
   --------------------------------------------------------------------------

                          Lög um verndun Mývatns og Laxár í Suður-Þingeyjarsýslu

                               1974 nr. 36 2. maí

   --------------------------------------------------------------------------

                                     1. gr.
                   Tilgangur laga þessara er að stuðla að verndun Mývatns- og
                                       Laxársvæðisins í Suður-Þingeyjarsýslu.

                                     2. gr.
              Ákvæði laganna taka til Skútustaðahrepps og Laxár með hólmum og
    kvíslum allt að ósi árinnar við Skjálfanda, ásamt 200 metra breiðum bakka
                                                    meðfram Laxá báðum megin.

                                     3. gr.
        Á landssvæði því, er um getur í 2. gr., er hvers konar mannvirkjagerð
                og jarðrask óheimilt, nema leyfi Náttúruverndarráðs komi til.
            Breytingar á hæð vatnsborðs stöðuvatna og rennsli straumvatna eru
        einnig óheimilar nema til verndunar og ræktunar þeirra, enda komi til
                                           sérstakt leyfi Náttúruverndarráðs.
         Heimilar skulu þó framkvæmdir, sem nauðsynlegar og eðlilegar teljast
      til búskapar á lögbýlum, nema spjöllum valdi á náttúruverðmætum að dómi
                                                          Náttúruverndarráðs.
            Þá eru heimilar, án sérstaks leyfis Náttúruverndarráðs, byggingar
          samkvæmt staðfestu skipulagi, enda hafi Náttúruverndarráð fallist á
                                       skipulagsáætlun þá, sem um er að ræða.

                                     4. gr.
                          Reisa skal og reka náttúrurannsóknastöð við Mývatn.
    [Umhverfisráðuneytið]^1) skipar stjórn stöðvarinnar samkvæmt tilnefningum
      Náttúrufræðistofnunar Íslands, Verkfræði- og raunvísindadeildar Háskóla
        Íslands, hreppsnefndar Skútustaðahrepps og Landeigendafélags Laxár og
        Mývatns og Náttúruverndarráðs, og skal fulltrúi ráðsins vera formaður
                                                               stjórnarinnar.
                    Stjórn stöðvarinnar sér um framkvæmdir og rekstur. Hún er
          stjórnvöldum til ráðuneytis um allt það, er lýtur að framkvæmd laga
          þessara. Í reglugerð, er [umhverfisráðuneytið]^1) setur, að fengnum
              tillögum Náttúruverndarráðs, skal nánar kveðið á um starfshætti
   stjórnarinnar og starfsemi stöðvarinnar, m.a. um samstarf við heimamenn og
                aðstöðu til námskeiðahalds fyrir háskólanema í náttúrufræðum.

   ^1)[2]L. 47/1990, 3. gr.

                                     5. gr.
        [Umhverfisráðuneytið]^1) setur, að fengnum tillögum
   heilbrigðisráðuneytisins og Náttúruverndarráðs, reglugerð^2) um varnir
   gegn hvers konar mengun svæðis þess, er lögin taka til, og skal þar m.a.
   kveðið á um sérstakar mengunarvarnir Kísiliðjunnar við Mývatn. Í
   reglugerðinni skal enn fremur kveðið á um verndun lífríkis á svæðinu og
   skynsamlega nýtingu þess, svo sem um takmörkun á aðgangi ferðamanna að
   tilteknum stöðum á svæðinu.

   ^1)[3]L. 47/1990, 3. gr.^2)Rg. 136/1978.

                                     6. gr.
        Náttúruverndarráð getur, að fengnum tillögum stjórnar
   rannsóknastöðvarinnar ráðið starfsmann til eftirlits með framkvæmd laga
   þessara og reglugerða, er settar verða samkvæmt þeim.

                                     7. gr.
        Kostnaður við framkvæmd laga þessara greiðist úr ríkissjóði, eftir
   því sem fé er veitt til á fjárlögum.

                                     8. gr.
        Brot gegn lögum þessum og reglugerðum, er settar eru samkvæmt þeim,
   varða sektum eða varðhaldi. Sektir renni í ríkissjóð.
        Beita má dagsektum, er renna í ríkissjóð, allt að [10.000 krónum],^1)
   til að knýja menn til framkvæmda á ráðstöfunum, sem þeim er skylt að
   hlutast til um samkvæmt lögum þessum og reglugerðum, eða láta af atferli,
   sem er ólögmætt.

   ^1)[4]L. 116/1990, 37. gr.

                                     9. gr.
        Að öðru leyti fer um verndun Laxár- og Mývatnssvæðisins eftir reglum
   í lögum um náttúruvernd.

References

   Visible links
   1. http://www.althingi.is/dba-bin/lawformpr.pl?lnr=1974036
   2. file:///altext/stjt/1990.047.html
   3. file:///altext/stjt/1990.047.html
   4. file:///altext/stjt/1990.116.html
