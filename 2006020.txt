
   --------------------------------------------------------------------------

                                    Vatnalög

                              2006 nr. 20 31. mars

   --------------------------------------------------------------------------

                 Ferill málsins á Alþingi.   Frumvarp til laga.

Taka gildi 1. október 2011. Breytt með l. 31/2007 (taka gildi 1. okt. 2011), l.
 133/2007 (tóku gildi 27. okt. 2007), l. 167/2007 (tóku gildi 1. jan. 2008), l.
  58/2008 (tóku gildi 11. júní 2008; komu til framkvæmda skv. fyrirmælum í 12.
 gr.), l. 127/2008 (tóku gildi 1. nóv. 2008), [1]l. 9/2009 (tóku gildi 13. mars
                2009) og l. 79/2010 (tóku gildi 30. júní 2010).

                        I. kafli. Markmið og gildissvið.
                                1. gr. Markmið.
  Markmið laga þessara er skýrt eignarhald á vatni, skynsamleg vatnsnýting og
                       hagkvæm og sjálfbær nýting vatns.
 Við hvers konar nýtingu vatnsréttinda samkvæmt lögum þessum skal þess gætt að
 raska ekki vatni, farvegi þess, lífríki þess, vistkerfum eða landslagi umfram
                            það sem nauðsynlegt er.
                               2. gr. Gildissvið.
Lög þessi taka til alls rennandi eða kyrrstæðs vatns á yfirborði jarðar og neðan
 jarðar, í föstu, fljótandi eða loftkenndu formi, að svo miklu leyti sem önnur
                             lög gilda ekki hér um.
                             3. gr. Skilgreiningar.
                Í lögum þessum er merking hugtaka sem hér segir:
      1. Almenningur: Sá hluti vatns sem liggur fyrir utan netlög fasteignar.
         2. Áveita: Mannvirki sem notað er til þess að veita vatni á land.
                    3. Búsþarfir: Búsþarfir til kvikfjárræktar.
    4. Eignarland: Landsvæði, þar með talið innan netlaga í stöðuvötnum og sjó,
  sem er háð einkaeignarrétti þannig að eigandi landsins fer með öll venjuleg
     eignarráð þess innan þeirra marka sem lög segja til um á hverjum tíma.
      5. Farvegur: Vatnsleg sem vatnsfall rennur eftir, hvort heldur af manna
                              völdum eða náttúru.
   6. Fasteign: Afmarkaður hluti lands, ásamt eðlilegum hlutum þess, lífrænum og
          ólífrænum, og mannvirki sem varanlega er við landið skeytt.
     7. Grunnvatn: Allt vatn neðan jarðar í samfelldu vatnslagi í gegnmettuðum
  jarðlögum, kyrrstætt eða rennandi, sem er í beinni snertingu við jarðlögin.
   8. Háflæði: Mesta rennsli eða hækkun á vatnsborði sem verður að jafnaði oftar
                en annað hvert ár í ólögðu vatni og auðri jörð.
              9. Heimilisþarfir: Þarfir til venjulegs heimilishalds.
    10. Jarðhiti: Jarðvarmaforði í jarðlögum, varmastraumur úr iðrum jarðar og
                   heitt grunnvatn sem flytur jarðvarmaorku.
    11. Lágflæði: Minnsta rennsli eða lækkun á vatnsborði sem verður að jafnaði
             oftar en annað hvert ár í ólögðu vatni og auðri jörð.
   12. Mannvirki: Hvers konar manngerðar tilfæringar, t.d. hús, brú eða virkjun.
                  13. Merkivatn: Vatn það sem ræður landamerkjum.
    14. Netlög: Vatnsbotn 115 metra út frá bakka stöðuvatns eða vatnsfalls sem
                              fasteign liggur að.
      15. Orkunýting: Hvers konar hagnýting orkulinda sem byggist á breytingu
                          einnar tegundar orku í aðra.
       16. Orkuver: Land eða lóð, hús og önnur mannvirki til orkuvinnslu eða
                    breytingar einnar tegundar orku í aðra.
     17. Rennsli: Hreyfing vatns, hvort heldur er af manna völdum eða náttúru.
   18. Stöðuvatn: Vatn sem sýnist slétt í logni og straumlaust að sjá enda þótt
                             flætt geti gegnum það.
     19. Vatnsból: Mannvirki, t.d. brunnar, borholur eða virkjaðar lindir, eða
        náttúruleg vatnsleg þar sem vatn er tekið eða nytjað á staðnum.
         20. Vatnsfall: Rennandi vatn í afmörkuðum farvegi, þó að tíma- og
        staðbreytilegur sé, sem rennur undan þyngdaraflinu niður á við.
      21. Vatnsflæði: Rennsli vatns sem vatnsmagn á tímaeiningu, í l/sek. eða
                                    m^3/sek.
     22. Vatnsleg: Lægð í landi, sem vatn stendur í, vatnsfall eða stöðuvatn,
ásamt tilheyrandi botni og bökkum allt að vatnsborðsstöðu við háflæði. Lönd sem
             flæðir yfir ofan háflæðis teljast ekki til vatnslegs.
    23. Vatnsmiðlun: Geymsla á vatni til þess að breyta náttúrulegu vatnsmagni
          straumvatns (vatnsfalls) eða til stýringar á rennsli vatns.
      24. Vatnsnýting: Vatnstaka, veiting eða virkjun vatns til heimilis- og
         búsþarfa, í arðsemisskyni eða til að verja fasteign spjöllum.
             25. Vatnsveita: Mannvirki til að flytja vatn til notenda.
         26. Vatnsvirki: Mannvirki um vatn, í eða yfir vatni eða við það.
    27. Þjóðlenda: Landsvæði utan eignarlanda þó að einstaklingar eða lögaðilar
                  kunni að eiga þar takmörkuð eignarréttindi.

                         II. kafli. Eignarhald á vatni.
                         4. gr. Eignarréttur að vatni.
Fasteign hverri, þar með talið þjóðlendu, fylgir eignarréttur að því vatni sem á
                  henni eða undir henni er eða um hana rennur.
                            5. gr. Sameign á vatni.
   Fasteignareigendur sem hafa aðgang að sama vatni eiga sama rétt til þess í
hlutfalli við þá nýtingu sem er gerleg á eða fyrir landi þeirra. Ef ekki verður
       samkomulag um nýtingu skal skera úr með mati dómkvaddra matsmanna.
  Komi upp ágreiningur milli rétthafa um nýtingu vatns sem ekki fæst jafnaður,
t.d. ef landamerki fasteigna tveggja eða fleiri rétthafa liggja þannig að nýting
   vatns verður ekki aðskilin, skal afla mats dómkvaddra matsmanna um hvernig
hagkvæmast sé að nýta vatnið og hver sé hlutfallslegur réttur hvers og eins til
                                   nýtingar.
                     6. gr. Ef merkivötn skilja fasteignir.
Þar sem merkivötn skilja fasteignir er hvorri rétt að nota vatnið að jöfnu eftir
 þörfum sínum. Dreifist vatn í farvegi skal hvorri fasteign fylgja jafn réttur
 til vatnsins þó að ekki skiptist til helminga um miðlínu. Ef vatn er svo lítið
    að ekki nægi báðum eða öllum skal ákveða skipti og notkun þess með mati
                             dómkvaddra matsmanna.
             7. gr. Leyfi til að skilja vatnsréttindi frá fasteign.
  Ekki má skilja við fasteign vatnsréttindi til heimilis- og búsþarfa nema með
                                leyfi ráðherra.
        8. gr. Aðskilnaður vatns frá fasteign og skipting vatnsréttinda.
 Nú eru vatnsréttindi framseld án þess að eignarréttur að fasteign sé jafnframt
 framseldur og fer þá um réttarvernd þeirra samkvæmt ákvæðum þinglýsingalaga er
                               varða fasteignir.
Nú er framseldur hluti fasteignar sem liggur að vatni eða á og eru vatnsréttindi
 innifalin í kaupunum nema öðruvísi sé kveðið á um. Þó skal sá hluti fasteignar
 sem eftir stendur hafa næg vatnsréttindi til að fullnægja þörfum skv. 15. gr.
Ef sameignarlandi er skipt skulu hverjum eignarhluta fylgja, svo sem frekast er
         kostur, næg vatnsréttindi til að fullnægja þörfum skv. 15. gr.
  9. gr. Skylda til þátttöku í vatnsveitu, áveitu, vatnsmiðlun eða vörnum gegn
                                  vatnságangi.
    Nú eiga menn fasteign í félagi og vilja sumir stofna til vatnsveitu til
     heimilis- og búsþarfa á eigninni, koma þar á fót samáveitu, stofna til
 vatnsmiðlunar eða verjast ágangi vatns og getur þá sá eða þeir sem eiga meiri
hluta fasteignar ákveðið að ráðast í framkvæmdir enda er hinum þá skylt að taka
tiltölulegan þátt í kostnaði öllum af þeim ef talið verður að fasteigninni muni
           verða meira hagræði af framkvæmdunum en kostnaðinum nemur.
  Ef ekki verður samkomulag um framkvæmd eða umsjón verksins eða um skiptingu
            kostnaðar skal skorið úr með mati dómkvaddra matsmanna.
  [9. gr. a. Takmarkanir á varanlegu framsali opinberra aðila á eignarrétti á
                                     vatni.
Ríki, sveitarfélögum og fyrirtækjum, sem alfarið eru í eigu þeirra, er óheimilt
 að framselja beint eða óbeint og með varanlegum hætti eignarrétt að vatni sem
                  hefur að geyma virkjanlegt afl umfram 10 MW.
     Þrátt fyrir ákvæði 1. mgr. er heimilt að framselja réttindi til ríkis,
  sveitarfélags eða félags sem alfarið er í eigu ríkis og/eða sveitarfélaga og
      sérstaklega er stofnað til að fara með eignarhald þessara réttinda.
Ríki, sveitarfélögum og félögum í þeirra eigu, sbr. 2. mgr., er heimilt að veita
   tímabundið afnotarétt að réttindum skv. 1. mgr. til allt að 65 ára í senn.
  Handhafi tímabundins afnotaréttar skal eiga rétt á viðræðum um framlengingu
            réttarins þegar helmingur umsamins afnotatíma er liðinn.
 Við ákvörðun um það hverjum skuli veittur afnotaréttur skal gæta jafnræðis. Þá
      skal gæta þess að ákvörðunin stuðli að hagkvæmri nýtingu auðlinda og
                          fjárfestinga í mannvirkjum.
  Forsætisráðherra skal semja um endurgjald (leigu) fyrir afnotarétt réttinda
 undir yfirráðum ríkisins skv. 3. mgr. Um ráðstöfun og endurgjald fyrir nýtingu
      réttinda í þjóðlendum fer samkvæmt ákvæðum laga þar að lútandi.]^1)
                               ^1)L. 58/2008, 1. gr.

                        III. kafli. Landamerki í vötnum.
                       10. gr. Landamerki í vatnsföllum.
  Nú skilur vatnsfall fasteignir og á þá hvort land í miðjan farveg nema önnur
                          lögmæt skipun sé þar á gerð.
                  Ekki breytast merki þótt farvegur breytist.
                       11. gr. Landamerki í stöðuvötnum.
  Nú liggur fasteign að stöðuvatni og fylgir vatnsbotn þá þeim bakka sem hann
            verður talinn framhald af, 115 metra út í vatn (netlög).
Ef stöðuvatn er merkivatn og er eigi 230 metrar á breidd skal miðlína þess ráða
              merkjum nema önnur lögmæt skipun hafi verið á gerð.
  Nú vex gras upp úr vatni við lágflæði og fylgir vatnsbotn þá landi sem þurrt
                                   land væri.
Ef eyjar, hólmar eða sker eru í stöðuvatni fylgja þeim netlög sem áður segir. Nú
 á maður eyjar, hólma eða sker fyrir landi annars manns og er sundið mjórra en
                230 metrar og ræður þá miðlína sundsins merkjum.
                     Jafnan skal miða við lágflæði í vatni.
    Ef breyting verður á vatnsbotni skulu netlög vera þar sem þau voru áður.
12. gr. Landamerki milli fasteigna sem liggja að stöðuvatni eða vatnsfalli sömu
                                     megin.
Nú liggja tvær fasteignir eða fleiri að stöðuvatni eða vatnsfalli sömu megin og
            fylgja þá netlög þeim bakka sem næstur er hverju sinni.

                              IV. kafli. Farvegur.
                             13. gr. Forn farvegur.
                 Vötn öll skulu renna sem að fornu hafa runnið.
           Óheimilt er fasteignareiganda eða öðrum nema lög heimili:
   1. að breyta vatnsbotni, straumstefnu eða vatnsflæði, hvort sem það verður að
    fullu og öllu eða um ákveðinn tíma, svo og að hækka eða lækka vatnsborð,
        2. að gerstífla vatnsfall eða gera mannvirki í vatni eða yfir því,
   3. að veita vatni af fasteign sinni á aðra fasteign ef af því stafar tjón eða
                                     hætta.
  14. gr. Heimild til að fella vatnsfall í fornan farveg eða koma honum í samt
                                      lag.
Nú breytist farvegur af náttúrulegum ástæðum og er þá fasteignareiganda hverjum
  sem bagi verður að breytingunni rétt að fella vatn í fornan farveg eða koma
  honum í samt lag. Ef til þess þarf afnot af annarri fasteign eru þau heimil
  samkvæmt leyfi ráðherra, en þá getur eigandi þeirrar fasteignar krafist bóta
fyrir tjón og óþægindi sem slíkt bakar honum. Ef ágreiningur verður skal skorið
                             úr með eignarnámsmati.
 Nú hefur sama ástand haldist í 20 ár eða lengur og skal þá um það fara svo sem
                       það hefði að fornu fari verið svo.

                         V. kafli. Aðgangsröð að vatni.
                          15. gr. Forgangur að vatni.
     Vatnstaka til heimilis- og búsþarfa gengur fyrir annarri vatnsnýtingu.
                       Heimilisþörf gengur fyrir búsþörf.
Heimilt er fasteignareiganda að sækja sér vatn til heimilis- og búsþarfa á aðra
 fasteign ef eiganda þeirrar fasteignar verður ekki óhæfilegur bagi að enda sé
slík vatnstaka á eigin fasteign ómöguleg eða til muna erfiðari. Þegar svo hagar
til getur eigandi þeirrar fasteignar sem vatn er tekið úr krafist bóta, þar með
talið fyrir tjón og óþægindi sem framkvæmdin bakar honum. Náist ekki samkomulag
           með aðilum um bætur skulu þær ákveðnar með eignarnámsmati.
   Sveitarfélag skal hafa forgangsrétt til töku vatns til vatnsveitu á eftir
   heimilis- og búsþörfum fasteignareigenda. Um vatnsveitur sveitarfélaga fer
                  samkvæmt lögum um vatnsveitur sveitarfélaga.
 Nái sveitarfélag ekki samkomulagi við fasteignareiganda um töku vatns í landi
hans til vatnsveitu, eða um önnur atriði sem nauðsynleg má telja í því sambandi,
  getur iðnaðarráðherra heimilað að nauðsynlegt land, mannvirki og aðstaða til
    nýtingar og töku vatnsins og lagningar vatnsveitu, sem og önnur réttindi
                   fasteignareiganda, verði tekin eignarnámi.
        16. gr. Ef vatn er of lítið til að fullnægja þörfum skv. 15. gr.
  Nú er vatn of lítið til að fullnægja þörfum þeim sem í 15. gr. segir og á þá
  hver sú fasteign sem tilkall hefur til þess vatns sama tilkall til vatnsins
                              eftir þörfum sínum.
 Ef menn greinir á um það hversu hver þurfi mikils vatns skal skera úr með mati
                             dómkvaddra matsmanna.
                               17. gr. Vatnsból.
 Nú gerir fasteignareigandi vatnsból á fasteign sinni og skal hann þá gæta þess
         að ekki sé minnkuð eða heft aðsókn vatns að vatnsbólum annarra
  fasteignareigenda. Komi upp ágreiningur um nýtingu vatns fer um hann skv. 2.
                                  mgr. 5. gr.

                          VI. kafli. Nýting vatnsorku.
                    18. gr. Takmarkanir á orkunýtingarrétti.
  Orkunýtingarréttur fasteignareiganda takmarkast við það að enginn sé sviptur
vatnsnotum skv. 15. gr. né neinum bakaðir óhæfilegir örðugleikar um slíka notkun
 né vatni sem nota þarf með þeim hætti spillt fyrir neinum svo að til verulegra
                                óþæginda horfi.
                    19. gr. Er merkivötn skilja fasteignir.
Þar sem merkivötn skilja fasteignir hafa eigendur beggja jafnan rétt til að nota
                         vatn úr þeim til orkuvinnslu.
 Eigandi hvorrar fasteignar fyrir sig á rétt til svo mikils af vatnsorkunni sem
svarar hálfu vatnsflæði merkivatnsins og fallhæð þeirri sem er fyrir landi hans
                enda hafi ekki önnur lögmæt skipun verið á gerð.

                             VII. kafli. Mannvirki.
                   20. gr. Mannvirki varðar tvær fasteignir.
    Nú vill eigandi annars vatnsbakka merkivatns gera mannvirki í vatni til
 vatnsnýtingar og þarf að nota til þess land hinum megin og skal hann þá bjóða
 eiganda þess lands að gera mannvirki með sér og nota vatnið að réttri tiltölu.
   Nú verða þeir sammála um framangreint, en greinir á um framkvæmd verksins,
   skiptingu kostnaðar eða vatnsnot, og skal þá skera úr með mati dómkvaddra
                                   matsmanna.
  Nú vill eigandi annars vatnsbakkans ekki taka þátt í mannvirkjagerð og getur
ráðherra þá heimilað eignarnám til afnota af landi hans til að framkvæma verkið
       og nota vatnið. Náist ekki samkomulag um bætur skal ákveða þær með
                                eignarnámsmati.
                        21. gr. Heimild til framkvæmda.
Ef fasteignareigandi gerir stíflu í vatnsfarvegi og veitir vatni úr náttúrulegum
farvegi, hvort sem er um opinn skurð, pípu eða jarðgöng, ef nauðsynlegt er vegna
vatnsnota, skal þess gætt að ekki séu gerðar skemmdir á fasteignum annarra manna
um nauðsyn fram. Ekki má veita meira vatni úr eðlilegum farvegi í þessu skyni en
 þörf er á, en öllu skal því veitt í fornan farveg ef unnt er og svo fljótt sem
                                   kostur er.
 Ef nauðsyn krefur getur ráðherra veitt eiganda fasteignar skv. 1. mgr. heimild
             til eignarnáms. Um bætur fer samkvæmt eignarnámsmati.
                        22. gr. Breyting á vatnsfarvegi.
Heimilt er fasteignareiganda að breyta vatnsfarvegi, víkka hann eða rétta, gera
 nýjan farveg eða önnur þau mannvirki í vatni eða við það sem nauðsynleg eru í
því skyni að verja land eða landsnytjar gegn spjöllum af landbroti eða árennsli
      vatns, til vatnsveitugerðar, áveitugerðar, orkunýtingar o.s.frv.^1)
 Nú þarf sá sem ætlar að ráðast í framkvæmdir skv. 1. mgr. afnot af fasteignum
 annarra manna og getur þá ráðherra veitt heimild til eignarnáms. Um bætur fer
               samkvæmt eignarnámsmati ef ekki semst með aðilum.
 Ráðherra er rétt að ráðast í framkvæmdir skv. 1. mgr. enda sé það gert til að
verja fasteignir eða önnur mannvirki sem varða almannaheill. Heimilt er ráðherra
       að taka fasteignir eignarnámi í þessu skyni. Um bætur fer samkvæmt
                                eignarnámsmati.
   ^1)Málsgreininni var breytt með l. 31/2007, 2. gr. Breytingin tekur gildi 1.
                       okt. 2011 skv. l. 79/2010, 3. gr.
                       23. gr. Heimild til vatnsmiðlunar.
Leita skal leyfis Orkustofnunar til að framkvæma vatnsmiðlun eða breyta henni ef
  flatarmál miðlunarlóns að því loknu er 1.000 fermetrar eða stærra við hæstu
    vatnsstöðu. Ef framkvæmd vatnsmiðlunar er liður í virkjun fallvatns til
 raforkuframleiðslu skal miðlunarleyfið talið hluti af virkjunarleyfi samkvæmt
          raforkulögum og skal þá leita leyfis í samræmi við þau lög.
         24. gr. Heimild eiganda til að veita vatni af fasteign sinni.
  Ef nauðsyn krefur má fasteignareigandi veita vatni af fasteign sinni á aðrar
fasteignir enda sé ekki unnt að losna við það með öðrum hætti. Með sama hætti má
 hann veita vatni í skurði á aðrar fasteignir eða grafa þar skurði í því skyni,
  en skurðum skal þá svo langt fram haldið að eigendum annarra fasteigna verði
 ekki óþarfur bagi að. Ráðherra getur heimilað eignarnám til afnota af fasteign
    manns í þessu skyni. Náist ekki samkomulag um bætur skal ákveða þær með
                                eignarnámsmati.
                        25. gr. Niðurlagning mannvirkis.
Niðurlagning mannvirkis samkvæmt þessum kafla, þar með talið stöðvun á viðhaldi,
    er háð samþykki Orkustofnunar. Eigandi mannvirkis skal leggja áætlun um
     niðurlagningu fyrir Orkustofnun til samþykktar þar sem m.a. skulu vera
                 upplýsingar um hvernig verkið verði framkvæmt.
                             26. gr. Aðgæsluskylda.
Mannvirki og framkvæmdir allar samkvæmt þessum kafla skulu þannig úr garði gerð
að af þeim stafi hvorki hætta né veruleg óþægindi fyrir umferð eða spjöll á eign
  annars manns nema honum sé skylt að hlíta því samkvæmt lögum eða samningum.

                            VIII. kafli. Vatnafélög.
                          27. gr. Stofnun vatnafélaga.
               Heimilt er fasteignareigendum að stofna félag um:
                                  1. Vatnsveitu.
                                    2. Áveitu.
                            3. Varnir við ágangi vatns.
                                  4. Vatnsmiðlun.
            5. Annað sem lögmætan tilgang hefur samkvæmt lögum þessum.
         Fara skal um félög skv. 1. mgr. svo sem í þessum kafla segir.
                            28. gr. Stofnfundarboð.
Þeir fasteignareigendur sem stofna vilja vatnafélag skv. 27. gr. skulu boða til
stofnfundar eigendur þeirra fasteigna sem ætla má að aðild gætu átt að félaginu.
  Komi til löglegrar stofnunar félagsins telst kostnaður allur af fundarboði,
fundarhaldi, uppdráttum af fyrirhuguðum framkvæmdum og mannvirkjum o.s.frv. til
                                stofnkostnaðar.
                            29. gr. Efni samþykktar.
Þegar ákveðið hefur verið að stofna félag skal samþykkt þess sett svo fljótt sem
                                    unnt er.
                        Í samþykkt skulu vera ákvæði um:
                 1. nafn félags, heimilisfang þess og varnarþing,
                                2. verkefni félags,
   3. skipun félagsstjórnar, hversu fjölmenn hún skuli vera, hvernig skuli kjósa
  hana, hvert vald hennar skuli vera og starfssvið, ef stjórn er skipuð fleiri
               mönnum en einum, hve langan tíma kjör skuli gilda,
    4. eigendur hvaða fasteigna taki þátt í félaginu, svo að ekki verði um það
                   villst, og um atkvæðisrétt á félagsfundum,
                 5. reikninga og bókhald félagsins og endurskoðun,
   6. hvernig boða skuli til félagsfunda, hvenær þeir skuli lögmætir, hvaða mál
           þeir skuli úrskurða og hvert vald þeir hafi að öðru leyti,
   7. hvernig fara skuli um greiðslur kostnaðar þess sem félagsskapurinn hefur í
                                  för með sér,
     8. hvaða kvaðir eða eignarhöft leggjast á fasteignir þær sem þátt taka í
                                 félagsskapnum,
                             9. árstillög félagsmanna,
       10. hvaða reglum skuli eftir farið ef breyta á samþykktum félagsins,
                      11. inntöku nýrra félaga, sbr. 30. gr.,
                 12. heimild til úrsagnar úr félagi, sbr. 31. gr.,
    13. hvernig fara skuli um félagsslit, hvert atkvæðamagn þurfi til þeirra og
                    hvernig ráðstafa skuli eignum félagsins.
 Í samþykktum skal kveðið svo á að afl atkvæða ráði úrslitum. Ef sérstök ástæða
  þykir til má ákveða í samþykkt að aukinn meiri hluta þurfi til ákvörðunar um
 einstök félagsmálefni, önnur en þau sem sérstaklega er um mælt í lögum þessum.
        Gildi samþykkta vatnafélags er háð staðfestingu iðnaðarráðherra.
                             30. gr. Nýir félagar.
     Rétt er að taka nýja menn í félag ef lögmætur félagsfundur samþykkir.
   Hverjum þeim sem ekki hefur í upphafi tekið þátt í vatnsveitufélagi í þeim
tilgangi sem tilgreindur er skv. 27. gr. er heimilt að gera það síðar enda liggi
  fasteign hans með þeim hætti að þátttaka hans valdi ekki verulegu óhagræði.
  Náist ekki samkomulag um heimild til aðildar og/eða um greiðslu endurgjalds,
          sbr. 4. mgr., skal skorið úr með mati dómkvaddra matsmanna.
  Ef veruleg breyting verður á skyldum félaga vegna töku nýrra félagsmanna eða
     verkefni félaga breytist verulega fyrir þá sök skal fara með málið sem
                       breytingar á samþykktum félagsins.
 Nú bætist nýr maður í félag og skal hann þá greiða að sínum hluta og frá þeim
tíma hlutdeild í stofnkostnaði, þau gjöld sem á félögum hvíla og með sama hætti
 sem aðrir félagar nema öðruvísi semji. Kosta skal hann sjálfur þær framkvæmdir
  sem nauðsynlegar eru sérstaklega hans vegna til þess að geta notað mannvirki
                                   félagsins.
                                31. gr. Úrsögn.
 Segja má maður sig úr félagi, en skal hann þá fá greiddan stofnkostnað sinn að
   því leyti sem verðmæti hlutar hans er meira en nemur kostnaði og tjóni af
    brottför hans. Úr ágreiningi skal skorið með mati dómkvaddra matsmanna.
  Ef maður segir sig úr félagi ábyrgist hann þau gjöld sem á hann hafa fallið
       samkvæmt ákvæðum félagsins til þess tíma er hann fer úr félaginu.
                           32. gr. Ábyrgð á skuldum.
 Eignir félags standa fyrir skuldum þess. Enginn félagsmaður ber ábyrgð umfram
                   löglega ákveðna hlutdeild sína í félaginu.
                              33. gr. Slit félags.
                               Félagi skal slíta:
        1. ef félagar samþykkja það samkvæmt fyrirmælum samþykktar sinnar,
               2. ef félagar eru aðeins tveir og annar krefst þess,
    3. ef það kemur síðar í ljós að ekki er unnt að ná því takmarki sem félagið
  setti sér, eða það er svo miklum örðugleikum bundið að erfitt þykir að halda
   félagsskapnum áfram; ágreiningi um það hvort skilyrði félagsslita samkvæmt
    þessum tölulið séu fyrir hendi skal til lykta ráðið með mati dómkvaddra
                                   matsmanna.
 Ef helmingur félaga eða meira krefst þess er skylt að kjósa skilanefnd til að
 standa fyrir skiptum félagsins og fer um vald hennar sem skilanefndar við slit
                                  hlutafélags.
 Ef eignir félagsins hrökkva ekki fyrir skuldum skal því sem á vantar skipta á
 félaga að réttri tiltölu við félagsgjöld hvers um sig, eins og þau hafa verið
 ákveðin samkvæmt gjaldskrá eða öðru lögmætu félagsákvæði. Hver félagi ábyrgist
                              einungis sinn hluta.
    Um skiptin fer annars samkvæmt ákvæðum laga um skipti á dánarbúum o.fl.

                            IX. kafli. Stjórnsýsla.
                              34. gr. Yfirstjórn.
       Iðnaðarráðherra fer með yfirstjórn mála samkvæmt lögum þessum.^1)
  Stjórnvaldsákvarðanir Orkustofnunar sem teknar eru á grundvelli laga þessara
 sæta kæru til iðnaðarráðherra. Um meðferð máls fer samkvæmt stjórnsýslulögum.
   ^1)Málsgreininni var breytt með l. 31/2007, 2. gr. Breytingin tekur gildi 1.
                       okt. 2011 skv. l. 79/2010, 3. gr.
                          35. gr. Tilkynningarskylda.
   Skylt er að tilkynna Orkustofnun um allar framkvæmdir í eða við vötn vegna
   vatnsnýtingar, þar á meðal framkvæmdir sem ekki eru leyfisskyldar samkvæmt
                            þessum lögum eða öðrum.
Ekki er þó skylt að senda tilkynningu skv. 1. mgr. þegar [Matvælastofnun]^1) er
 send skrifleg umsókn um framkvæmd í eða við veiðivatn skv. [2]VII. kafla laga
nr. 76/1970, um lax- og silungsveiði, með síðari breytingum. [Matvælastofnun]^1)
  skal þegar henni berst umsókn um leyfi fyrir framkvæmdum þegar í stað senda
                 Orkustofnun afrit af öllum slíkum umsóknum.^2)
  Orkustofnun er heimilt að setja skilyrði fyrir framkvæmdum og starfsemi sem
taldar eru nauðsynlegar af tæknilegum ástæðum eða ef ætla má að framkvæmdir eða
 starfsemi geti spillt þeirri nýtingu sem fram fer í vatni eða möguleikum á að
 nýta vatn síðar. Heimild Orkustofnunar til þess að setja slík skilyrði nær þó
    ekki til framkvæmda og starfsemi á friðlýstum svæðum sem háðar eru leyfi
                              Umhverfisstofnunar.
 Orkustofnun skal gera tilkynningarskyldum aðila grein fyrir því innan fjögurra
vikna frá því að tilkynning barst stofnuninni hvort hún hyggst banna tilkynntar
framkvæmdir, setja skilyrði fyrir þeim skv. 3. mgr. eða gera aðrar athugasemdir
við framkvæmdir þær sem tilkynntar hafa verið. Berist athugasemdir Orkustofnunar
    ekki tilkynningarskyldum aðila innan frestsins skal líta svo á að engar
  athugasemdir séu gerðar við fyrirhugaðar framkvæmdir. Ákveði Orkustofnun að
setja tilkynningarskyldum aðila skilyrði skv. 3. mgr. skal ákvörðun liggja fyrir
innan fjögurra vikna frá lokum fjögurra vikna frests samkvæmt þessari málsgrein.
 Iðnaðarráðherra skal með reglugerð, að höfðu samráði við umhverfisráðuneytið,
 setja nánari fyrirmæli um framkvæmd tilkynningarskyldu, útfærslu skilyrða sem
       setja má fyrir framkvæmdum og önnur atriði samkvæmt þessari grein.
    ^1)L. 167/2007, 75. gr. ^2)Málsgreininni var breytt með l. 31/2007, 2. gr.
          Breytingin tekur gildi 1. okt. 2011 skv. l. 79/2010, 3. gr.
                          36. gr. Eftirlit og úrræði.
   Orkustofnun hefur stjórnsýslu og eftirlit með vatnsnýtingu og framkvæmdum
 samkvæmt lögum þessum. Telji Orkustofnun að framkvæmdir eða starfsemi í vötnum
    samræmist ekki lögum þessum, reglugerðum settum samkvæmt þeim eða öðrum
   heimildum getur hún krafist þess að úr verði bætt að viðlögðum dagsektum.
Orkustofnun skal upplýsa ráðherra um brot leyfishafa sem varðað geta dagsektum.
Dagsektir geta numið 10.000500.000 kr. á dag. Við ákvörðun dagsekta er heimilt
að taka tillit til eðlis vanrækslu eða brots og þeirra hagsmuna sem í húfi eru.
Ákvörðun um dagsektir skal tilkynnt þeim sem hún beinist að á sannanlegan hátt.
  Ákvarðanir um að leggja á dagsektir eru aðfararhæfar, svo og sakarkostnaður.
 Innheimtar dagsektir renna í ríkissjóð að frádregnum kostnaði við innheimtuna.
 Ef brot eru ítrekuð eða stórfelld getur Orkustofnun fellt niður leyfi samkvæmt
lögum þessum og bannað framkvæmdir eða starfsemi sem heimil er á grundvelli 35.
                                      gr.
 Áður en gripið er til úrræða skv. 1. og 2. mgr. skal Orkustofnun ávallt veita
               skriflega viðvörun og hæfilegan frest til úrbóta.

                      X. kafli. Eignarnáms- og bótaákvæði.
                               37. gr. Eignarnám.
     Ráðherra getur heimilað að vatnsréttindi verði tekin eignarnámi ásamt
 nauðsynlegu landi, mannvirkjum, aðstöðu og öðrum réttindum fasteignareiganda í
samræmi við ákvæði laga þessara. Ávallt skal þess þó freistað að ná samkomulagi
              við fasteignareiganda áður en til eignarnáms kemur.
   Framkvæmd eignarnáms á grundvelli þessara laga fer eftir almennum reglum.
                              38. gr. Endurgjald.
      Við ákvörðun eignarnámsbóta skal taka sérstakt tillit til óvissu um
  vatnsréttindin og kostnað af notkun. Einnig skal við ákvörðun eignarnámsbóta
koma til frádráttar sérhagur viðkomandi fasteignar af framkvæmdum. Að öðru leyti
      fer um endurgjald fyrir eignarnumin réttindi eftir almennum reglum.
                          39. gr. Dómkvaddir matsmenn.
   Nú segir í lögum þessum að skorið skuli úr ágreiningi með mati dómkvaddra
  matsmanna og fer þá um dómkvaðningu, þar með talið kostnað af mati, samkvæmt
                          lögum um meðferð einkamála.

                            XI. kafli. Ýmis ákvæði.
                               40. gr. Reglugerð.
  Iðnaðarráðherra er heimilt að setja með reglugerð nánari ákvæði um framkvæmd
            laga þessara, þar með talið um starfrækslu vatnafélaga.
                               41. gr. Viðurlög.
 Brot gegn lögum þessum varða sektum nema þyngri refsingu varði samkvæmt öðrum
 lögum. Dæma má jafnt lögaðila sem einstakling til greiðslu sekta vegna brota á
   lögum þessum. Lögaðila má ákvarða sekt án tillits til þess hvort sök verði
                        sönnuð á starfsmann lögaðilans.
                              42. gr. Gildistaka.
                  [Lög þessi öðlast gildi 1. október 2011.]^1)
  Leyfi, sem veitt eru samkvæmt [3]vatnalögum, nr. 15/1923, og eru í gildi við
                   gildistöku laga þessara, halda gildi sínu.
 Um vatnafélög sem starfrækt eru við gildistöku laga þessara skulu gilda ákvæði
 VIII. kafla laga þessara og samþykktir félagsins eftir því sem við getur átt.
     Þau félög skulu þó laga starfsemi sína að lögum þessum fyrir 1. janúar
                                   [2012].^1)
   ^1)L. 79/2010, 1. gr. Iðnaðarráðherra skal í samráði við umhverfisráðherra og
forsætisráðherra skipa nefnd sem falið verði að endurskoða ákvæði laganna. Skal
 nefndin hafa til hliðsjónar tillögur vatnalaganefndar skv. l. 127/2008, 2. gr.
                                    43. gr.

References

   Visible links
   1. file://2009009.html
   2. file://1970076.html
   3. file://1923015.html
