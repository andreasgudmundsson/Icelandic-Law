                                    dálkum.

   --------------------------------------------------------------------------

                  Lög um ráðstafanir til öryggis við siglingar

                              1932 nr. 56 23. júní

   --------------------------------------------------------------------------

Tóku gildi 6. júlí 1932. Breytt með [2]l. 75/1982 (tóku gildi 10. júní 1982) og
                    [3]l. 82/1998 (tóku gildi 1. okt. 1998).

  1. gr. Þegar Lundúnasamþykktin frá 31. maí 1929 um öryggi mannslífa á sjónum
 hefur verið staðfest af Íslands hálfu gerir atvinnu- og samgöngumálaráðuneytið
  nauðsynlegar ráðstafanir til þess, að Ísland taki hæfilegan þátt í birtingu
                   veðurfregna til öryggis fyrir sjófarendur.
2. gr. Atvinnu- og samgöngumálaráðuneytið skal krefjast þess af útgerðarfélögum,
er kynnu að hafa íslensk skip í förum yfir Atlantshafið, að þau tilkynni, hvaða
leiðir skipum þeirra er ætlað að fara, og eins þær breytingar, sem á þeim kunna
                                   að verða.
  3. gr. Sérhver skipstjóri á íslensku skipi, sem lendir í eða verður var við
 alvarlega hættu fyrir sjófarendur, svo sem stórviðri, hafís, skipsflök o.þ.h.,
sem hætta getur stafað af, skal strax með öllum þeim senditækjum og merkjum, sem
    hann hefur til umráða, tilkynna það nálægum skipum, svo og hlutaðeigandi
          embættis- eða sýslumanni á næsta stað í landi, sem til næst.
 Skylda má skipstjóra á íslenskum skipum til að gera veðurathuganir og senda út
           veðurfregnir, sem telja má nauðsynlegar fyrir sjófarendur.
    Atvinnumálaráðuneytið setur nánari reglur^1) um ákvæði þessarar greinar.
 Fregnir þær, sem hér ræðir um, skulu sendar íslenskum yfirvöldum án kostnaðar
             fyrir hlutaðeigandi skip, sem veðurathuganirnar gerði.
       ^1)[4]Rg. 639/1983 (um ýmsar ráðstafanir til öryggis við siglingar).
4. gr. Skipstjóri á íslensku skipi er skyldur til þess að hjálpa skipi, sem hann
 hittir og er í neyð statt, eða skipi, sem beðið hefur um hjálp, ef hann getur
 gert það án þess að stofna skipi sínu, skipshöfn og farþegum í verulega hættu.
Ef skipstjóra er ekki unnt að veita hjálp, ef svo stendur á að ætla má, að hjálp
 sé ekki tímabær eða nauðsynleg, skal hann þegar í stað tilkynna skipverjum eða
     skipstjóra hins hjálparþurfandi skips það, ef hægt er. Enn fremur skal
  skipstjóri rita í skipsdagbókina nákvæma greinargerð fyrir þessari ákvörðun
                                     sinni.
   5. gr. Ákveða skal með konunglegri tilskipun, hverjar varúðarreglur skuli
     viðhafa á íslensku skipi til þess að forðast árekstur milli skipa.^1)
  Þau tákn eða merki, sem ákveðin eru í þessu augnamiði, má ekki nota í neinum
                                öðrum tilgangi.
                               ^1)[5]Tilsk. 91/1965.
 6. gr. [Brot á lögum þessum eða tilskipunum og reglum, sem settar eru samkvæmt
 þeim, varða sektum eða [fangelsi allt að 2 árum],^1) nema þyngri refsing liggi
                           við samkvæmt öðrum lögum.
  Ef um stórfellt brot er að ræða af hendi skipstjóra má ennfremur svipta hann
                      réttindum til skipstjórnar með dómi.
   Brot gegn lögum þessum og tilskipunum og reglum settum samkvæmt þeim sæta
                          meðferð opinberra mála.]^2)
              ^1)[6]L. 82/1998, 147. gr. ^2)[7]L. 75/1982, 38. gr. A.
                                   7. gr. ^1)
                           ^1)[8]L. 75/1982, 38. gr. B.

References

   Visible links
   1. http://www.althingi.is/dba-bin/lawformpr.pl?lnr=1932056
   2. file:///altext/stjtnr.html#1982075
   3. file:///altext/stjt/1998.082.html
   4. http://www.reglugerd.is/interpro/dkm/WebGuard.nsf/key2/639-1983
   5. file:///altext/stjtnr.html#1965091
   6. file:///altext/stjt/1998.082.html
   7. file:///altext/stjtnr.html#1982075?g38
   8. file:///altext/stjtnr.html#1982075?g38
