
   --------------------------------------------------------------------------

   [2]Lög um breytingu á lögum um tóbaksvarnir, nr. 74/1984, sbr. [3]lög nr.
                                    101/1996

                              2001 nr. 95 31. maí

   --------------------------------------------------------------------------

                       1. gr. 1. gr. laganna orðast svo:
Markmið laga þessara er að draga úr heilsutjóni og dauðsföllum af völdum tóbaks
    með því að minnka tóbaksneyslu og vernda fólk fyrir áhrifum tóbaksreyks.
Virða skal rétt hvers manns til að þurfa ekki að anda að sér lofti sem er mengað
                         tóbaksreyk af völdum annarra.
  Þeir sem bera ábyrgð á barni skulu stuðla að því að það njóti réttar skv. 2.
 mgr., einnig þar sem reykingar eru ekki bannaðar skv. III. kafla þessara laga.
                       2. gr. 2. gr. laganna orðast svo:
 Með tóbaki er í lögum þessum átt við tóbaksjurtir (nicotiana) og allan varning
   unninn að öllu eða einhverju leyti úr þeim til neyslu, svo sem sígarettur,
                   vindla, reyktóbak, neftóbak og munntóbak.
Með reykfærum er í lögum þessum átt við áhöld og búnað tengdan tóbaksreykingum,
 svo sem sígarettupappír, reykjarpípur og tæki til að vefja sígarettur, svo og
                             annan slíkan varning.
    Með munntóbaki er í lögum þessum átt við allar vörur, unnar að öllu eða
einhverju leyti úr tóbaki til töku í munn, að undanskildum þeim sem eru ætlaðar
                                 til reykinga.
  Með skrotóbaki er í lögum þessum átt við munntóbak í bitum eða ræmum, einkum
                              ætlað til að tyggja.
   Með neftóbaki er í lögum þessum átt við duft eða mylsnu, gerða að öllu eða
                   einhverju leyti úr tóbaki til töku í nef.
                       3. gr. 3. gr. laganna orðast svo:
 Lög þessi gilda ekki um tóbak sem notað er sem lyf samkvæmt lyfjalögum eða sem
            eiturefni samkvæmt lögum um eiturefni og hættuleg efni.
4. gr. 3. tölul. 2. mgr. 5. gr. laganna orðast svo: Að efna og hvetja til átaks
        í tóbaksvörnum og leitast við að samræma tóbaksvarnir í landinu.
    5. gr. Á eftir 3. mgr. 6. gr. laganna kemur ný málsgrein og orðast svo:
Sá sem framleiðir, flytur inn eða selur tóbak má ekki án samþykkis heilbrigðis-
  og tryggingamálaráðherra gefa með orðum eða táknum sínar eigin upplýsingar á
           umbúðum vörunnar um heilsufarsleg áhrif af neyslu hennar.
             6. gr. Eftirfarandi breytingar verða á 7. gr. laganna:
    a. Á eftir orðunum þar á meðal í 1. tölul. 3. mgr. kemur: vörukynningar.
      b. 3. tölul. 3. mgr. orðast svo: hvers konar umfjöllun í fjölmiðlum um
 einstakar vörutegundir til annars en að vara sérstaklega við skaðsemi þeirra.
             c. Við bætast þrjár nýjar málsgreinar sem orðast þannig:
Óheimilt er að setja á markað hér á landi tóbak undir vörumerkjum sem eru þekkt
             sem eða notuð sem merki fyrir aðra vöru eða þjónustu.
Hvers kyns framlög til viðburða eða starfsemi sem miða að því eða hafa þau beinu
                  eða óbeinu áhrif að kynna tóbak eru bönnuð.
 Tóbaki og vörumerkjum tóbaks skal komið þannig fyrir á útsölustöðum að það sé
                         ekki sýnilegt viðskiptavinum.
             7. gr. Eftirfarandi breytingar verða á 8. gr. laganna:
    a. Í stað orðanna neftóbak og munntóbak í 5. mgr. kemur: neftóbak og allt
                                   munntóbak.
              b. Við bætast fjórar nýjar málsgreinar sem orðast svo:
Þeir einir sem orðnir eru 18 ára mega selja tóbak. Heilbrigðisnefnd á viðkomandi
      eftirlitssvæði getur veitt tímabundna undanþágu frá þessu ákvæði um
   aldurstakmark. Heilbrigðis- og tryggingamálaráðherra setur í reglugerð að
     fenginni umsögn Vinnueftirlits ríkisins nánari ákvæði um undanþágur um
                                 aldurstakmark.
Heilbrigðis- og tryggingamálaráðherra ákveður í reglugerð, að höfðu samráði við
 tóbaksvarnanefnd og í samræmi við gildandi tilskipanir Evrópusambandsins, hver
skuli vera hæstu leyfileg mörk skaðlegra efna í tóbaki og tóbaksreyk og hvernig
       háttað skuli mælingum og eftirliti með því að þessi mörk séu virt.
   Til þess að selja tóbak í smásölu þarf sérstakt leyfi heilbrigðisnefndar á
 viðkomandi eftirlitssvæði. Skal leyfi veitt til fjögurra ára í senn og verður
einungis veitt einstaklingum eða lögaðilum sem fullnægja almennum skilyrðum laga
um verslunaratvinnu. Heimilt er sveitarfélögum að innheimta gjald fyrir leyfi og
   eftirlit með starfsemi leyfishafa að fenginni umsögn heilbrigðisnefnda. Um
 gjaldtöku fer skv. 3. mgr. [4]12. gr. laga um hollustuhætti og mengunarvarnir,
  nr. 7/1998, með síðari breytingum. Heilbrigðis- og tryggingamálaráðherra er
 heimilt í samráði við umhverfisráðherra að setja í reglugerð nánari ákvæði um
                     leyfisveitingu samkvæmt grein þessari.
Þeim sem selur tóbak í heildsölu er óheimilt að selja eða afhenda tóbak öðrum en
    þeim sem hafa leyfi til að selja tóbak í smásölu samkvæmt lögum þessum.
                       8. gr. 9. gr. laganna orðast svo:
      Tóbaksreykingar eru óheimilar í þjónusturými stofnana, fyrirtækja og
  félagasamtaka, svo sem á veitinga- og skemmtistöðum og þar sem menningar- og
      félagsstarfsemi fer fram, þar með talið íþrótta- og tómstundastarf.
  Þrátt fyrir ákvæði 1. mgr. má leyfa reykingar á veitinga- og skemmtistöðum á
afmörkuðum svæðum, en tryggja skal fullnægjandi loftræstingu, sbr. 4. mgr. Meiri
hluti veitingarýmis skal þó ávallt vera reyklaus og tryggja skal að aðgangur að
                        því liggi ekki um reykingasvæði.
  Þrátt fyrir ákvæði 1. mgr. má leyfa reykingar í tilteknum gistiherbergjum á
 hótelum og gistiheimilum. Í gistiskálum má hvorki leyfa reykingar í herbergjum
                                né svefnskálum.
Þar sem reykingar eru leyfðar samkvæmt grein þessari skal séð fyrir loftræstingu
  sem fullnægir kröfum heilbrigðiseftirlits og þess gætt að reykingarnar mengi
                ekki andrúmsloftið þar sem þær eru ekki leyfðar.
     Stjórnendur veitingastaða skulu leitast við að vernda starfsfólk gegn
                                  tóbaksreyk.
   Heilbrigðis- og tryggingamálaráðherra er heimilt að setja nánari reglur um
     reykingar á veitinga- og gististöðum í samráði við samgönguráðherra og
umhverfisráðherra, þar á meðal um flokkun þessara staða með tilliti til reykinga
                               og loftræstingar.
     Tóbaksreykingar eru bannaðar í öllu húsrými í sameign fjöleignarhúsa.
  Ráðherra skal í samráði við menntamálaráðherra og Íþrótta- og Ólympíusamband
 Íslands setja reglur um takmarkanir á tóbaksneyslu utan húss á íþróttasvæðum.
            9. gr. Eftirfarandi breytingar verða á 10. gr. laganna:
      a. Á eftir orðinu grunnskólum í 1. tölul. 1. mgr. kemur: vinnuskólum
                                 sveitarfélaga.
   b. Við 1. mgr. bætist nýr töluliður sem orðast svo: Í fangelsum. Leyfa má þó
reykingar í fangaklefum. Skylt er að gefa þeim sem ekki reykja kost á reyklausum
                                  fangaklefum.
           c. Við bætist ný málsgrein sem verður 2. mgr. og orðast svo:
     Öll önnur tóbaksneysla er jafnframt bönnuð í grunnskólum, vinnuskólum
  sveitarfélaga, leikskólum, hvers konar dagvistum barna og húsakynnum sem eru
 fyrst og fremst ætluð til félags-, íþrótta- og tómstundastarfa ungmenna. Sama
           gildir um allar samkomur sem einkum eru ætlaðar ungmennum.
 10. gr. Í stað orðanna 1. mgr. 17. gr. í 11. gr. laganna kemur: 1. mgr. 18.
                                      gr.
                      11. gr. 12. gr. laganna orðast svo:
Með þeirri undantekningu sem leiða kann af 2. og 3. mgr. 9. gr., sbr. þó 5. mgr.
 sömu greinar, skal hver maður eiga rétt á reyklausu andrúmslofti innan dyra á
    vinnustað sínum og vinnuveitandi sjá til þess að hann njóti þess réttar.
     Heilbrigðis- og tryggingamálaráðherra skal setja reglur í samráði við
félagsmálaráðherra og samgönguráðherra um takmarkanir á reykingum á vinnustöðum,
   þar á meðal í skipum, í samræmi við 1. mgr. og með tilliti til 1. gr. laga
                                    þessara.
            12. gr. Eftirfarandi breytingar verða á 13. gr. laganna:
       a. Í stað orðanna farþegarými almenningsfarartækja í 1. mgr. kemur:
                             almenningsfarartækjum.
      b. Á eftir orðunum milli landa í 2. mgr. kemur: án viðkomu á Íslandi.
                             c. 3. mgr. fellur brott.
         13. gr. Inngangsmálsliður 1. mgr. 14. gr. laganna orðast svo:
Menntamálaráðuneytið skal í samráði við heilbrigðis- og tryggingamálaráðuneytið
og tóbaksvarnanefnd sjá til þess að fram fari reglubundin fræðsla í því skyni að
                             draga úr tóbaksneyslu.
                  14. gr. 1. mgr. 15. gr. laganna orðast svo:
      Skylt er að verja a.m.k. 0,9% af brúttósölu tóbaks til tóbaksvarna.
 15. gr. Í stað 2. mgr. 17. gr. laganna koma þrjár nýjar málsgreinar og orðast
                                      svo:
        Nú er brotið gegn ákvæðum II. kafla og ekki farið að fyrirmælum
  heilbrigðisnefndar og getur nefndin þá beitt sömu úrræðum og talin eru upp í
   [5]27. gr. laga nr. 7/1998, um hollustuhætti og mengunarvarnir, með síðari
                                  breytingum.
        Brjóti leyfishafi skv. 8. gr. gegn ákvæðum þeirrar greinar getur
 heilbrigðisnefnd á viðkomandi eftirlitssvæði að undangenginni áminningu svipt
 hann leyfinu. Við ítrekað brot ber heilbrigðisnefnd að svipta hann leyfinu og
                           eins ef brot er stórfellt.
Rísi ágreiningur um ákvarðanir heilbrigðisnefndar er heimilt að vísa málinu til
     úrskurðarnefndar sem starfar skv. [6]31. gr. laga um hollustuhætti og
               mengunarvarnir, nr. 7/1998, með síðari breytingum.
                      16. gr. 19. gr. laganna orðast svo:
 Brot gegn ákvæðum 6. og 7. gr. eða reglum sem settar eru á grundvelli þessara
laga og tengjast þeim greinum varða sektum en fangelsi allt að tveimur árum séu
                         sakir miklar eða brot ítrekað.
Brot gegn ákvæðum 8. gr. eða reglum sem settar eru á grundvelli þessara laga og
     tengjast þeirri grein varða auk leyfissviptingar skv. 17. gr. sektum.
 Um tilraun til brots eða hlutdeild gilda ákvæði almennra [7]hegningarlaga, nr.
                                    19/1940.
                 17. gr. Lög þessi öðlast gildi 1. ágúst 2001.
Ákvæði 9. mgr. 8. gr. laganna um leyfisveitingar á tóbaki í smásölu og eftirlit
með henni skal endurskoða innan fimm ára frá því að lög þessi öðlast gildi, sbr.
       1. mgr. [8]4. gr. laga nr. 27/1999, um opinberar eftirlitsreglur.
 Þegar lög þessi hafa öðlast gildi skal fella meginmál þeirra inn í [9]lög nr.
74/1984, um tóbaksvarnir, sbr. breytingu á þeim [10]lögum, nr. 101/1996, og gefa
           þau út svo breytt með samfelldri hefðbundinni greinatölu.

References

   Visible links
   1. http://www.althingi.is/dba-bin/lawformpr.pl?lnr=2001095
   2. file://1984074.html
   3. file:///altext/stjt/1996.101.html
   4. file://1998007.html#g12
   5. file://1998007.html#g27
   6. file://1998007.html#g31
   7. file://1940019.html
   8. file://1999027.html#g4
   9. file://1984074.html
  10. file:///altext/stjt/1996.101.html
