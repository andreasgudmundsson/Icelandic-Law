                                    dálkum.

   --------------------------------------------------------------------------

                               Lög um sjómannadag

                              1987 nr. 20 26. mars

   --------------------------------------------------------------------------

                           Tóku gildi 14. apríl 1987.
   1. gr. Fyrsti sunnudagur í júnímánuði ár hvert skal vera almennur frídagur
sjómanna með þeim undantekningum sem um getur í lögum þessum. Beri hvítasunnudag
upp á fyrsta sunnudag í júní skal sjómannadagur haldinn næsta sunnudag á eftir.
                 Sjómannadagurinn skal vera almennur fánadagur.
  2. gr. Ákvæði 1. gr. taka ekki til sjómanna á íslenskum farskipum sem sigla
milli Íslands og annarra landa. Þó skal farskipi, sem liggur í íslenskri höfn og
   eigi hefur látið úr höfn fyrir kl. 12 á hádegi á laugardegi næstum á undan
    sjómannadegi, eigi heimilt að láta úr höfn fyrr en kl. 12 á hádegi næsta
                                    mánudag.
           Ferjur milli lands og eyja eru undanþegnar ákvæðum 1. gr.
    Strandferðaskip og sanddæluskip skulu halda höfn þar sem þau eru stödd á
                                  sjómannadag.
    3. gr. Ákvæði 1. gr. taka ekki til skipa Landhelgisgæslu Íslands. Stjórn
Landhelgisgæslunnar ber þó að sjá til þess að skipin séu í höfn ef þau hafa ekki
                 aðkallandi verkefnum að gegna að hennar mati.
4. gr. Hafrannsóknastofnunin skal skipuleggja rannsóknaleiðangra þannig að skip
 geti leitað hafnar eigi síðar en kl. 12 á laugardegi fyrir sjómannadag og láti
              ekki úr höfn fyrr en kl. 12 á hádegi næsta mánudag.
5. gr. Öll fiskiskip skulu liggja í höfn á sjómannadag og hafa komið til hafnar
eigi síðar en kl. 12 á laugardegi fyrir sjómannadag og láta ekki úr höfn fyrr en
                         kl. 12 á hádegi næsta mánudag.
     Skipverjar skulu ekki vera skyldir til vinnu við skipið eftir kl. 12 á
           laugardegi fyrir sjómannadag nema öryggi þess sé í hættu.
Ákvæði 1. mgr. eru frávíkjanleg ef um er að ræða skip sem ætlað er að sigla með
   afla sinn á erlendan markað, enda sé skipshöfn kunn sú fyrirætlan áður en
veiðiferð hefst. Einnig má víkja frá ákvæðum 1. mgr. ef mikilvægir hagsmunir eru
        í húfi og samkomulag tekst þar um milli útgerðar og skipshafnar.
6. gr. Útgerðarmaður og skipstjóri bera ábyrgð á því að farið sé að ákvæðum laga
              þessara. Brot gegn lögunum varða sektum í ríkissjóð.
                      7. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1987020
