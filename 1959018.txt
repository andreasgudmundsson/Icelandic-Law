
   --------------------------------------------------------------------------

                   Lög um vöruhappdrætti fyrir Samband íslenskra berklasjúklinga

                             1959 nr. 18 22. apríl

   --------------------------------------------------------------------------

                                     1. gr.
            Heimilt skal Sambandi ísl. berklasjúklinga að reka vöruhappdrætti
                                                  með eftirfarandi skilyrðum:

           a. [Hlutatalan má ekki fara fram úr 75.000. Draga skal í 12
           flokkum á ári hverju og skal dráttur fara fram fyrir einn flokk í
           mánuði hverjum, í fyrsta sinn í janúarmánuði.]^1)
           b. Hlutina má selja í heilu og hálfu lagi. Iðgjöld fyrir hvern
           hlut ákveður [dómsmálaráðherra]^2) að fengnum tillögum frá stjórn
           Sambands ísl. berklasjúklinga.
           c. Vinningar skulu vera að verðmæti samtals að minnsta kosti 50%
           af iðgjöldunum samantöldum í öllum tólf flokkum.
           d. [Dráttur skal fara fram í Reykjavík undir eftirliti nefndar,
           sem dómsmálaráðherra skipar til þess. Nefndin leggur
           fullnaðarúrskurð á allan ágreining um lögmæti eða gildi dráttar,
           bæði meðan dráttur fer fram og eftir að honum er lokið. Kostnað af
           þessu ber happdrættið.]^2)

   ^1)[2]L. 115/1984, 1. gr.^2)[3]L. 52/1976, 1. gr.

                                     2. gr.
           Vinningar í vöruhappdrætti fyrir Samband ísl. berklasjúklinga
   skulu undanþegnir hvers konar opinberum gjöldum, öðrum en eignarskatti á
   því ári, sem þeir falla til útborgunar.

                                     3. gr.
           [Heimild þessi gildir til ársloka 1999.]^1) Ágóða af happdrættinu
   skal varið til að greiða stofnkostnað við byggingarframkvæmdir
   vinnuheimilisins að Reykjalundi, til byggingar og rekstrar vinnustofu
   fyrir öryrkja og til annarrar félagsmálastarfsemi Sambands ísl.
   berklasjúklinga, sem viðurkennd er af ríkisstjórninni.

   ^1)[4]L. 24/1989, 1. gr.

                                     4. gr.
           Ráðherra setur með reglugerð^1) nánari ákvæði um starfsemi
   happdrættisins, að fengnum tillögum frá stjórn Sambands ísl.
   berklasjúklinga.

   ^1)Rg. 372/1976, sbr. 20/1980, 86/1981, 372/1991, 330/1992, 406/1996,
   587/1997, 708/1997 og 780/1998.

References

   Visible links
   1. http://www.althingi.is/dba-bin/lawformpr.pl?lnr=1959018
   2. file:///altext/stjtnr.html#1984115?g1
   3. file:///altext/stjtnr.html#1976052?g1
   4. file:///altext/stjt/1989.024.html
