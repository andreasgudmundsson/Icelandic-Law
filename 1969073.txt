
   --------------------------------------------------------------------------

                           Lög um Stjórnarráð Íslands

                              1969 nr. 73 28. maí

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 1. janúar 1970. Breytt með [1]l. 12/1986 (tóku gildi 1. jan. 1987),
l. 3/1990 (tóku gildi 23. febr. 1990), l. 14/1991 (tóku gildi 4. apríl 1991), l.
 83/1997 (tóku gildi 6. júní 1997), l. 121/1999 (tóku gildi 30. des. 1999), l.
  109/2007 (tóku gildi 28. júní 2007 nema ae-liður 1. gr. og 2. gr. sem tóku
  gildi 1. jan. 2008), l. 167/2007 (tóku gildi 1. jan. 2008), l. 98/2009 (tóku
gildi 1. okt. 2009 nema 69. og 70. gr. sem tóku gildi 1. jan. 2010), l. 86/2010
      (tóku gildi 2. júlí 2010) og l. 121/2010 (tóku gildi 1. jan. 2011).

                                   I. kafli.
  1. gr. Forseti lýðveldisins skipar ráðherra, ákveður tölu þeirra og skiptir
                               störfum með þeim.
 Ráðherrar fara með stjórnarmálefni í Stjórnarráði Íslands, sem hefur aðsetur í
                                   Reykjavík.
        2. gr. Ráðherrafundi skal halda um nýmæli í lögum og um mikilvæg
 stjórnarmálefni. Svo skal og ráðherrafund halda, ef einhver ráðherra óskar að
                               bera þar upp mál.
Málefni, sem bera á upp fyrir forseta lýðveldisins til staðfestingar, skulu áður
                      tekin til meðferðar á ráðherrafundi.
                   Forsætisráðherra stjórnar ráðherrafundum.
 3. gr. [Forsætisráðherra felur starfsmanni forsætisráðuneytis að gegna störfum
                           ritara ráðherrafunda.]^1)
 Ritari skráir fundargerð ráðherrafundar í gerðabók, er ráðherrar hafa staðfest
                                 fundargerðina.
                               ^1)L. 83/1997, 1. gr.
   4. gr. Stjórnarráð Íslands greinist í ráðuneyti, og skulu þau vera þessi:
       Forsætisráðuneyti, [ ^1) efnahags- og viðskiptaráðuneyti],^2) ^1)
   fjármálaráðuneyti, [innanríkisráðuneyti],^1) ^3) ^1) iðnaðarráðuneyti, ^3)
         [mennta- og menningarmálaráðuneyti],^2) ^1) [sjávarútvegs- og
   landbúnaðarráðuneyti],^3) [umhverfisráðuneyti],^4) [utanríkisráðuneyti og
                            velferðarráðuneyti].^1)
 Ráðuneyti má eigi á stofn setja né af leggja nema með lögum. [Þó er heimilt að
              sameina ráðuneyti með úrskurði forseta Íslands.]^3)
     ^1)L. 121/2010, 1. gr. ^2)L. 98/2009, 1. gr. ^3)L. 109/2007, 1. gr. ^4)L.
                                 3/1990, 1. gr.
 5. gr. Þegar skipt er störfum með ráðherrum, skal hvert ráðuneyti óskipt lagt
                           til eins og sama ráðherra.
                                   6. gr. ^1)
                               ^1)L. 14/1991, 1. gr.
     7. gr. [Ráðherra kveður á^1) um skiptingu ráðuneytis í skrifstofur og
                       starfsdeildir eftir verkefnum.]^2)
    ^1)Augl. 181/2007 (um skipulag menntamálaráðuneytisins). Augl. 811/2009 (um
             skipulag fjármálaráðuneytisins). ^2)L. 83/1997, 2. gr.
  8. gr. Stjórnarmálefni ber undir ráðuneyti eftir ákvæðum reglugerðar,^1) er
 forseti Íslands setur samkvæmt tillögum forsætisráðherra, enda sé þess jafnan
gætt, að ráðuneyti lúti málefni, sem eðli sínu samkvæmt eiga þar heima, sbr. 4.
                                      gr.
      Nú þykir vafi á leika, undir hvert ráðuneyti málefni heyri, og sker
                            forsætisráðherra þá úr.
                      ^1)Rg. A 177/2007, sbr. rg. A 101/2009.
9. gr. Ráðuneyti hefur eftirlit með starfrækslu stofnana, sem undir það ber, og
                        eignum á vegum þeirra stofnana.
[Ráðherra kveður á um aðsetur stofnunar sem undir hann heyrir, nema á annan veg
                              sé mælt í lögum.]^1)
                              ^1)L. 121/1999, 1. gr.

                                   II. kafli.
   10. gr. Ráðuneytisstjórar ^1) stýra ráðuneytum undir yfirstjórn ráðherra.
                                      ^2)
   Ráðuneytisstjóri forsætisráðuneytis skal jafnframt því embætti sínu gegna
                       störfum ritara ríkisráðs Íslands.
 Heimilt er forsætisráðherra að kveða á um, að ráðuneytisstjóri veiti fleiri en
 einu ráðuneyti forstöðu og að fleiri en eitt ráðuneyti hafi, eftir því sem við
                verður komið, sameiginlegt starfslið og húsnæði.
Slíka skipan sem í 5. mgr.^3) greinir getur forsætisráðherra afnumið, er nauðsyn
 krefur, og þá jafnframt ákveðið, hverju þeirra ráðuneyta, sem um er að tefla,
                      ráðuneytisstjóri skuli áfram stýra.
     ^1)L. 109/2007, 2. gr. ^2)L. 14/1991, 2. gr. ^3)Hér er vísað til 3. mgr.
     11. gr. [Skrifstofu ráðuneytis stýrir skrifstofustjóri og starfsdeild
                deildarstjóri undir umsjón ráðuneytisstjóra.]^1)
                                      ^1)
 [Nú er starfsmaður ráðuneytis ráðinn deildarstjóri og þarf þá eigi að auglýsa
  stöðuna sem hann er fluttur í.]^1) [Sama á við ef starfsmanni, sem ráðinn er
 ótímabundið, sbr. 1. mgr. [2]41. gr. laga nr. 70/1996, um réttindi og skyldur
starfsmanna ríkisins, er boðið annað starf innan Stjórnarráðsins. Í reglum, sem
      forsætisráðherra setur, skal mæla fyrir um tilhögun auglýsinga innan
     Stjórnarráðsins um laus störf og önnur atriði er varða framkvæmd þessa
                                  ákvæðis.]^2)
 Ráðherra setur deildarstjórum og skrifstofustjórum erindisbréf, þar sem meðal
          annars skal kveðið á um starfssvið þeirra og starfsskyldur.
                   ^1)L. 83/1997, 3. gr. ^2)L. 109/2007, 3. gr.
 12. gr. Auk ráðuneytisstjóra, skrifstofustjóra og deildarstjóra eru starfsmenn
ráðuneyta fulltrúar, bókarar og ritarar eftir ákvörðun ráðherra. [Heimilt er þó
     ráðherra að ráða starfsmenn í ráðuneyti undir öðrum starfsheitum.]^1)
                               ^1)L. 83/1997, 4. gr.
  13. gr. [Ráðherra skipar ráðuneytisstjóra og skrifstofustjóra til fimm ára í
                                     senn.
                  Aðrir starfsmenn ráðuneytis eru ráðnir.]^1)
                               ^1)L. 83/1997, 5. gr.
 [14. gr. Nú flytjast stjórnarmálefni milli ráðuneyta, sbr. 8. gr., og skal þá
 bjóða hlutaðeigandi starfsmönnum að sinna þeim áfram í því ráðuneyti er tekur
við málefninu. Við flutninginn verða ekki breytingar á starfskjörum starfsmanna.
Ákvæði [3]7. gr. laga nr. 70/1996, um réttindi og skyldur starfsmanna ríkisins,
           eiga ekki við um ráðstöfun starfa samkvæmt þessari grein.
  [Nú flytjast stjórnarmálefni milli ráðuneyta, sbr. 8. gr., og skal þá ljúka
meðferð ólokinna stjórnsýslumála í því ráðuneyti sem við málefni tekur.]^1)]^2)
                  ^1)L. 167/2007, 92. gr. ^2)L. 109/2007, 4. gr.
 [15. gr.]^1) Ráðherra er heimilt að kveðja sér til aðstoðar, meðan hann gegnir
 embætti, mann utan ráðuneytis, sem starfi þar sem [skrifstofustjóri],^2) enda
 hverfi hann úr starfi jafnskjótt sem ráðherra, en njóti þá launa þrjá mánuði,
 hafi hann ekki áður verið ríkisstarfsmaður, en ella eigi hann rétt á að hverfa
til fyrra starfs síns eða annars starfs eigi lakara að föstum launum í þjónustu
                                   ríkisins.
                   ^1)L. 109/2007, 4. gr. ^2)L. 83/1997, 6. gr.

                                [III. kafli.]^1)
                               ^1)L. 86/2010, 1. gr.
 [16. gr. Forsætisráðherra staðfestir siðareglur fyrir starfsmenn Stjórnarráðs
 Íslands. Við undirbúning reglnanna skal hafa samráð við starfsmenn sem í hlut
eiga. Einstökum ráðuneytum er heimilt að útfæra siðareglurnar nánar með hliðsjón
   af sérstökum verkefnum sem þau sinna. Heimilt er forsætisráðherra að setja
               sérstakar siðareglur fyrir aðstoðarmenn ráðherra.
  Forsætisráðherra staðfestir siðareglur fyrir ráðherra ríkisstjórnar sinnar í
                        kjölfar samráðs á ráðherrafundi.
           Siðareglur skal birta almenningi á aðgengilegan hátt.]^1)
                               ^1)L. 86/2010, 1. gr.
  [17. gr. Forsætisráðherra skipar til þriggja ára í senn samhæfingarnefnd um
siðferðileg viðmið fyrir stjórnsýsluna. Í nefndinni eiga sæti formaður, skipaður
 án tilnefningar, einn samkvæmt tilnefningu Félags forstöðumanna ríkisstofnana,
  fulltrúi fjármálaráðherra, tveir fulltrúar samtaka ríkisstarfsmanna og tveir
  aðrir valdir á grundvelli sérþekkingar sinnar á stjórnsýslu og siðfræðilegum
                                     efnum.
             Forsætisráðuneytið sér nefndinni fyrir starfsaðstöðu.
                  Helstu verkefni samhæfingarnefndarinnar eru:
     a. að stuðla að því að siðferðileg viðmið séu í hávegum höfð í opinberum
 störfum og veita fjármálaráðuneytinu, sem fer með starfsmannamál ríkisins, og
     öðrum stjórnvöldum ráðleggingar um ráðstafanir til að koma í veg fyrir
                         hagsmunaárekstra og spillingu,
   b. að veita umsögn um drög að siðareglum á grundvelli laga þessara og laga um
                   réttindi og skyldur starfsmanna ríkisins,
      c. að beita sér fyrir upplýsingaöflun og fræðirannsóknum á málefnasviði
                                 nefndarinnar,
       d. að stuðla að því að brugðist sé með samhæfðum hætti við ábendingum
eftirlitsembætta Alþingis og öðrum tiltækum upplýsingum um brot á siðareglum eða
                         hættu á spillingu hjá ríkinu,
     e. að taka þátt í samstarfi við félagasamtök, stofnanir og embætti hér á
        landi og erlendis sem vinna gegn spillingu í opinbera geiranum,
   f. að gefa forsætisráðherra árlega skýrslu um starf sitt þar sem komi fram ef
   ástæða þykir til tillögur til fjármálaráðuneytis og annarra stjórnvalda um
  frekari aðgerðir til að efla traust á stjórnsýslu ríkisins, draga úr hættu á
 spillingu og vanda betur til verka í stjórnsýslunni. Skýrslan skal lögð fyrir
                                    Alþingi.
Til þess að tryggja samræmi við störf umboðsmanns Alþingis og Ríkisendurskoðunar
       skal samhæfingarnefndin hafa reglulegt samráð við þau embætti.]^1)
                               ^1)L. 86/2010, 1. gr.
[18. gr.]^1) Með úrskurði forseta Íslands má samkvæmt tillögum forsætisráðherra
                 setja nánari ákvæði um framkvæmd laga þessara.
                               ^1)L. 86/2010, 1. gr.
                         [Ákvæði til bráðabirgða. ]^1)
                               ^1)L. 3/1990, brbákv.

References

   Visible links
   1. file://1986012.html
   2. file://1996070.html#g41
   3. file://1996070.html#g7
