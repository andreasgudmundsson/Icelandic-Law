
   --------------------------------------------------------------------------

                           Lög um Stjórnarráð Íslands

                              1969 nr. 73 28. maí

   --------------------------------------------------------------------------

 Tóku gildi 1. janúar 1970. Breytt með [2]l. 3/1990 (tóku gildi 23. feb. 1990),
  [3]l. 14/1991 (tóku gildi 4. apríl 1991), [4]l. 83/1997 (tóku gildi 6. júní
              1997) og [5]l. 121/1999 (tóku gildi 30. des. 1999).

                                   I. kafli.
  1. gr. Forseti lýðveldisins skipar ráðherra, ákveður tölu þeirra og skiptir
                               störfum með þeim.
 Ráðherrar fara með stjórnarmálefni í Stjórnarráði Íslands, sem hefur aðsetur í
                                   Reykjavík.
        2. gr. Ráðherrafundi skal halda um nýmæli í lögum og um mikilvæg
 stjórnarmálefni. Svo skal og ráðherrafund halda, ef einhver ráðherra óskar að
                               bera þar upp mál.
Málefni, sem bera á upp fyrir forseta lýðveldisins til staðfestingar, skulu áður
                      tekin til meðferðar á ráðherrafundi.
                   Forsætisráðherra stjórnar ráðherrafundum.
 3. gr. [Forsætisráðherra felur starfsmanni forsætisráðuneytis að gegna störfum
                           ritara ráðherrafunda.]^1)
 Ritari skráir fundargerð ráðherrafundar í gerðabók, er ráðherrar hafa staðfest
                                 fundargerðina.
                             ^1)[6]L. 83/1997, 1. gr.
   4. gr. Stjórnarráð Íslands greinist í ráðuneyti, og skulu þau vera þessi:
     Forsætisráðuneyti, dóms- og kirkjumálaráðuneyti, félagsmálaráðuneyti,
 fjármálaráðuneyti, Hagstofa Íslands, heilbrigðis- og tryggingarmálaráðuneyti,
iðnaðarráðuneyti, landbúnaðarráðuneyti, menntamálaráðuneyti, samgönguráðuneyti,
     sjávarútvegsráðuneyti, [umhverfisráðuneyti],^1) utanríkisráðuneyti og
                              viðskiptaráðuneyti.
          Ráðuneyti má eigi á stofn setja né af leggja nema með lögum.
                              ^1)[7]L. 3/1990, 1. gr.
 5. gr. Þegar skipt er störfum með ráðherrum, skal hvert ráðuneyti óskipt lagt
                           til eins og sama ráðherra.
                                   6. gr. ^1)
                             ^1)[8]L. 14/1991, 1. gr.
     7. gr. [Ráðherra kveður á^1) um skiptingu ráðuneytis í skrifstofur og
                       starfsdeildir eftir verkefnum.]^2)
   ^1)Augl. 345/2003 (um skipulag menntamálaráðuneytisins). ^2)[9]L. 83/1997, 2.
                                      gr.
  8. gr. Stjórnarmálefni ber undir ráðuneyti eftir ákvæðum reglugerðar,^1) er
 forseti Íslands setur samkvæmt tillögum forsætisráðherra, enda sé þess jafnan
gætt, að ráðuneyti lúti málefni, sem eðli sínu samkvæmt eiga þar heima, sbr. 4.
                                      gr.
      Nú þykir vafi á leika, undir hvert ráðuneyti málefni heyri, og sker
                            forsætisráðherra þá úr.
                                ^1)Augl. A 96/1969.
9. gr. Ráðuneyti hefur eftirlit með starfrækslu stofnana, sem undir það ber, og
                        eignum á vegum þeirra stofnana.
[Ráðherra kveður á um aðsetur stofnunar sem undir hann heyrir, nema á annan veg
                              sé mælt í lögum.]^1)
                            ^1)[10]L. 121/1999, 1. gr.

                                   II. kafli.
 10. gr. Ráðuneytisstjórar og hagstofustjóri stýra ráðuneytum undir yfirstjórn
                                   ráðherra.
                                      ^1)
   Ráðuneytisstjóri forsætisráðuneytis skal jafnframt því embætti sínu gegna
                       störfum ritara ríkisráðs Íslands.
 Heimilt er forsætisráðherra að kveða á um, að ráðuneytisstjóri veiti fleiri en
 einu ráðuneyti forstöðu og að fleiri en eitt ráðuneyti hafi, eftir því sem við
                verður komið, sameiginlegt starfslið og húsnæði.
Slíka skipan sem í 5. mgr.^2) greinir getur forsætisráðherra afnumið, er nauðsyn
 krefur, og þá jafnframt ákveðið, hverju þeirra ráðuneyta, sem um er að tefla,
                      ráðuneytisstjóri skuli áfram stýra.
               ^1)[11]L. 14/1991, 2. gr. ^2)Hér er vísað til 3. mgr.
     11. gr. [Skrifstofu ráðuneytis stýrir skrifstofustjóri og starfsdeild
                deildarstjóri undir umsjón ráðuneytisstjóra.]^1)
                                      ^1)
 [Nú er starfsmaður ráðuneytis ráðinn deildarstjóri og þarf þá eigi að auglýsa
                       stöðuna sem hann er fluttur í.]^1)
 Ráðherra setur deildarstjórum og skrifstofustjórum erindisbréf, þar sem meðal
          annars skal kveðið á um starfssvið þeirra og starfsskyldur.
                             ^1)[12]L. 83/1997, 3. gr.
 12. gr. Auk ráðuneytisstjóra, skrifstofustjóra og deildarstjóra eru starfsmenn
ráðuneyta fulltrúar, bókarar og ritarar eftir ákvörðun ráðherra. [Heimilt er þó
     ráðherra að ráða starfsmenn í ráðuneyti undir öðrum starfsheitum.]^1)
                             ^1)[13]L. 83/1997, 4. gr.
  13. gr. [Ráðherra skipar ráðuneytisstjóra og skrifstofustjóra til fimm ára í
                                     senn.
                  Aðrir starfsmenn ráðuneytis eru ráðnir.]^1)
                             ^1)[14]L. 83/1997, 5. gr.
   14. gr. Ráðherra er heimilt að kveðja sér til aðstoðar, meðan hann gegnir
 embætti, mann utan ráðuneytis, sem starfi þar sem [skrifstofustjóri],^1) enda
 hverfi hann úr starfi jafnskjótt sem ráðherra, en njóti þá launa þrjá mánuði,
 hafi hann ekki áður verið ríkisstarfsmaður, en ella eigi hann rétt á að hverfa
til fyrra starfs síns eða annars starfs eigi lakara að föstum launum í þjónustu
                                   ríkisins.
                             ^1)[15]L. 83/1997, 6. gr.
15. gr. Með úrskurði forseta Íslands má samkvæmt tillögum forsætisráðherra setja
                    nánari ákvæði um framkvæmd laga þessara.
                         [Ákvæði til bráðabirgða. ]^1)
                             ^1)[16]L. 3/1990, brbákv.

References

   Visible links
   1. http://www.althingi.is/dba-bin/lawformpr.pl?lnr=1969073
   2. file:///altext/stjt/1990.003.html
   3. file:///altext/stjt/1991.014.html
   4. file:///altext/stjt/1997.083.html
   5. file:///altext/stjt/1999.121.html
   6. file:///altext/stjt/1997.083.html
   7. file:///altext/stjt/1990.003.html
   8. file:///altext/stjt/1991.014.html
   9. file:///altext/stjt/1997.083.html
  10. file:///altext/stjt/1999.121.html
  11. file:///altext/stjt/1991.014.html
  12. file:///altext/stjt/1997.083.html
  13. file:///altext/stjt/1997.083.html
  14. file:///altext/stjt/1997.083.html
  15. file:///altext/stjt/1997.083.html
  16. file:///altext/stjt/1990.003.html
