
   --------------------------------------------------------------------------

                                                      Lög um Stjórnarráð Íslands

                              1969 nr. 73 28. maí

   --------------------------------------------------------------------------

                                   I. kafli.
                                     1. gr.
         Forseti lýðveldisins skipar ráðherra, ákveður tölu þeirra og skiptir
                                                            störfum með þeim.
         Ráðherrar fara með stjórnarmálefni í Stjórnarráði Íslands, sem hefur
                                                         aðsetur í Reykjavík.

                                     2. gr.
                    Ráðherrafundi skal halda um nýmæli í lögum og um mikilvæg
   stjórnarmálefni. Svo skal og ráðherrafund halda, ef einhver ráðherra óskar
                                                         að bera þar upp mál.
        Málefni, sem bera á upp fyrir forseta lýðveldisins til staðfestingar,
                              skulu áður tekin til meðferðar á ráðherrafundi.
                                    Forsætisráðherra stjórnar ráðherrafundum.

                                     3. gr.
                 Forsætisráðherra skipar starfsmann forsætisráðuneytis ritara
                                                               ráðherrafunda.
        Ritari skráir fundargerð ráðherrafundar í gerðabók, er ráðherrar hafa
                                                      staðfest fundargerðina.

                                     4. gr.
           Stjórnarráð Íslands greinist í ráðuneyti, og skulu þau vera þessi:
        Forsætisráðuneyti, dóms- og kirkjumálaráðuneyti, félagsmálaráðuneyti,
                         fjármálaráðuneyti, Hagstofa Íslands, heilbrigðis- og
             tryggingarmálaráðuneyti, iðnaðarráðuneyti, landbúnaðarráðuneyti,
               menntamálaráðuneyti, samgönguráðuneyti, sjávarútvegsráðuneyti,
           [umhverfisráðuneyti,]^1) utanríkisráðuneyti og viðskiptaráðuneyti.
                 Ráðuneyti má eigi á stofn setja né af leggja nema með lögum.

   ^1)[2]L. 3/1990, 1. gr.

                                     5. gr.
        Þegar skipt er störfum með ráðherrum, skal hvert ráðuneyti óskipt
   lagt til eins og sama ráðherra.

                                     6. gr.
        ...^1)

   ^1)[3]L. 14/1991, 1. gr.

                                     7. gr.
        Ráðherra kveður á um skiptingu ráðuneytis í starfsdeildir eftir
   verkefnum.^1)

   ^1)Augl. 536/1995 (um skipulag menntamálaráðuneytisins).

                                     8. gr.
        Stjórnarmálefni ber undir ráðuneyti eftir ákvæðum reglugerðar,^1) er
   forseti Íslands setur samkvæmt tillögum forsætisráðherra, enda sé þess
   jafnan gætt, að ráðuneyti lúti málefni, sem eðli sínu samkvæmt eiga þar
   heima, sbr. 4. gr.
        Nú þykir vafi á leika, undir hvert ráðuneyti málefni heyri, og sker
   forsætisráðherra þá úr.

   ^1)Augl. A 96/1969.

                                     9. gr.
        Ráðuneyti hefur eftirlit með starfrækslu stofnana, sem undir það ber,
   og eignum á vegum þeirra stofnana.

                                   II. kafli.
                                    10. gr.
        Ráðuneytisstjórar og hagstofustjóri stýra ráðuneytum undir yfirstjórn
   ráðherra.
        ...^1)
        Ráðuneytisstjóri forsætisráðuneytis skal jafnframt því embætti sínu
   gegna störfum ritara ríkisráðs Íslands.
        Heimilt er forsætisráðherra að kveða á um, að ráðuneytisstjóri veiti
   fleiri en einu ráðuneyti forstöðu og að fleiri en eitt ráðuneyti hafi,
   eftir því sem við verður komið, sameiginlegt starfslið og húsnæði.
        Slíka skipan sem í 5. mgr.^2) greinir getur forsætisráðherra afnumið,
   er nauðsyn krefur, og þá jafnframt ákveðið, hverju þeirra ráðuneyta, sem
   um er að tefla, ráðuneytisstjóri skuli áfram stýra.

   ^1)[4]L. 14/1991, 2. gr.^2)Á væntanlega að vera 4. mgr.

                                    11. gr.
        Starfsdeild ráðuneytis, sbr. 7. gr., stýrir deildarstjóri undir
   umsjón ráðuneytisstjóra.
        Heimilt er að skipa deildarstjóra ráðuneytis skrifstofustjóra þess
   ráðuneytis, og tekur hann þá sjálfkrafa við störfum ráðuneytisstjóra í
   forföllum hans.
        Nú er starfsmaður ráðuneytis skipaður deildarstjóri eða
   skrifstofustjóri þess ráðuneytis, og þarf þá eigi að gæta ákvæða [5]5. gr.
   laga nr. 38/1954.
        Ráðherra setur deildarstjórum og skrifstofustjórum erindisbréf, þar
   sem meðal annars skal kveðið á um starfssvið þeirra og starfsskyldur.

                                    12. gr.
        Auk ráðuneytisstjóra, skrifstofustjóra og deildarstjóra eru
   starfsmenn ráðuneyta fulltrúar, bókarar og ritarar eftir ákvörðun
   ráðherra.

                                    13. gr.
        Forseti Íslands veitir embætti ráðuneytisstjóra, skrifstofustjóra og
   deildarstjóra.
        Ráðherra skipar aðra starfsmenn ráðuneytis.

                                    14. gr.
        Ráðherra er heimilt að kveðja sér til aðstoðar, meðan hann gegnir
   embætti, mann utan ráðuneytis, sem starfi þar sem deildarstjóri, enda
   hverfi hann úr starfi jafnskjótt sem ráðherra, en njóti þá launa þrjá
   mánuði, hafi hann ekki áður verið ríkisstarfsmaður, en ella eigi hann rétt
   á að hverfa til fyrra starfs síns eða annars starfs eigi lakara að föstum
   launum í þjónustu ríkisins.

                                    15. gr.
        Með úrskurði forseta Íslands má samkvæmt tillögum forsætisráðherra
   setja nánari ákvæði um framkvæmd laga þessara.

                            [Ákvæði til bráðabirgða.
        Eftir gildistöku laga þessara skipar umhverfisráðherra nefnd til þess
   að semja frumvarp til laga um umhverfisvernd.]^1)

   ^1)[6]L. 3/1990, brbákv.

References

   Visible links
   1. http://www.althingi.is/dba-bin/lawformpr.pl?lnr=1969073
   2. file:///altext/stjt/1990.003.html
   3. file:///altext/stjt/1991.014.html
   4. file:///altext/stjt/1991.014.html
   5. file://1954038.html
   6. file:///altext/stjt/1990.003.html
