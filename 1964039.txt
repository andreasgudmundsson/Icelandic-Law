
   --------------------------------------------------------------------------

                                   Lög um meðferð ölvaðra manna og drykkjusjúkra

                              1964 nr. 39 19. maí

   --------------------------------------------------------------------------

                                   I. kafli.
                           Um meðferð ölvaðra manna.
                                     1. gr.
           Þegar lögreglan tekur mann höndum sakir ölvunar, skal hún tilkynna
    nánustu vandamönnum hans aðgerðir sínar, ef um mann undir 21 árs aldri er
      að ræða. Sé maður handtekinn vegna ölvunar tvisvar sinnum eða oftar með
                      skömmu millibili, skal lögreglan tilkynna nafn hans til
      áfengisvarnarráðunauts eða áfengisvarnanefndar, sem heldur spjaldskrá í
                                                                 þessu skyni.
        Þegar um ítrekaðar handtökur er að ræða, eða grunur leikur á, að hinn
          handtekni sé haldinn drykkjusýki, eða yfirvofandi drykkjusýki, skal
   lögreglan, að fengnu læknisvottorði, flytja hinn handtekna í sjúkrahús, er
                                        veitt getur slíkum sjúklingi viðtöku.
           Nú er ekki völ á rúmi í sjúkrahúsi í þessu skyni, og skal þá veita
       hlutaðeigandi sjúklingi læknismeðferð, eftir því sem við verður komið.

                                     2. gr.
           Ölvaða menn, sem sæta meðferð samkvæmt ákvæðum 1. gr., skal hafa í
            gæslu, uns af þeim er runnið, og allt að tveimur sólarhringum til
     læknisrannsóknar, eftir því sem ástæða þykir til samkvæmt ákvæðum 3. gr.

                                     3. gr.
          Læknir, sem stundar ölvaða menn samkvæmt ákvæðum 1. og 2. gr., skal
   sjá um, að hlutaðeigandi sjúklingi sé látin í té viðeigandi aðhlynning, en
             auk þess gerir hann sér far um að kynna sér líkamlegt og andlegt
    ásigkomulag þeirra, svo og allar aðstæður með tilliti til drykkjuhneigðar
       þeirra og drykkjuskapar. Komist hann að raun um, að um drykkjusýki eða
    yfirvofandi drykkjusýki sé að ræða, tilkynnir hann hlutaðeiganda sjálfum,
      eða aðstandendum hans, eftir því sem við á, niðurstöður sínar og er til
                                   ráðuneytis um, hvernig við skuli bregðast.

                                     4. gr.
             Auka skal svo fljótt sem verða má sjúkrahúskost til fullnægingar
               ákvæðum 1.3. gr. Kostnaður við byggingu slíkra sjúkrahúsa eða
     sjúkrahúsadeilda skal greiðast úr gæsluvistarsjóði eftir nánari ákvörðun
                                                heilbrigðismálastjórnarinnar.

                                     5. gr.
                     Ákvæði 1.3. gr. raska ekki ákvæðum laga um viðurlög við
   ölvunarbrotum, enda mega ákvæði þessara laga ekki verða því til hindrunar,
                                         að þeim viðurlögum verði komið fram.

                                     6. gr.
          Kostnaður af dvöl á sjúkrahúsi samkvæmt 2. gr. greiðist á sama hátt
                                                 og annar sjúkrahúskostnaður.

                                     7. gr.
               Ráðherra setur nánari reglur um meðferð ölvaðra manna samkvæmt
           ákvæðum 1.3. gr., með sérstöku tilliti til þess, ef um endurtekin
             tilfelli, drykkjusýki eða yfirvofandi drykkjusýki er að ræða, að
     hlutaðeigendum gefist kostur á sem fullkomnustum leiðbeiningum og aðstoð
           sér til viðréttingar, og þá sérstaklega, ef unglingar eiga í hlut.

                                   II. kafli.
                        Um meðferð drykkjusjúkra manna.
                                     8. gr.
                  Meðferð drykkjusjúkra skal vera í höndum lækna, sjúkrahúsa,
           heilsuverndarstöðva eða annarra stofnana, sem til þess hafa hlotið
       sérstakt leyfi heilbrigðisstjórnarinnar og háðar eru eftirliti hennar.
                Stofnanir eða einstakir læknar, sem hafa drykkjusjúklinga til
   meðferðar, skulu senda landlækni, eða þeim, er hann ákveður, upplýsingar á
              þar til gerðum eyðublöðum, er skrifstofa landlæknis lætur í té.

                                     9. gr.
              Á geðsjúkrahúsi ríkisins og síðar á móttökudeild þess, er byggð
     verður, skal vera unnt að veita drykkjusjúklingum meðferð og framkvæma á
             þeim nauðsynlegar rannsóknir. Í þessu skyni skal auka sjúkrarými
        stofnananna, svo að unnt verði að vista þar drykkjusjúka til skammrar
      sjúkrahúsmeðferðar. Í tengslum við geðsjúkrahúsið eða móttökudeild þess
      skal reka lækningastöð fyrir þá, sem ekki þarfnast innlagningar, svo og
          til eftirmeðferðar þeirra, sem innlagðir hafa verið. Í tengslum við
      geðsjúkrahúsið skal enn fremur reisa og reka sérstök hæli til meðferðar
   þeirra, sem ekki er talið að veitt verði viðhlítandi meðferð á annan hátt;
       hér með talin deild á sjúkrahúsinu fyrir þá, sem haldnir eru psychoses
             alcoholicae eða alcoholismus symptomaticus in aliis psychosibus.
            Til þess að mæta hinum auknu störfum, sem ákvæði þessarar greinar
      leggja á geðsjúkrahúsið, skal ráða sérstakan aðstoðaryfirlækni, er hafi
            m.a. með höndum meðferð drykkjusjúkra í sjúkrahúsinu og fyrir- og
        eftirmeðferð í lækningastöð. Annað starfslið, sem nauðsynlegt kann að
    þykja til að fullnægja þessum störfum, skal heimilt að ráða eftir þörfum.

                                    10. gr.
        Vilji bæjarfélag eða samtök, sem starfa að bindindis- eða líknarmálum
      og fengið hafa leyfi heilbrigðismálastjórnarinnar, reisa og reka á sinn
     kostnað lækningastöð eða hæli til aðhlynningar og lækningar drykkjusjúku
        fólki, er heimilt að veita til þess styrk úr gæsluvistarsjóði, að því
     tilskildu, að heilbrigðismálastjórn staðfesti reglugerð slíkra stofnana,
                                         enda séu þær háðar eftirliti hennar.

                                    11. gr.
                             Til hælisvistar skv. 9. og 10. gr. verða teknir:

   1.
           Þeir, sem sækja sjálfir um að verða aðnjótandi slíkrar vistar í
           allt að sex mánuði. Umsóknin skal undirrituð af umsækjanda í
           viðurvist tveggja vitundarvotta, sem staðfesta, að undirskriftin
           sé gerð af fúsum og frjálsum vilja og að umsækjandi hafi verið vel
           fær um að gera sér grein fyrir þeirri skuldbindingu, er í
           umsókninni fólst.
   2.
           Þeir, sem sviptir eru sjálfræði vegna drykkjusýki.
   3.
           Þeir, sem undirgangast fyrir [dómi]^1) að sæta hælisvist allt að
           sex mánuði.
   4.
           Þeir, sem dæmdir eru til hælisvistar, sbr. [2]65. gr. laga nr. 19
           12. febrúar 1940.

          Tekið skal fram í umsókn, sbr. tölul. 1, og yfirlýsingu fyrir dómi,
       sbr. tölul. 3, að umsækjandi gangist undir að virða í einu og öllu þær
                                         reglur, sem um hælisvist eru settar.

   ^1)[3]L. 92/1991, 41. gr.

                                    12. gr.
        Sá, sem fengið hefur hælisvist skv. 1.3. tölul. 11. gr., skal dvelja
   á hælinu svo lengi sem læknir þess ákveður. Þó skal sjúklingur, er hlotið
   hefur hælisvist skv. 1. eða 3. tölul. 11. gr., aldrei dvelja lengur á hæli
   en hann hefur skuldbundið sig til með umsókn, þ.e. í mesta lagi sex
   mánuði, nema samþykki hans komi til að nýju.
        Sá, sem dæmdur hefur verið til hælisvistar skv. 4. tölul. 11. gr.,
   skal hlíta vistinni svo lengi sem segir í [4]65. gr. laga nr. 19 12.
   febrúar 1940.
        Nú fer sá, sem fengið hefur hælisvist samkvæmt ákvæðum þessara laga,
   heimildarlaust af hæli, þar sem hann dvelst, og er þá heimilt að þröngva
   honum, eftir atvikum með lögregluvaldi, í vistina á ný og til að hlíta
   henni, uns lokið er þeim tíma, sem segir í 1. og 2. mgr. þessarar greinar.

                                    13. gr.
        Hælisvist fylgir vinnuskylda, eftir því sem yfirlæknir hælisins segir
   fyrir um eða aðstoðarlæknir hans eða aðrir í hans umboði.

                                    14. gr.
        Hver sá, er gefur eða veitir áfengi þeim, sem honum vitanlega er í
   meðferð vegna drykkjusýki eða aðstoðar hann við útvegun áfengis, skal sæta
   sektum.

                                    15. gr.
        Um greiðslu kostnaðar vegna hælisvistar fer eftir lögum nr. 78
   1936,^1) um ríkisframfærslu sjúkra manna og örkumla.

   ^1)Nú [5]l. 117/1993.

                                    16. gr.
        Ráðherra setur nánari reglur um meðferð drykkjusjúkra manna samkvæmt
   lögum þessum, þar á meðal með hverjum skilyrðum þeim verði veitt
   hælisvist, rekstur hæla skv. 9. gr., vist þar, vinnu vistmanna, svo og
   aðrar skyldur þeirra og réttindi.^1)

   ^1)Rg. 227/1969 (um vistheimilið Bláa bandið).

                                  III. kafli.
   ...^1)

   ^1)[6]L. 144/1995, 48. gr.

                                   IV. kafli.
         Um meðferð þeirra, er misnota önnur slævandi eða örvandi efni.
                                    18. gr.
        Ráðherra er heimilt að ákveða, að lög þessi taki einnig til þeirra,
   sem misnota önnur slævandi eða örvandi efni, að því leyti, sem við getur
   átt, og skal þá sérstök reglugerð sett þar um.

                                   V. kafli.
                                Niðurlagsákvæði.
                                    19. gr.
        Lög þessi öðlast þegar gildi og koma til framkvæmda eftir því sem
   skilyrði verða fyrir hendi til að fullnægja ákvæðum þeirra. ...

References

   Visible links
   1. http://www.althingi.is/dba-bin/lawformpr.pl?lnr=1964039
   2. file://1940019.html#g65
   3. file:///altext/stjt/1991.092.html
   4. file://1940019.html#g65
   5. file://1993117.html
   6. file:///altext/stjt/1995.144.html
