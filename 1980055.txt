
   --------------------------------------------------------------------------

        Lög um starfskjör launafólks og skyldutryggingu lífeyrisréttinda

                              1980 nr. 55 9. júní

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 16. júní 1980. Breytt með l. 58/1985 (tóku gildi 11. júlí 1985), l.
33/1987 (tóku gildi 14. apríl 1987), [1]l. 21/1991 (tóku gildi 1. júlí 1992), l.
  69/1993 (tóku gildi 1. jan. 1994; EES-samningurinn: XVIII. viðauki tilskipun
75/117/EBE og 76/207/EBE), [2]l. 129/1997 (tóku gildi 1. júlí 1998 nema 3. mgr.
 14. gr. sem tók gildi 1. maí 1999) og l. 145/2004 (tóku gildi 30. des. 2004).

 1. gr. [Laun og önnur starfskjör, sem aðildarsamtök vinnumarkaðarins semja um,
   skulu vera lágmarkskjör, óháð kyni, þjóðerni eða ráðningartíma fyrir alla
   launamenn í viðkomandi starfsgrein á svæði því er samningurinn tekur til.
Samningar einstakra launamanna og atvinnurekenda um lakari kjör en hinir almennu
                    kjarasamningar ákveða skulu ógildir.]^1)
        ^1)L. 69/1993, 5. gr. Sjá og Augl. B 285/1997 og Augl. B 503/1997.
       [2. gr. Samningar aðildarsamtaka vinnumarkaðarins um málsmeðferð í
    ágreiningsmálum, um hvort laun og ráðningarkjör starfsmanna á íslenskum
  vinnumarkaði séu í samræmi við ákvæði laga og kjarasamninga, skulu hafa sama
almenna gildi og samningar þeirra um laun og önnur starfskjör, sbr. 1. gr., með
                   þeim takmörkunum sem í samningunum felast.
Þegar settar eru á fót samráðsnefndir til úrlausnar ágreiningsmála á grundvelli
   samninga skv. 1. mgr. og atvinnurekandi, sem er málsaðili, á ekki aðild að
  samtökum atvinnurekenda er honum heimilt að tilnefna einn fulltrúa sem tekur
   sæti eins fulltrúa samtaka atvinnurekenda í nefndinni. Hið sama gildir um
  launamann sem er málsaðili og á ekki aðild að stéttarfélagi en fulltrúi hans
  tekur sæti eins fulltrúa samtaka launafólks í nefndinni. Ákveði málsaðili að
  tilnefna fulltrúa skal tilnefningin fara fram fyrir upphaf málsmeðferðar hjá
                             samráðsnefndinni.]^1)
                              ^1)L. 145/2004, 1. gr.
                               [3.]^1)5. gr. ^2)
                 ^1)L. 145/2004, 1. gr. ^2)[3]L. 129/1997, 58. gr.
 [5. gr. a. Nú ákveður félagi í lífeyrissjóði, sem á rétt á töku fæðingarorlofs
samkvæmt lögum nr. 97/1980,^1) að hverfa úr fyrra starfi að hluta eða öllu leyti
    og til heimilisstarfa vegna barnsburðar og er þá þeim lífeyrissjóði, sem
     viðkomandi er félagsmaður í, skylt að veita félagsmanninum heimild til
  áframhaldandi aðildar að sjóðnum á óbreyttum grundvelli í allt að 7 ár, enda
  taki félagsmaður þá að sér að greiða iðgjaldahlut atvinnurekanda ásamt sínum
 eigin. Slíkur félagsmaður nýtur allra sömu réttinda í lífeyrissjóðnum og aðrir
                     félagsmenn, þ. á m. lánsréttinda.]^2)
                    ^1)Nú [4]l. 95/2000. ^2)L. 58/1985, 1. gr.
  6. gr. Öllum atvinnurekendum er skylt að greiða í sjúkrasjóði og orlofssjóði
 viðkomandi stéttarfélaga iðgjöld þau, sem aðildarsamtök vinnumarkaðarins semja
      um hverju sinni, og samkvæmt þeim reglum, sem kjarasamningar greina.
 Atvinnurekanda er skylt að halda eftir af launum starfsmanns iðgjaldi hans til
   viðkomandi stéttarfélags samkvæmt þeim reglum, sem kjarasamningar greina.
 7. gr. [Verði dráttur á greiðslu iðgjalda samkvæmt lögum þessum skal skuldari
  greiða dráttarvexti af skuldinni frá gjalddaga samkvæmt lögum um vexti.]^1)
                               ^1)L. 33/1987, 6. gr.
                                   8. gr. ^1)
                            ^1)[5]L. 21/1991, 181. gr.
9. gr. Ráðherra setur nánari ákvæði um framkvæmd laga þessara með reglugerð.^1)
                                 ^1)Rg. 194/1981.
                     10. gr. Lög þessi öðlast þegar gildi.

References

   Visible links
   1. file://1991021.html
   2. file://1997129.html
   3. file://1997129.html#g58
   4. file://2000095.html
   5. file://1991021.html#g181
