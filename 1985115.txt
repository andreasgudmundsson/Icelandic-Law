                                    dálkum.

   --------------------------------------------------------------------------

                             Lög um skráningu skipa

                           1985 nr. 115 31. desember

   --------------------------------------------------------------------------

  Tóku gildi 1. janúar 1986. Breytt með [2]l. 19/1991 (tóku gildi 1. júlí 1992
 nema 1. og 3. mgr. 29. gr. sem tóku gildi 17. apríl 1991), [3]l. 23/1991 (tóku
gildi 17. apríl 1991), [4]l. 92/1991 (tóku gildi 1. júlí 1992 nema 103. gr. sem
 tók gildi 9. jan. 1992), [5]l. 62/1993 (tóku gildi 1. jan. 1994), [6]l. 7/1996
   (tóku gildi 1. okt. 1996), [7]l. 39/1997 (tóku gildi 29. maí 1997), [8]l.
 82/1998 (tóku gildi 1. okt. 1998), [9]l. 153/2000 (tóku gildi 29. des. 2000),
 [10]l. 73/2002 (tóku gildi 4. nóv. 2002, sbr. [11]l. 111/2002), [12]l. 76/2002
    (tóku gildi 17. maí 2002) og [13]l. 10/2003 (tóku gildi 12. mars 2003).

 1. gr. [Skráningarskylt eftir lögum þessum er sérhvert skip sem er 6 metrar á
  lengd eða stærra, mælt milli stafna. Rétt er að skrá skip hér á landi þegar
     íslenskir ríkisborgarar, sem eiga lögheimili hér á landi eða íslenskir
  lögaðilar, sem eiga heimili hér á landi, eiga það. [Þennan rétt hafa einnig
  ríkisborgarar annarra ríkja Evrópska efnahagssvæðisins frá og með gildistöku
  samnings um hið Evrópska efnahagssvæði samkvæmt nánari ákvæðum sem ráðherra
     setur með reglugerð.]^1) [Hið sama gildir um ríkisborgara aðildarríkja
               stofnsamnings Fríverslunarsamtaka Evrópu.]^2)]^3)
   [Aðeins má skrá til fiskveiða hér á landi skip sem eru í eigu eftirtalinna
                                     aðila:
            1. Íslenskra ríkisborgara sem eiga lögheimili hér á landi.
     2. Íslenskra lögaðila sem eiga heimili hér á landi og eru að öllu leyti í
  eigu íslenskra ríkisborgara, sem eiga lögheimili hér á landi, eða íslenskra
                  lögaðila sem uppfylla eftirfarandi skilyrði:
                      a. Eru undir yfirráðum íslenskra aðila.
   b. Eru í eigu erlendra aðila að hámarki 25% sé miðað við hlutafé eða stofnfé.
  Fari eignarhlutur íslensks lögaðila í öðrum lögaðila, sem er skráður eigandi
  skips, ekki yfir 5% má eignarhlutur erlendra aðila þó vera allt að 33%.]^4)
 [Heimilt er að skrá kaupskip þurrleiguskráningu þegar aðilar skv. 1. mgr. hafa
 aðeins umráð skipsins með samningi og skilyrðum 1. mgr. um eignarhald er ekki
   fullnægt. Heimilt er að skrá skip með slíkum hætti til allt að fimm ára og
  framlengja skráningu í framhaldi af því um eitt ár í senn. Áður en óskað er
  slíkrar skráningar skal leggja fram upplýsingar um skipið, skráðan eiganda í
 frumskráningarríki og fulltrúa hans, leigutaka og leigutíma, ásamt upplýsingum
 um hvar skipið er frumskráð og kenninúmer skipsins (IMO-númer). Með umsókn um
  þurrleiguskráningu skal fylgja afrit þurrleigusamnings á íslensku eða ensku,
staðfesting frá skipaskrá frumskráningarríkis um að skipið megi sigla undir fána
  annars ríkis á leigutímanum og útskrift úr skipaskrá frumskráningarríkis sem
  sýnir hver er skráður eigandi skipsins. Skip sem skráð er þurrleiguskráningu
skal sigla undir íslenskum fána og skal uppfylla ákvæði íslenskra laga og reglna
 um eftirlit með skipum, þ.m.t. ákvæði um búnað skipa og mönnun þeirra. Veðbönd
skips sem skráð er með þessum hætti skulu skráð í frumskráningarríki. Skip skráð
               þurrleiguskráningu skal afmáð af skipaskrá þegar:
                      a. þurrleigusamningur fellur úr gildi;
                 b. skilyrðum skráningar er ekki lengur fullnægt;
                         c. leigutaki óskar afskráningar;
   d. skip hefur ekki lengur heimild frumskráningarríkis til að sigla undir fána
                                annars ríkis og
                     e. 2.5. tölul. 15. gr. á við um skipið.
       Heimilt er að skrá kaupskip sem frumskráð er á íslenska skipaskrá
þurrleiguskráningu á erlenda skipaskrá þegar skilyrðum 1. mgr. um eignarhald er
fullnægt. Siglingastofnun er þó heimilt að ákveða að heimild þessi sé bundin við
 skipaskrár tiltekinna ríkja. Heimilt er að skrá skip með slíkum hætti til allt
 að fimm ára og framlengja skráningu í framhaldi af því um eitt ár í senn. Áður
  en óskað er slíkrar skráningar skal leggja fram upplýsingar um leigutaka og
fulltrúa hans, ásamt upplýsingum um hvar eigi að skrá skipið þurrleiguskráningu.
Með umsókn um slíka skráningu skal fylgja afrit þurrleigusamnings á íslensku eða
 ensku, staðfesting frá erlendri skipaskrá um að heimilt sé að skrá skipið þar
 þurrleiguskráningu og skriflegt samþykki frá veðhöfum um að skipið megi sigla
      undir erlendum fána. Skip, sem frumskráð er á íslenska skipaskrá og
 þurrleiguskráð á erlenda skipaskrá, siglir undir fána erlenda ríkisins og skal
fylgja ákvæðum laga og reglna þess ríkis um eftirlit með skipum, þ.m.t. ákvæðum
  um búnað skipa og mönnun þeirra. Veðbönd skips sem skráð er með þessum hætti
              skulu skráð hjá þinglýsingarstjórum hér á landi.]^5)
   ^1)[14]L. 62/1993, 10. gr. ^2)[15]L. 76/2002, 35. gr. ^3)[16]L. 23/1991, 24.
    gr. Augl. 574/1993. ^4)[17]L. 39/1997, 1. gr. ^5)[18]L. 153/2000, 1. gr.
 [1. gr. a. Siglingastofnun Íslands getur heimilað að fiskiskip sem skráð er á
      íslenska skipaskrá sé skráð þurrleiguskráningu á erlenda skipaskrá.
    Þurrleiguskráning er tímabundin skráning skips, sem leigt hefur verið án
  áhafnar, á erlenda skipaskrá án þess að það sé afmáð af íslenskri skipaskrá.
    Siglingastofnun Íslands getur ákveðið að heimild til þurrleiguskráningar
 takmarkist við skipaskrár tiltekinna ríkja. Heimilt er að skrá skip með þessum
 hætti til allt að fimm ára og framlengja þurrleiguskráningu í framhaldi af því
 um allt að eitt ár í senn. Með umsókn um heimild til þurrleiguskráningar skulu
                                    fylgja:
                       a. upplýsingar um leigutaka skipsins,
        b. upplýsingar um hvar óskað er að skrá skipið þurrleiguskráningu,
    c. upplýsingar um hvar skipi er ætlað að stunda veiðar og á hvaða tegundum,
   d. afrit þurrleigusamnings, auk löggiltrar þýðingar á samningnum ef hann er á
                     öðru tungumáli en íslensku eða ensku,
      e. staðfesting erlendrar skipaskrár á því að heimilt sé að skrá skipið
                            þurrleiguskráningu þar,
   f. staðfesting erlendrar skipaskrár á því að skipið verði tafarlaust afmáð af
              skipaskránni ef íslensk stjórnvöld fara fram á það,
            g. skriflegt samþykki veðhafa fyrir þurrleiguskráningunni,
     h. aðrar upplýsingar sem samgönguráðherra getur kveðið á um í reglugerð.
  Áður en Siglingastofnun Íslands veitir heimild til þurrleiguskráningar skips
 skv. 1. mgr. skal liggja fyrir staðfesting sjávarútvegsráðuneytisins á því að
                      eftirfarandi skilyrði séu uppfyllt:
   a. skip sem sigla undir þjóðfána Íslendinga gætu ekki stundað þær veiðar sem
             skipið mun stunda meðan á þurrleiguskráningu stendur,
   b. þær veiðar sem skipið mun stunda meðan á þurrleiguskráningu stendur grafa
 ekki undan alþjóðlegum stjórnunar- og verndunarráðstöfunum sem ákveðnar eru og
                   beitt er í samræmi við reglur þjóðaréttar,
   c. verndunarsjónarmið mæla ekki gegn þeim veiðum sem skipið mun stunda meðan
                         á þurrleiguskráningu stendur,
   d. þær veiðar sem skipið mun stunda meðan á þurrleiguskráningu stendur eru í
     samræmi við þær reglur sem viðeigandi alþjóðasamningar mæla fyrir um,
    e. sýnt þykir að ríkið sem skipið mun verða skráð þurrleiguskráningu í muni
                       virða skyldur sínar sem fánaríki,
   f. þær veiðar sem skipið mun stunda meðan á þurrleiguskráningu stendur veiti
ekki því ríki þar sem þurrleiguskráning fer fram veiðireynslu sem gæti nýst því
síðar í samningum við íslenska ríkið um skiptingu aflaheimilda eða gangi að öðru
                        leyti gegn hagsmunum Íslendinga,
     g. önnur skilyrði sem sjávarútvegsráðherra getur kveðið á um í reglugerð.
 Skip, sem skráð er á íslenska skipaskrá og skráð þurrleiguskráningu á erlenda
skipaskrá, siglir undir þjóðfána erlenda ríkisins og skal fylgja ákvæðum laga og
reglna þess ríkis, þ.m.t. ákvæðum um eftirlit með skipum, búnað skipa og mönnun
  þeirra, meðan á þurrleiguskráningu stendur. Veðbönd skips, sem skráð er með
  þessum hætti, skulu skráð hjá hlutaðeigandi þinglýsingarstjóra hér á landi.
        Heimild til þurrleiguskráningar skv. 1. mgr. fellur niður þegar:
                      a. þurrleigusamningur fellur úr gildi,
    b. forsendur heimildar til þurrleiguskráningar skv. 1. mgr. eru brostnar að
                        mati Siglingastofnunar Íslands,
   c. skilyrði fyrir heimild til þurrleiguskráningar skv. 2. mgr. er ekki lengur
                  uppfyllt að mati sjávarútvegsráðuneytisins,
                         d. leigutaki skipsins óskar þess,
                        e. 1. mgr. 15. gr. á við um skipið.
   Þegar heimild skips til þurrleiguskráningar skv. 1. mgr. fellur niður skal
Siglingastofnun Íslands fara fram á það við erlendu skipaskrána að skipið verði
  tafarlaust afmáð af henni. Uppfylli skipið ekki skilyrði íslenskra laga ber
 forráðamönnum þess að sjá til þess að úr því sé bætt innan þriggja sólarhringa
    frá því að tilkynning berst um að það hafi verið afmáð af hinni erlendu
      skipaskrá. Þegar skilyrði hafa verið uppfyllt skal tilkynna það til
                               Siglingastofnunar.
    Þurrleiguskráningu skips telst lokið þegar tilkynning berst frá erlendu
             skipaskránni um að það hafi verið afmáð af henni.]^1)
                             ^1)[19]L. 10/2003, 1. gr.
  2. gr. Skip, sem fullnægja þjóðernisskilyrðum 1. mgr. 1. gr. eða skráð hafa
 verið samkvæmt 2. mgr. 1. gr., teljast íslensk skip og hafa rétt til að sigla
 undir þjóðfána Íslands. Óheimilt er þeim að sigla undir þjóðfána annars ríkis.
 [Skip sem er skráð á íslenska skipaskrá og skráð þurrleiguskráningu á erlenda
skipaskrá telst þó ekki vera íslenskt skip og hefur ekki rétt til að sigla undir
         þjóðfána Íslendinga meðan á þurrleiguskráningunni stendur.]^1)
                             ^1)[20]L. 10/2003, 2. gr.
            3. gr. Svifskip teljast til skipa samkvæmt lögum þessum.
[Siglingamálastjóri]^1) ákveður að hverju leyti för eða tæki, sem á sjó fljóta,
    en eru ekki knúin af hreyfiafli í þeim sjálfum, skuli tekin á skipaskrá.
Bráðabirgðaskráning má fara fram á skipum sem eru í smíðum eða ófullgerð að öðru
            leyti eftir reglum^2) sem [siglingamálastjóri]^1) setur.
                  ^1)[21]L. 73/2002, 22. gr. ^2)[22]Rgl. 83/2002.
4. gr. [Siglingastofnun Íslands]^1) heldur aðalskipaskrá yfir öll skip sem skráð
            eru samkvæmt lögum þessum. Skráin má vera lausblaðabók.
                  Aðalskipaskrá skal greina um hvert skip sér:
       1. Skipaskrárnúmer sem helst óbreytt meðan skipið er skráð á Íslandi.
                                     2. Nafn.
                         3. Einkennisbókstafi (kallmerki).
                            4. Umdæmisbókstafi og tölu.
                                 5. Heimilisfang.
                                6. Gerð og aðalmál.
                          7. Smíðastöð og hvenær smíðað.
                          8. Hvenær mælibréf er gefið út.
                            9. Gerð og stærð aðalvélar.
   10. [Fullt nafn og heimilisfang eigenda eða leigutaka samkvæmt 1. gr.]^2) Nú
 eru eigendur skráðir fleiri en einn og skal þá greina hversu mikinn hluta hver
  þeirra eigi í skipi. Ef skip er í eign félags eða stofnunar skal greint nafn
    þess eða hennar, nöfn og heimili stjórnenda og nafn framkvæmdastjóra eða
                                útgerðarstjóra.
    11. Hvar og hvenær eignarskilríki eiganda er út gefið eða eigenda ef fleiri
                                  eru en einn.
                             12. Skráningardag og ár.
      [Siglingastofnun]^1) gefur árlega út skipaskrá yfir íslensk þilskip.
               ^1)[23]L. 7/1996, 17. gr. ^2)[24]L. 153/2000, 2. gr.
5. gr. [Heimahöfn skráðs skips skal vera þar sem eigandi eða leigutaki samkvæmt
                       1. gr. ætlar því heimilisfang.]^1)
 [Siglingamálastjóri]^2) getur veitt eiganda skips einkarétt til nafns á skipi.
Sama gildir um einkarétt til reykháfsmerkja og annarra einkenna á skipinu, þar á
 meðal sérfána. Bannað er öðrum að nota skipanöfn eða einkenni sem einkaréttur
hefur verið veittur á eða svo lík nöfn eða einkenni að villu geti valdið, þó má
 haldast óbreytt nafn og einkenni skips sem skráð hefur verið fyrir veitingu á
    einkaleyfi meðan það helst í eigu sama aðila. Einkaréttur til nafns eða
einkennis fellur úr gildi þrem árum eftir að skip hefur verið afmáð af skipaskrá
 ef eigandi heitisins eða einkennisins hefur ekki endurnýjað það á öðru skipi.
  [Siglingastofnun]^3) heldur skrá yfir nöfn og einkenni skipa sem einkaréttur
      hefur verið veittur á og birtir jafnóðum í Lögbirtingablaðinu allar
                einkaleyfisveitingar svo og í árlegri skipaskrá.
    ^1)[25]L. 153/2000, 3. gr. ^2)[26]L. 73/2002, 22. gr. ^3)[27]L. 7/1996, 17.
                                      gr.
 6. gr. Um frumskráningu skips fer sem hér segir. Ný skip, sem smíðuð eru hér á
 landi, skal tilkynna [Siglingastofnun]^1) til skráningar áður en þau eru tekin
til notkunar. Önnur skip, sem skrá ber hér á landi, skal tilkynna um leið og þau
       komast í eign íslensks aðila samkvæmt 1. gr., enda fari ekki fram
                      bráðabirgðaskráning samkvæmt 9. gr.
   Eigandi skips eða eigendur senda [Siglingastofnun]^1) beiðni um skráningu,
         ritaða á eyðublað frá stofnuninni, eins og getið er í 17. gr.
 [Siglingamálastjóri]^2) ákveður hvaða upplýsingar um skip, sem getur í 4. gr.,
 skuli vera í skráningarbeiðni, enda skal eyðublað fyrir beiðnina bera það með
                                      sér.
 Fylgja skal skráningarbeiðni skipasmíðaskírteini eða annað eignarheimildarbréf
 skráningarbeiðanda. Ef notað skip er flutt hingað til lands frá útlöndum skal
   fylgja vottorð hlutaðeigandi erlends skráningaryfirvalds um að skipið hafi
   annaðhvort ekki verið skráð þar eða að öðrum kosti afmáð þar af skipaskrá.
[Siglingastofnun]^1) sendir hlutaðeigandi [þinglýsingarstjóra]^3) tilkynningu um
                     skráningu þegar hún hefur farið fram.
   [Siglingamálastjóri]^1) getur veitt leyfi og einkarétt til nafns skips og
    annarra einkenna þó að skilyrði til skráningar séu ekki enn fyrir hendi.
    ^1)[28]L. 7/1996, 17. gr. ^2)[29]L. 73/2002, 22. gr. ^3)[30]L. 92/1991, 85.
                                      gr.
  7. gr. [Siglingamálastjóri]^1) gefur út þjóðernis- og skrásetningarskírteini
       handa skráðum skipum sem eru stærri en 15 metrar að mestu lengd og
skrásetningarskírteini fyrir skip sem eru minni en 15 metrar að lengd. Fari skip
     sem er minna en 15 metrar milli Íslands og annarra landa skal gefið út
        þjóðernis- og skrásetningarskírteini handa því. Í þjóðernis- og
skrásetningarskírteini skal greina aðalmál skips, brúttó- og nettó-rúmlestatölu,
  gerð, nafn, heimahöfn, skráningarnúmer, einkennisbókstafi, nafn eiganda eða
        eigenda og hvenær eignarskilríki er gefið út, nafn skipstjóra og
   skipstjórnarheimild, hvenær hún er dagsett og hvar gefin út, svo og sé um
                   fiskiskip að ræða umdæmisbókstafi og tölu.
                            ^1)[31]L. 73/2002, 22. gr.
 8. gr. Á hvert skráð skip skal marka nafn skips, heimili og einkennisbókstafi
                  samkvæmt nánari reglum er ráðherra setur.^1)
Bannað er að leyna nafni skips eða heimili eða nema brott. Ekki má heldur merkja
                     skip öðru nafni en það er skráð undir.
                     ^1)[32]Rg. 493/1986 (um merkingu skipa).
9. gr. Nú er skip smíðað erlendis fyrir aðila er hér má láta skrá skip sitt eða
   hann verður með öðrum hætti eigandi að skipi erlendis og getur þá fulltrúi
     utanríkisþjónustu Íslands, sem til þess hefur fengið heimild, gefið út
      þjóðernis- og skrásetningarskírteini handa skipinu til bráðabirgða.
      Í þjóðernis- og skrásetningarskírteini til bráðabirgða skal greina:
                              1. Nafn skips og gerð.
      2. Hvar og hvenær skip sé smíðað eða keypt og nafn eiganda eða eigenda
             samkvæmt skipasmíðaskírteini eða öðru heimildarskjali.
                    3. Nafn skipstjóra og skipstjórnarheimild.
     4. Svo nákvæmar upplýsingar sem fá má um rúmlestatal skips, lögun þess og
                                    lýsingu.
  Beiðni um útgáfu þjóðernis- og skrásetningarskírteinis til bráðabirgða skulu
  fylgja fullnægjandi gögn um atriði þau sem greina skal í skírteininu, svo og
 vottorð hlutaðeigandi erlends skráningaryfirvalds um að skipið hafi annaðhvort
        ekki verið skráð þar eða að öðrum kosti afmáð þar af skipaskrá.
 Jafnskjótt sem fulltrúi Íslands gefur út þjóðernis- og skrásetningarskírteini
 skal hann senda [Siglingastofnun]^1) staðfest afrit af því og gögnum þeim sem
                              útgáfubeiðni fylgdu.
 Þjóðernis- og skrásetningarskírteini skal ávallt fylgja skipi, enda skal sýna
                     það yfirvöldum þegar þess er krafist.
      Bráðabirgðaþjóðernisskírteini skal gilda sem venjulegt þjóðernis- og
 skrásetningarskírteini en þó eigi lengur en einn almanaksmánuð frá útgáfudegi
             nema sérstök heimild [siglingamálastjóra]^2) komi til.
               ^1)[33]L. 7/1996, 17. gr. ^2)[34]L. 73/2002, 22. gr.
    10. gr. Þegar skipstjóraskipti verða á íslensku skipi sem þjóðernis- og
 skrásetningarskírteini hefur hlotið ritar lögskráningarstjóri nafn skipstjóra
  þess er við tekur á þjóðernis- og skrásetningarskírteini og getur jafnframt
 skipstjórnarheimildar hans. Sama gildir um fulltrúa Íslands erlendis, sbr. 9.
                gr., ef skipstjóraskipti verða í erlendri höfn.
 Að öðru leyti er bæði handhafa þjóðernis- og skrásetningarskírteinis og öllum
  öðrum en [Siglingastofnun]^1) bannað að rita nokkuð á skírteinin eða breyta
                                 nokkru í þeim.
                             ^1)[35]L. 7/1996, 17. gr.
  11. gr. Nýtt þjóðernis- eða skrásetningarskírteini skal gefa út í stað eldra
þegar svo stendur á sem hér segir, enda sé þá eldra skírteini skilað nema glatað
                                      sé:
                           1. Ef breytt er nafni skips.
                       2. Ef breytt er heimilisfangi skips.
   3. Ef skipi er breytt svo að það svarar ekki lengur til þess er í þjóðernis-
   og skrásetningarskírteini stendur um gerð þess, aðalmál eða rúmlestatölu.
                        4. Ef eigendaskipti verða á skipi.
   5. Ef þjóðernis- og skrásetningarskírteini hefur glatast. Nú hefur skip, sem
 statt er erlendis, glatað þjóðernis- og skásetningarskírteini sínu og getur þá
fulltrúi Íslands gefið því þjóðernis- og skrásetningarskírteini til bráðabirgða,
    enda skal þá, eftir því sem við verður komið, farið eftir reglum 9. gr.
    12. gr. Þegar nýr eigandi að skráðu skipi eða skipshluta lætur þinglýsa
 eignarheimild sinni skal hann í viðurvist [þinglýsingarstjóra]^1) birta beiðni
 um skráningu á viðeigandi eyðublaði, sbr. 17. gr. [Þinglýsingarstjóri]^1) skal
 innan þriggja virkra daga senda [Siglingastofnun]^2) skráningarbeiðnina ásamt
                  endurriti af hinni þinglesnu eignarheimild.
 Óheimilt er nýjum eiganda að láta lögskrá skipshöfn á skipið í sínu nafni fyrr
  en skráningarbeiðnin hefur borist [Siglingastofnun],^2) skipið verið skráð á
 aðalskipaskrá og nauðsynleg skjöl gefin út því til handa, enda skulu þau sýnd
                              lögskráningarmanni.
Þegar eigendaskipti verða samkvæmt framanskráðu ber hinn fyrri eigandi ábyrgð á
        skoðunargjöldum vegna skipsins uns umskráning hefur farið fram.
               ^1)[36]L. 92/1991, 85. gr. ^2)[37]L. 7/1996, 17. gr.
13. gr. Ef eigandi skráðs skips vill fá því nýtt nafn eða nýtt heimilisfang skal
hann senda [Siglingastofnun]^1) tilkynningu um það, sbr. 17. gr. Óheimilt er að
breyta nafni eða heimilisfangi fyrr en [Siglingastofnun]^1) hefur skráð hið nýja
                       nafn eða heimilisfang á aðalskrá.
       Nú er nafni skips eða heimilisfangi breytt á aðalskrá og tilkynnir
     [Siglingastofnun]^1) það þá þegar í stað [þinglýsingarstjóra]^2) í því
 þinglýsingaumdæmi þar sem skip á eða átti heimilisfang, en hann skal án tafar
tilkynna breytinguna veðhöfum eða öðrum óbeinum rétthöfum í skipinu ef þeir eru
                                    kunnir.
Nú veldur hið nýja heimilisfang því að skip er flutt milli þinglýsingaumdæma og
skal [Siglingastofnun]^1) þá einnig tilkynna flutninginn [þinglýsingarstjóra]^2)
í því umdæmi sem skip er flutt í. [Þinglýsingarstjóri]^2) í því umdæmi, þar sem
 skipið átti áður heimilisfang, skal tafarlaust senda [þinglýsingarstjóra]^2) í
    því umdæmi, sem skip er flutt í, staðfest endurrit eða ljósrit af öllum
     þinglýstum skjölum sem í gildi eru um skipið og enn fremur eignar- og
 veðbókarvottorð. Skulu skjöl þessi þinglesin í hinu nýja umdæmi skipsins, enda
    rofna réttaráhrif þinglýsingar ekki vegna flutningsins. Fyrir hinn nýja
                      þinglestur skal ekkert gjald greiða.
               ^1)[38]L. 7/1996, 17. gr. ^2)[39]L. 92/1991, 85. gr.
 14. gr. Nú verður breyting á einhverjum atriðum sem skrá skal á aðalskipaskrá
 samkvæmt 4. gr. en er ekki þegar getið í 12. og 13. gr. og ber þá eiganda eða
 eigendum skips að tilkynna [Siglingastofnun]^1) breytinguna þegar í stað, sbr.
                                    17. gr.
                             ^1)[40]L. 7/1996, 17. gr.
                    15. gr. Afmá skal skip af aðalskipaskrá:
                 1. Ef það fullnægir ekki lengur skilyrðum 1. gr.
    2. Ef það hefur farist svo að um sé kunnugt, sömuleiðis ef það hefur horfið
                  án þess að til þess hafi spurst í 6 mánuði.
   3. Ef það er rifið, metið ónýtt eða ekki talið þess virði að við það sé gert.
    4. Ef það hefur legið ónotað í höfn eða skipalægi eða staðið á landi í 3 ár
                       samfleytt hérlendis eða erlendis.
   5. Ef um opinn bát er að ræða og aðalskoðun hefur ekki farið fram á honum í 5
                                 ár samfleytt.
Framangreind atriði skulu sönnuð með opinberu vottorði, skoðun eða á annan þann
              hátt sem [siglingamálastjóri]^1) telur fullnægjandi.
Þegar eiganda skips verður kunnugt um einhver atriði sem eiga að valda afmáningu
       þess af skipaskrá samkvæmt 1. mgr. skal hann þegar í stað tilkynna
 [Siglingastofnun]^2) það á viðeigandi eyðublaði, sbr. 17. gr. Ef skipið hefur
      fengið þjóðernis- og skrásetningarskírteini skal eigandi afhenda það
                      [Siglingastofnun]^2) nema glatað sé.
               ^1)[41]L. 73/2002, 22. gr. ^2)[42]L. 7/1996, 17. gr.
16. gr. Nú er skip afmáð af aðalskipaskrá og tilkynnir [Siglingastofnun]^1) það
þá þegar í stað hlutaðeigandi [þinglýsingarstjóra],^2) en hann tilkynnir það án
tafar þinglesnum rétthöfum í skipinu sem um er kunnugt. Ef skipið er ekki fellt
  úr þinglýsingabókum skal afmáningar af skipaskrá getið þar á blaði skips og
                     einnig á veðbókarvottorðum um skipið.
               ^1)[43]L. 7/1996, 17. gr. ^2)[44]L. 92/1991, 85. gr.
 17. gr. Skrásetningarbeiðnir og tilkynningar samkvæmt 6. gr., 12. gr., 1. mgr.
        13. gr., 14. gr. og 15. gr. skal rita á viðeigandi eyðublöð sem
[Siglingastofnun]^1) lætur í té og fá má hjá henni og [þinglýsingarstjórum].^2)
               ^1)[45]L. 7/1996, 17. gr. ^2)[46]L. 92/1991, 85. gr.
   18. gr. Ef [siglingamálastjóri]^1) telur vafa leika á því að skip fullnægi
  skilyrðum um skráningu hér á landi eða hann telur einhver önnur atriði, sem
skráningu varða, ekki nægilega í ljós leidd getur hann æskt þess að [málið verði
        rannsakað]^2) að hætti opinberra mála. Að rannsókn lokinni getur
  [siglingamálastjóri]^1) borið undir úrskurð ráðherra hvernig með málið skuli
                                     fara.
  Hvort sem rannsókn samkvæmt 1. mgr. hefur fram farið eða ekki getur eigandi
skips eða annar aðili, sem réttar hefur að gæta en telur rétti sínum hallað með
   úrlausn [siglingamálastjóra]^1) eða ráðherra, borið mál sitt undir úrlausn
                                   dómstóla.
              ^1)[47]L. 73/2002, 22. gr. ^2)[48]L. 19/1991, 195. gr.
19. gr. [Siglingamálastjóri]^1) getur, þegar sérstök ástæða er til, veitt skipi,
sem heima á hér á landi, leiðarbréf til að fara hér hafna á milli áður en það er
skráð á aðalskipaskrá. Hefur þá leiðarbréf sama gildi hér á landi sem þjóðernis-
                           og skrásetningarskírteini.
[Siglingamálastjóra]^1) er einnig heimilt, ef nauðsyn ber til að skip fari þegar
 til útlanda, að veita því þjóðernis- og skrásetningarskírteini til bráðabirgða
    til siglingar þangað enda þótt eitthvað bresti á til þess að skráning á
                      aðalskipaskrá megi þegar fram fara.
                            ^1)[49]L. 73/2002, 22. gr.
 20. gr. Fyrir útgáfu þjóðernis- og skrásetningarskírteinis, útgáfu mælibréfs,
áritun á þjóðernis- og skrásetningarskírteini, endurrit mælibréfs, einkaleyfi á
  skipsnafni eða öðrum einkennum samkvæmt 5. gr. og nafnbreytingu á skipi skal
   eigandi greiða gjöld í ríkissjóð samkvæmt reglugerð^1) er ráðherra setur.
                               ^1)[50]Rg. 587/2002.
 21. gr. Hver sem með röngum, villandi eða ófullnægjandi skýrslum kemur því til
 leiðar að gefið er út þjóðernis- og skrásetningarskírteini samkvæmt 7. gr., 9.
 gr., 11. gr. eða 19. gr. til handa skipi sem fullnægir ekki þjóðernisskilyrðum
    1. gr., svo og hver sá, sem lætur skip sigla með íslensku þjóðernis- og
skrásetningarskírteini eftir að honum er kunnugt um að það fullnægir ekki lengur
  þjóðernisskilyrðum 1. gr., enda hafi ekki verið veittur frestur samkvæmt 15.
            gr., skal sæta sektum [eða fangelsi allt að 3 árum].^1)
                            ^1)[51]L. 82/1998, 179. gr.
  22. gr. Hver sem lætur skip sigla án lögmætra merkja samkvæmt 8. gr., nemur
ranglega af skipi slík merki, setur rangt merki á skip eða leynir ranglega nafni
      skips eða heimili skal sæta sektum eða [fangelsi allt að 2 árum].^1)
                            ^1)[52]L. 82/1998, 179. gr.
 23. gr. Hver sem í skráningarbeiðni eða tilkynningu til [Siglingastofnunar]^1)
 samkvæmt lögum þessum veitir rangar eða villandi upplýsingar eða skýrslur eða
vanrækir að senda stofnuninni lögboðnar skráningarbeiðnir eða tilkynningar skal
                 sæta sektum eða [fangelsi allt að 2 árum].^2)
Hver sem lætur skip, sem skylt er að hafa þjóðernis- og skrásetningarskírteini,
sigla án þess, sbr. 9. gr., skal sæta sektum. Sömu refsingu varðar að skila ekki
þjóðernis- eða skrásetningarskírteini þegar slíkt er skylt, sbr. 11. og 15. gr.
 Enn varðar sömu refsingu að rita nokkuð á þjóðernis- og skrásetningarskírteini
                          heimildarlaust, sbr. 10. gr.
   Brot gegn ákvæðum 2. gr. um notkun þjóðfána og brot gegn ákvæðum 5. gr. um
                 einkarétt til nafns eða einkenna varða sektum.
               ^1)[53]L. 7/1996, 17. gr. ^2)[54]L. 82/1998, 179. gr.
24. gr. Um brot samkvæmt 21.23. gr. skal beita reglum almennra hegningarlaga um
         tilraun og hlutdeild, þar á meðal gagnvart skipstjórnarmönnum.
      Nú er brot, sem um getur í 21.23. gr., framið með verknaði, svo sem
  skjalafalsi, sem refsiverður er samkvæmt almennum hegningarlögum og skal þá
                    einnig beita viðeigandi ákvæðum þeirra.
25. gr. Skip er að veði til tryggingar sektum og málskostnaði vegna brota eftir
                                  21.23. gr.
                                      ^1)
                           Sektir renna í ríkissjóð.
                            ^1)[55]L. 92/1991, 85. gr.
 26. gr. Skip, sem löglega hafa verið skráð þegar lög þessi öðlast gildi, halda
                             skráningarrétti sínum.
    Lög þessi hagga ekki við neinum ákvæðum [56]laga um rétt til fiskveiða í
                      landhelgi, nr. 33 19. júní 1922.^1)
                               ^1)Nú [57]l. 79/1997.
                 27. gr. Lög þessi öðlast gildi 1. janúar 1986.

References

   Visible links
   1. http://www.althingi.is/dba-bin/lawformpr.pl?lnr=1985115
   2. file://1991019.html
   3. file:///altext/stjt/1991.023.html
   4. file:///altext/stjt/1991.092.html
   5. file:///altext/stjt/1993.062.html
   6. file:///altext/stjt/1996.007.html
   7. file:///altext/stjt/1997.039.html
   8. file:///altext/stjt/1998.082.html
   9. file:///altext/stjt/2000.153.html
  10. file:///altext/stjt/2002.073.html
  11. file:///altext/stjt/2002.111.html
  12. file:///altext/stjt/2002.076.html
  13. file:///altext/stjt/2003.010.html
  14. file:///altext/stjt/1993.062.html
  15. file:///altext/stjt/2002.076.html
  16. file:///altext/stjt/1991.023.html
  17. file:///altext/stjt/1997.039.html
  18. file:///altext/stjt/2000.153.html
  19. file:///altext/stjt/2003.010.html
  20. file:///altext/stjt/2003.010.html
  21. file:///altext/stjt/2002.073.html
  22. http://stjornartidindi.is/servlet/stjrtid/B/2002/83.pdf
  23. file:///altext/stjt/1996.007.html
  24. file:///altext/stjt/2000.153.html
  25. file:///altext/stjt/2000.153.html
  26. file:///altext/stjt/2002.073.html
  27. file:///altext/stjt/1996.007.html
  28. file:///altext/stjt/1996.007.html
  29. file:///altext/stjt/2002.073.html
  30. file:///altext/stjt/1991.092.html
  31. file:///altext/stjt/2002.073.html
  32. http://www.reglugerd.is/interpro/dkm/WebGuard.nsf/key2/493-1986
  33. file:///altext/stjt/1996.007.html
  34. file:///altext/stjt/2002.073.html
  35. file:///altext/stjt/1996.007.html
  36. file:///altext/stjt/1991.092.html
  37. file:///altext/stjt/1996.007.html
  38. file:///altext/stjt/1996.007.html
  39. file:///altext/stjt/1991.092.html
  40. file:///altext/stjt/1996.007.html
  41. file:///altext/stjt/2002.073.html
  42. file:///altext/stjt/1996.007.html
  43. file:///altext/stjt/1996.007.html
  44. file:///altext/stjt/1991.092.html
  45. file:///altext/stjt/1996.007.html
  46. file:///altext/stjt/1991.092.html
  47. file:///altext/stjt/2002.073.html
  48. file://1991019.html
  49. file:///altext/stjt/2002.073.html
  50. http://www.reglugerd.is/interpro/dkm/WebGuard.nsf/key2/587-2002
  51. file:///altext/stjt/1998.082.html
  52. file:///altext/stjt/1998.082.html
  53. file:///altext/stjt/1996.007.html
  54. file:///altext/stjt/1998.082.html
  55. file:///altext/stjt/1991.092.html
  56. file:///altext/stjtnr.html#1922033
  57. file://1997079.html
