
   --------------------------------------------------------------------------

                       Lög um eftirlit með útlendingum^1)

                              1965 nr. 45 12. maí

   --------------------------------------------------------------------------

      ^1)Lögin falla úr gildi 1. janúar 2003, sbr. [2]59. gr. l. 96/2002, um
                                  útlendinga.
    1. gr. [Útlendingur sem kemur til landsins skal, nema annað sé ákveðið í
 reglum^1) sem dómsmálaráðherra setur, hafa vegabréf eða annað kennivottorð sem
                        viðurkennt er sem ferðaskilríki.
  Útlendingur þarf að hafa vegabréfsáritun til að mega koma til landsins nema
   annað sé ákveðið í reglum sem dómsmálaráðherra setur. Þetta gildir ekki um
útlending með dvalarleyfi útgefið af ríki sem tekur þátt í Schengen-samstarfinu.
      Sama á einnig við um útlending með bráðabirgðadvalarleyfi útgefið af
þátttökuríki í samstarfinu, enda hafi hann einnig ferðaskilríki útgefið af sama
                                     ríki.
  Vegabréfsáritun útgefin af ríki sem tekur þátt í Schengen-samstarfinu hefur
               gildi hér á landi ef það kemur fram í árituninni.
 Dómsmálaráðherra getur sett reglur um skyldu til að hafa vegabréfsáritun þegar
                             farið er um flugvöll.
 Samkvæmt reglum^2) sem dómsmálaráðherra setur má gefa út sérstök ferðaskilríki
 handa útlendingi sem ekki getur með öðrum hætti aflað sér vegabréfs eða annars
                               kennivottorðs.]^3)
    ^1)[3]Rg. 148/1965, sbr. [4]514/1989 og [5]229/2001, sbr. og augl. 328/1983
   og augl. 234/2001, sbr. 309/2001 og 76/2002. ^2)[6]Rg. 624/1999. ^3)[7]L.
                                25/2000, 1. gr.
   2. gr. [Hver sá sem kemur til landsins skal þegar í stað gefa sig fram við
 vegabréfaeftirlitið eða næsta lögregluyfirvald. Einnig skal hver sá sem fer af
 landi brott gefa sig fram við vegabréfaeftirlitið eða næsta lögregluyfirvald.
      Þetta gildir þó ekki um för yfir innri landamæri Schengen-svæðisins.
Koma til landsins og för úr landi skal fara fram á stöðum og afgreiðslutímum sem
     dómsmálaráðherra hefur ákveðið með auglýsingu. Með leyfi hlutaðeigandi
    lögreglustjóra má víkja frá þessu. Einnig er heimilt að fara yfir innri
        landamæri Schengen-svæðisins utan viðurkenndra landamærastöðva.
Í reglum^1) sem dómsmálaráðherra setur skal nánar kveðið á um landamæraeftirlit
 og heimild til að víkja frá ákvæðum 1. og 2. mgr. um för yfir innri landamæri
                            Schengen- svæðisins.]^2)
   ^1)[8]Rg. 624/1999, [9]rg. 625/1999, [10]rg. 626/1999, [11]rg. 223/2001, sbr.
                    [12]450/2001. ^2)[13]L. 25/2000, 2. gr.
 3. gr. Útlending, er kemur hingað á íslensku eða erlendu skipi eða loftfari og
   heyrir til áhöfn skipsins eða loftfarsins, má eigi afskrá, nema með leyfi
     [útlendingaeftirlitsins].^1) Stjórnandi farartækisins ber ábyrgð á, að
afskráning fari ekki fram án leyfis. Ef ætlunin er að skrá útlending á íslenskt
    eða erlent skip eða loftfar hér á landi, ber tafarlaust að tilkynna það
      lögreglunni. Stjórnandi farartækisins skal ganga úr skugga um, hvort
                 útlendingurinn hafi nauðsynlegt atvinnuleyfi.
 Skipstjóri, útgerðarmaður eða umboðsmaður hans hér á landi eru skyldir til að
 endurgreiða þann kostnað, sem brot á framangreindum reglum kann að valda hinu
  opinbera vegna ólöglegrar dvalar útlendingsins og heimsendingar hans, svo og
 kostnað vegna heimsendingar skipverja, sem strokið hefur í land eða orðið þar
  eftir, eða flutning hans um borð í skipið aftur. Dómsmálaráðherra getur sett
reglur um skyldur skipstjóra, útgerðarmanns eða umboðsmanns hans hér á landi til
að endurgreiða kostnað, er fallið hefir á hið opinbera vegna dvalar laumufarþega
                      hér á landi og heimsendingar þeirra.
     Reglur 2. mgr. gilda eftir því sem við á, um flugstjóra, flugfélög eða
                         umboðsmenn þeirra hér á landi.
 [Dómsmálaráðherra getur sett reglur^2) um skyldu stjórnanda loftfars sem kemur
    til landsins eða fer þaðan, svo og stjórnanda skips sem siglir yfir mörk
 landhelginnar á leið til eða frá íslenskri höfn, til að láta lögreglunni í té
                         skrá um farþega og áhöfn.]^3)
   ^1)[14]L. 133/1993, 10. gr. ^2)[15]Rg. 223/2001, sbr. [16]450/2001. ^3)[17]L.
                                25/2000, 3. gr.
 4. gr. [Útlendingaeftirlitið veitir þau leyfi sem þarf til landgöngu og dvalar
                             samkvæmt lögum þessum.
 Dómsmálaráðherra getur veitt lögreglustjórum heimild til útgáfu slíkra leyfa,
            svo og sendiherrum og ræðismönnum Íslands erlendis.]^1)
 [Heimilt er að semja við önnur ríki sem taka þátt í Schengen-samstarfinu um að
           sendiráð þeirra eða ræðismenn gefi út vegabréfsáritun.]^2)
               ^1)[18]L. 133/1993, 11. gr. ^2)[19]L. 25/2000, 4. gr.
5. gr. Útlendingar, sem þurfa sérstaka heimild til landgöngu samkvæmt ákvæðum 2.
 mgr. 1. gr. (visum), mega ekki dvelja hér lengur en vegabréfsáritun segir til
                       um, nema sérstakt leyfi komi til.
         [Útlendingum með dvalarleyfi útgefið af ríki sem tekur þátt í
Schengen-samstarfinu er óheimilt án sérstaks leyfis að dvelja hér lengur en þrjá
     mánuði. Sama á við um útlending með bráðabirgðadvalarleyfi útgefið af
þátttökuríki í samstarfinu, enda hafi hann einnig ferðaskilríki útgefið af sama
                                     ríki.
 Öðrum útlendingum en greinir í 1. og 2. mgr. er óheimilt án sérstaks leyfis að
dvelja hér lengur en þrjá mánuði á sex mánaða tímabili frá þeim degi þegar þeir
    komu fyrst til landsins eða ríkis sem tekur þátt í Schengen-samstarfinu.
 Dómsmálaráðherra getur sett reglur um að útlendingar megi dvelja hér lengur ef
                  um það hefur verið samið við önnur ríki.]^1)
                             ^1)[20]L. 25/2000, 5. gr.
  6. gr. [Þrátt fyrir ákvæði 2. og 3. mgr. 5. gr. mega útlendingar, sem falla
undir reglur samnings um Evrópska efnahagssvæðið um frjálsa fólksflutninga, sbr.
  2. mgr., koma til landsins án sérstaks leyfis og dveljast hér í allt að þrjá
mánuði frá því þeir komu til landsins. Ákvæðum 10.13. gr. skal því aðeins beita
           gagnvart slíkum útlendingum að það samrýmist þeim reglum.
Dómsmálaráðherra setur nánari reglur^1) um framkvæmd reglna samnings um Evrópska
efnahagssvæðið um frjálsa fólksflutninga sem varða undanþágu frá vegabréfsáritun
          og takmörkunum á heimild til komu til landsins og dvöl.]^2)
 [Ákvæði 1. og 2. mgr. skulu gilda með sama hætti um útlendinga sem falla undir
                  stofnsamning Fríverslunarsamtaka Evrópu.]^3)
    ^1)[21]Rg. 674/1995. ^2)[22]L. 133/1993, 12. gr. ^3)[23]L. 76/2002, 1. gr.
 7. gr. Í samninga við önnur ríki má setja ákvæði um gagnkvæmar undanþágur frá
                             reglum um dvalarleyfi.
 8. gr. Heimilt er dómsmálaráðherra að ákveða með reglugerð, að þeir, sem hýsa
 útlendinga gegn greiðslu eða ókeypis, skuli tilkynna það lögreglunni og veita
             þær upplýsingar um útlendinginn, sem nauðsynlegar eru.
 Ráðherra getur ákveðið,^1) að þeir, sem hýsa útlendinga gegn greiðslu, skuli,
auk tilkynninga þeirra, er að framan greinir, eða í stað þeirra, halda löggilta
  gestabók, sem lögreglan hefir aðgang að. Bókina skal geyma a.m.k. í tvö ár,
                           eftir að hún er fullskráð.
                               ^1)[24]Rg. 229/2001.
   9. gr. Útlendingur er skyldur til að færa sönnur á, að hann sé sá, er hann
segist vera, ef lögreglan krefst þess í tilefni af upplýsingum, sem veittar hafa
                    verið skv. 8. gr. eða af öðrum ástæðum.
 Dómsmálaráðherra getur sett sérstakar reglur um tilkynningarskyldu útlendinga,
  meðan þeir dvelja hér á landi, svo og fyrirskipað, að þeir skulu ávallt bera
   vegabréf eða önnur kennivottorð og sýna þau lögreglunni, ef krafist er. Í
   reglugerð má kveða á um skyldu þjóðskrár og sjúkrasamlaga til þess að láta
                  lögreglunni í té upplýsingar um útlendinga.
                    10. gr. Meina ber útlendingi landgöngu:
       1. Ef hann fullnægir ekki þeim reglum, sem settar eru skv. 1. gr. um
    ferðaskilríki og vegabréfsáritun, svo og samsvarandi reglum í Danmörku,
    Finnlandi, Noregi og Svíþjóð, ef hann ætlar að ferðast til þeirra landa.
     2. Ef ætla má, að hann hafi eigi nægileg fjárráð sér til framfærslu hér á
 landi eða í Danmörku, Finnlandi, Noregi og Svíþjóð, ef hann ætlar að fara til
                      þeirra landa, svo og til heimferðar.
    3. Ef ætla má, að hann hafi í hyggju að ráða sig í vinnu hér á landi eða í
 Danmörku, Finnlandi, Noregi eða Svíþjóð, án þess að hafa aflað sér leyfis til
                                þess fyrirfram.
       4. Ef ætla má, að hann muni vinna fyrir sér hér á landi, í Danmörku,
        Finnlandi, Noregi eða Svíþjóð á ólögmætan eða óheiðarlegan hátt.
    5. Ef hann hefir verið dæmdur hér á landi eða erlendis í [fangelsi]^1) eða
 ætla má af öðrum ástæðum, að hann muni fremja refsiverðan verknað hér á landi
                 eða í Danmörku, Finnlandi, Noregi eða Svíþjóð.
    6. Ef ætla má af fyrri hegðun hans eða af öðrum ástæðum, að tilgangur hans
með komu hingað til lands eða til Danmerkur, Finnlands, Noregs eða Svíþjóðar sé
    að fremja skemmdarverk, stunda njósnir eða ólöglega upplýsingastarfsemi.
     7. Ef honum hefir verið vísað héðan úr landi eða úr Danmörku, Finnlandi,
          Noregi eða Svíþjóð, og hann reynir að koma aftur án leyfis.
    [8. Ef hann getur ekki framvísað gögnum til staðfestingar á tilgangi dvalar
                       og aðstæðum meðan á dvöl stendur.
   9. Ef hann er skráður í Schengen-upplýsingakerfið í því skyni að honum verði
                               meinuð landganga.
          10. Ef hann telst geta ógnað allsherjarreglu, þjóðaröryggi eða
          alþjóðasamskiptum ríkisins eða annars ríkis sem tekur þátt í
                           Schengen-samstarfinu.]^2)
Heimilt er enn fremur að meina útlendingi landgöngu, ef nauðsynlegt er talið af
                   öðrum ástæðum en þeim, er í 1. mgr. segir.
Lögreglustjóri kveður upp úrskurð um synjun landgönguleyfis eins fljótt og unnt
                     er eftir komu útlendinga til landsins.
    Nú ber útlendingur, að hann hafi orðið að leita sér hælis sem pólitískur
 flóttamaður, enda teljist framburður hans sennilegur, og má lögreglan þá eigi
meina honum landgöngu. Leggja ber málið án tafar fyrir [útlendingaeftirlitið]^3)
 til úrskurðar. [Útlendingur á ekki rétt á hæli hér á landi ef krefja má annað
 ríki sem tekur þátt í samstarfi á grundvelli Dyflinnarsamningsins frá 15. júní
                         1990 um að taka við honum.]^4)
Samkvæmt ákvörðun [útlendingaeftirlitsins]^3) má meina útlendingi landgöngu, ef
  ætla má af öðrum ástæðum en um ræðir í 1. mgr., að hann sé kominn hingað til
starfa eða athafna, sem eru ólöglegar, ósæmilegar eða hættulegar hagsmunum ríkis
  eða almennings, eða högum útlendingsins er að öðru leyti svo háttað, að vist
     hans hér á landi megi teljast hættuleg eða bagaleg hagsmunum ríkis eða
   almennings. Nú telur lögreglustjóri, að meina beri útlendingi landgöngu af
  ástæðum, er raktar eru í þessari málsgrein, og ber þá að leggja málið undir
    úrskurð [útlendingaeftirlitsins]^3) svo fljótt sem því verður við komið.
  Dómsmálaráðherra getur sett sérstakar reglur um synjun landgönguleyfis fyrir
                                 laumufarþega.
 [Dómsmálaráðherra getur sett reglur um undanþágu frá ákvæðum 1. mgr. að því er
 varðar útlending sem hefur dvalarleyfi eða vegabréfsáritun útgefna af ríki sem
                     tekur þátt í Schengen-samstarfinu.]^2)
   ^1)[25]L. 82/1998, 160. gr. ^2)[26]L. 25/2000, 6. gr. ^3)[27]L. 133/1993, 13.
                          gr. ^4)[28]L. 7/2001, 1. gr.
   11. gr. [Útlendingaeftirlitinu]^1) er heimilt að vísa útlendingi úr landi:
   1. Ef meina hefði mátt útlendingnum landgöngu af ástæðum, sem raktar eru í 1.
               mgr. 10. gr., og þær ástæður eru enn fyrir hendi.
     2. Ef hann, af ásettu ráði eða þrátt fyrir aðvörun lögreglunnar, vanrækir
               ítrekað tilkynningarskyldu samkvæmt lögum þessum.
         3. Ef hann brýtur gegn reglum um vegabréfsáritun, dvalarleyfi eða
atvinnuleyfi eða skilyrðum, sem þau eru bundin. Sama gildir, ef hann hefir aflað
      sér leyfis með vísvitandi röngum upplýsingum eða með því að leyna í
                    blekkingarskyni atvikum, er máli skipta.
    4. Ef áframhaldandi dvöl hans hér á landi telst hættuleg hagsmunum ríkisins
          eða almennings, eða vist hans er óæskileg af öðrum ástæðum.
[Nú er heimilt að vísa útlendingi úr landi og getur þá útlendingaeftirlitið, ef
 ástæður mæla með því, lagt fyrir hann að verða brott úr landi innan tiltekins
       frests, enda sjái lögreglan um að þeim fyrirmælum verði hlýtt.]^1)
                            ^1)[29]L. 133/1993, 14. gr.
         12. gr. Lögreglustjóra er heimilt að vísa útlendingi úr landi:
    1. Ef hann hefir komist inn í landið án þess að gefa sig fram við íslenska,
            danska, finnska, norska eða sænska vegabréfaeftirlitið.
      2. Ef honum hefir áður verið vísað héðan úr landi og hann er kominn til
                      landsins aftur án tilskilins leyfis.
Lögreglustjóri getur enn fremur vísað úr landi útlendingi, sem ekki er danskur,
 finnskur, norskur eða sænskur ríkisborgari, ef honum hefir áður verið vísað úr
landi í Danmörku, Finnlandi, Noregi eða Svíþjóð og bannað að koma þangað aftur,
 en kemur til Íslands án þess að hafa fengið leyfi til komu þangað eða til þess
                    eða þeirra landa, er að framan greinir.
Ef um er að ræða tilvik, er falla undir 4. mgr. 10. gr., getur lögreglustjóri þó
        eigi vísað manni úr landi, en leggja ber þá málið undir úrskurð
              [útlendingaeftirlitsins]^1) svo fljótt sem unnt er.
                            ^1)[30]L. 133/1993, 15. gr.
             [12. gr. a. Útlendingur má kæra til dómsmálaráðherra:
                   1. Ákvörðun um að synja honum um dvalarleyfi.
              2. Ákvörðun um brottfall eða afturköllun dvalarleyfis.
                3. Ákvörðun eða úrskurð um að vísa honum úr landi.
                          4. Úrskurð skv. 4. mgr. 10. gr.
   Útlendingi skal leiðbeint um kæruheimild skv. 1. mgr. þegar honum er kynnt
                            ákvörðun eða úrskurður.
 Nú vill útlendingur nýta heimild til kæru og skal hann þá lýsa kæru yfir innan
15 daga frá því honum var kynnt ákvörðun eða úrskurður fyrir þeim sem það gerir.
      Ef kæru er lýst yfir áður en ákvörðun eða úrskurði er framfylgt með
  brottvikningu úr landi frestast framkvæmd þeirrar aðgerðar þar til úrskurður
                            ráðherra er fenginn.]^1)
                            ^1)[31]L. 133/1993, 16. gr.
13. gr. Nú hefir útlendur maður sest að hér á landi, og skal þá vísa honum burt,
ef hann verður, áður en hann hefir dvalist hér full fimm ár samfleytt, sekur að
 lagadómi um verk, sem svívirðilegt er að almenningsáliti. Skal þá tekið fram í
   refsidómi, að sökunautur skuli verða af landi burt, þegar hann hefir þolað
                           refsingu samkvæmt dómnum.
14. gr. Nú hefir ákvörðun verið tekin um að vísa útlendingi úr landi, skv. 11.,
  12. eða 13. gr., og má þá jafnframt ákveða, að lagt sé fyrir hann bann gegn
 endurkomu til landsins, annaðhvort um tiltekinn tíma eða fyrir fullt og allt.
Bannið skal bóka í gerðarbók um útlendinga, og skal þar getið um refsiábyrgð þá,
                        er leiðir af broti gegn banninu.
  Heimilt er [útlendingaeftirlitinu]^1) að fella niður bann, skv. 1. mgr., ef
                             ástæður mæla með því.
                            ^1)[32]L. 133/1993, 17. gr.
 15. gr. Lögreglunni ber að tryggja návist útlendings, þar til úrskurður fellur
     um það, hvort meina beri honum landgöngu eða vísa úr landi, svo og til
framkvæmdar slíkrar ákvörðunar. Í þeim tilgangi má leggja fyrir útlendinginn að
 mæta hjá lögreglunni á ákveðnum tímum eða banna honum för úr ákveðnu takmarki.
  Nú verður eigi talið, að ráðstafanir þessar veiti fullnægjandi öryggi fyrir
 návist útlendings, og er þá heimilt að færa hann í gæslu, samkvæmt reglum ^1)
   laga um meðferð opinberra mála ^1) með þeim tilslökunum, er leiðir af eðli
                                    málsins.
    Ef dráttur verður á framkvæmd brottflutnings fram yfir fjórtán daga, ber
 lögreglustjóra án tafar að skýra [útlendingaeftirlitinu]^2) frá ástæðum fyrir
                                      því.
              ^1)[33]L. 19/1991, 194. gr. ^2)[34]L. 133/1993, 18. gr.
16. gr. [Útlendingur sem færður er úr landi samkvæmt lögunum skal greiða kostnað
af brottför sinni. Útlendingurinn skal einnig greiða kostnað af gæslu eða fylgd
      með honum úr landi þegar þörf er á slíkum ráðstöfunum vegna þess að
  útlendingurinn fer ekki úr landi af sjálfsdáðum. Krafan er aðfararhæf og hún
getur að auki verið grundvöllur þess að útlendingi verði síðar meinuð landganga.
Lögreglunni er heimilt að leggja hald á farseðla sem finnast í fórum útlendings
                           til notkunar við brottför.
 Nú er útlendingi, sem komið hefur til landsins með skipi eða loftfari, meinuð
  landganga skv. 10. gr. og skal þá eigandi farsins eða leigutaki, og á þeirra
vegum stjórnandi þess eða umboðsmaður hér á landi, annaðhvort taka útlendinginn
 um borð á ný eða flytja hann úr landi á annan hátt eða greiða kostnað sem hið
 opinbera hefur af því að færa útlendinginn úr landi. Á sama hátt er þeim skylt
að taka fylgdarmenn um borð og greiða kostnað af fylgd með útlendingnum úr landi
                         ef lögreglan telur þess þörf.
 Kostnaður við að færa útlending úr landi sem ekki fæst greiddur skv. 1. eða 2.
                          mgr. greiðist úr ríkissjóði.
   Ábyrgð skv. 2. mgr. og 2. mgr. 3. gr. gildir ekki þegar farið er um innri
                       landamæri Schengen-svæðisins.]^1)
                             ^1)[35]L. 25/2000, 7. gr.
 17. gr. Brot gegn lögum þessum eða reglum, settum samkvæmt þeim, varða sektum
 ^1) eða fangelsi, allt að sex mánuðum, nema þyngri refsing liggi við samkvæmt
                                  öðrum lögum.
                       Sömu refsingu skal sá hljóta, sem:
   1. Aflar sér vegabréfs eða annars ferðaskilríkis á ólögmætan hátt með því að
 gefa yfirvaldi rangar upplýsingar eða leyna vísvitandi staðreyndum eða veldur
   því, að vegabréf eða annað ferðaskilríki er ekki með réttu nafni hans eða
                                 fæðingardegi.
          2. Aflar sér í ólögmætum tilgangi fleiri en eins vegabréfs eða
                  ferðaskilríkis, sem gefið er út á nafn hans.
       3. Breytir eða fjarlægir í ólögmætum tilgangi hluta úr vegabréfi eða
                    ferðaskilríki eða áritanir, sem þar eru.
         [4. Kemur til landsins eða fer úr landi utan landamærastöðva eða
                             afgreiðslutíma þeirra.
   5. Hjálpar útlendingi til að dvelja ólöglega hér á landi eða aðstoðar hann í
          hagnaðarskyni við að dvelja ólöglega í ríki sem tekur þátt í
                             Schengen-samstarfinu.
    6. Hjálpar útlendingi við að koma ólöglega til landsins eða aðstoðar hann í
     hagnaðarskyni við að komast ólöglega til annars ríkis sem tekur þátt í
                           Schengen-samstarfinu.]^2)
    [7.] ^2) Brýtur gegn fyrirmælum, sem gefin eru samkvæmt heimild í 14. gr.,
              þessara laga eða ákvæðum eldri útlendingalöggjafar.
      [Nú er útlendingur fluttur til landsins án þess að hafa fullnægjandi
  ferðaskilríki og er þá heimilt að gera eiganda flutningsfars, leigutaka eða
 stjórnanda þess sekt. Þegar brot er framið í starfsemi lögaðila má gera honum
               sekt skv. II. kafla A almennra hegningarlaga.]^2)
       Tilraun til brota á lögum þessum og hlutdeild í þeim er refsiverð.
 [Sá sem á hlutdeild í því að útlendingur kemst ólöglega inn í landið skal, auk
  refsiábyrgðar, skyldur til að greiða þann kostnað sem fellur á hið opinbera
  vegna ólöglegrar dvalar útlendingsins hér á landi og heimsendingar hans.]^2)
               ^1)[36]L. 82/1998, 160. gr. ^2)[37]L. 25/2000, 8. gr.
  18. gr. Mál út af brotum gegn lögum þessum skal fara með að hætti opinberra
                                     mála.
  Ef halda þarf ella [rannsókn]^1) um hagi útlendra manna hér vegna einhverra
 atriða varðandi framkvæmd laga þessara, skal hún fara að hætti opinberra mála.
                Sektir samkvæmt lögum þessum renna í ríkissjóð.
                            ^1)[38]L. 19/1991, 195. gr.
   19. gr. Enginn á kröfu á upplýsingum um yfirlýsingar, sem gefnar eru vegna
umsóknar um leyfi til landgöngu, dvalar eða atvinnu, né um mál, er varða synjun
  um landgöngu, brottvísun eða niðurfellingu fyrirskipunar um vísan úr landi.
[Íslenskum stjórnvöldum er heimilt að veita erlendum stjórnvöldum upplýsingar um
 útlendinga vegna beiðni um dvalarleyfi, vegabréfsáritun eða hæli að því marki
  sem nauðsynlegt er til að fullnægja skuldbindingum Íslands vegna þátttöku í
  Schengen-samstarfinu [og samstarfi á grundvelli Dyflinnarsamningsins frá 15.
                                 júní 1990].^1)
  Dómsmálaráðherra getur sett nánari reglur um hvaða upplýsingar skulu veittar
   skv. 2. mgr. og um skilyrði sem þarf að fullnægja til að upplýsingar verði
                                  veittar.]^2)
                ^1)[39]L. 7/2001, 2. gr. ^2)[40]L. 25/2000, 9. gr.
  20. gr. [Útlendingaeftirlitið er sérstök stofnun. Ráðherra skipar forstjóra
        Útlendingaeftirlitsins til fimm ára í senn. Forstjóri skal vera
                               lögfræðingur.]^1)
  Lögreglustjórar fara með útlendingaeftirlit, hver í sínu umdæmi, með aðstoð
löggæslumanna. Í hverju lögsagnarumdæmi skal halda skrá yfir útlendinga, er þar
     dvelja. Heildarskrá yfir útlendinga skal vera í útlendingaeftirlitinu.
                             ^1)[41]L. 23/1999, 1. gr.
21. gr. Nánari ákvæði um framkvæmd laga þessara setur ráðherra með reglugerð.^1)
   ^1)[42]Rg. 148/1965, sbr. [43]514/1989 og [44]229/2001, sbr. augl. 328/1983.
 22. gr. Dómsmálaráðherra ákveður, hvenær ákvæði 2. og 3. mgr. 5. gr., 1. mgr.
   10. gr., 1. og 2. mgr. 12. gr. og 4. og 5. tölul. 2. mgr. 17. gr. koma til
          framkvæmda gagnvart Danmörku, Finnlandi, Noregi og Svíþjóð.

References

   Visible links
   1. http://www.althingi.is/dba-bin/lawformpr.pl?lnr=1965045
   2. file://2002096.html#g59
   3. http://www.reglugerd.is/interpro/dkm/WebGuard.nsf/key2/148-1965
   4. http://www.reglugerd.is/interpro/dkm/WebGuard.nsf/key2/514-1989
   5. http://www.reglugerd.is/interpro/dkm/WebGuard.nsf/key2/229-2001
   6. http://www.reglugerd.is/interpro/dkm/WebGuard.nsf/key2/624-1999
   7. file:///altext/stjt/2000.025.html
   8. http://www.reglugerd.is/interpro/dkm/WebGuard.nsf/key2/624-1999
   9. http://www.reglugerd.is/interpro/dkm/WebGuard.nsf/key2/625-1999
  10. http://www.reglugerd.is/interpro/dkm/WebGuard.nsf/key2/626-1999
  11. http://www.reglugerd.is/interpro/dkm/WebGuard.nsf/key2/223-2001
  12. http://www.reglugerd.is/interpro/dkm/WebGuard.nsf/key2/450-2001
  13. file:///altext/stjt/2000.025.html
  14. file:///altext/stjt/1993.133.html
  15. http://www.reglugerd.is/interpro/dkm/WebGuard.nsf/key2/223-2001
  16. http://www.reglugerd.is/interpro/dkm/WebGuard.nsf/key2/450-2001
  17. file:///altext/stjt/2000.025.html
  18. file:///altext/stjt/1993.133.html
  19. file:///altext/stjt/2000.025.html
  20. file:///altext/stjt/2000.025.html
  21. http://www.reglugerd.is/interpro/dkm/WebGuard.nsf/key2/674-1995
  22. file:///altext/stjt/1993.133.html
  23. file:///altext/stjt/2002.076.html
  24. http://www.reglugerd.is/interpro/dkm/WebGuard.nsf/key2/229-2001
  25. file:///altext/stjt/1998.082.html
  26. file:///altext/stjt/2000.025.html
  27. file:///altext/stjt/1993.133.html
  28. file:///altext/stjt/2001.007.html
  29. file:///altext/stjt/1993.133.html
  30. file:///altext/stjt/1993.133.html
  31. file:///altext/stjt/1993.133.html
  32. file:///altext/stjt/1993.133.html
  33. file://1991019.html#g194
  34. file:///altext/stjt/1993.133.html
  35. file:///altext/stjt/2000.025.html
  36. file:///altext/stjt/1998.082.html
  37. file:///altext/stjt/2000.025.html
  38. file://1991019.html
  39. file:///altext/stjt/2001.007.html
  40. file:///altext/stjt/2000.025.html
  41. file:///altext/stjt/1999.023.html
  42. http://www.reglugerd.is/interpro/dkm/WebGuard.nsf/key2/148-1965
  43. http://www.reglugerd.is/interpro/dkm/WebGuard.nsf/key2/514-1989
  44. http://www.reglugerd.is/interpro/dkm/WebGuard.nsf/key2/229-2001
