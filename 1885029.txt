
   --------------------------------------------------------------------------

            Lög um lögtak og fjárnám án undanfarins dóms eða sáttar

                            1885 nr. 29 16. desember

   --------------------------------------------------------------------------

 Breytt með [2]l. 31/1915 (tóku gildi 22. jan. 1916), [3]l. 19/1931 (tóku gildi
 1. júlí 1931), [4]l. 108/1950 (tóku gildi 31. des. 1950), [5]l. 32/1967 (tóku
  gildi 18. maí 1967), [6]l. 73/1978 (tóku gildi 1. jan. 1979), [7]l. 21/1979
     (tóku gildi 28. maí 1979) og [8]l. 90/1989 (tóku gildi 1. júlí 1992).

                                 I. Um lögtak.
        1. gr. Taka má lögtaki skuldir þær og gjöld, er nú skal greina:
      1. Skatta til landssjóðs, sveitar- og bæjarsjóða, svo og önnur gjöld og
 greiðslur, sem eftir beinu lagaákvæði, eða eftir lögheimilaðri niðurjöfnun eða
 mati eiga að lúkast til landssjóðs, sveitar- og bæjarsjóða, kirkna, opinberra
                         stofnana, embætta og sýslana.
   2. Gjöld af fasteignum landssjóðs, sveitar- og bæjarfélaga, þegar eftirrit af
 lögtaksbeiðninni hefir birt verið skuldunaut vottfast á þann hátt, sem lagt er
                    fyrir í opnu bréfi 21. maí 1829, 1. gr.
    3. Gjöld fyrir notkun þeirra stofnana, landsnytja og annarra hluta, er til
  almennings þarfa eru ætlaðir, enda séu gjöld þessi ákveðin í reglugerðum og
 gjaldskrám, sem staðfestar eru af konungi eða ráðgjafa, eða og samþykktar eða
   staðfestar eru af sveitarstjórn, bæjarstjórn eða yfirvaldi lögum samkvæmt.
    4. Gjöld fyrir leyfisbréf, dómgjöld, endurgjald  þar meðtaldir dagpeningar
   og ferðakostnaður  sem greiða ber þeim, er framkvæmir eða er við staddur
gerðir, eftir lagaákvæði eða sem sýslunarmaður, eða sem sérstaklega er til þess
kvaddur eða skipaður af yfirvaldi, enda sé í lögum eða verðskrám, staðfestum af
  konungi, ráðgjafa eða landshöfðingja lögum samkvæmt kveðið á um, hvað gjalda
  skuli eða hvernig það skuli reikna; svo er og um endurgjald annarra lögmætra
                 útgjalda, sem erindisrekstrinum voru samfara.
    5. Endurgjald þess, sem landssjóður, kirkjur, sveitar- eða bæjarsjóðir hafa
orðið að greiða, til að bæta úr vanrækslu einstakra manna á lögboðnum útvegunum,
                          aðgerðum, vinnu eða kvöðum.
     6. Framfærslueyrir, sem manni ber að greiða með barni sínu, skilgetnu eða
 óskilgetnu, með stjúpbarni sínu, meðan móðir þess er honum gift, foreldri sínu
 eða konu, er hann hefir slitið samvistum við hana að óvilja hennar, eða skilið
   við hana að borði og sæng eða að fullu og öllu, enda sé sá framfærslueyrir
 ákveðinn af yfirvaldi lögum samkvæmt, eða í skilnaðarskilmálum, staðfestum af
yfirvaldi, hvort heldur er skilnaður að borði og sæng eða að fullu og öllu; svo
 er og um skaðabætur frá húsbændum eða öðrum þeim, er gjald eiga að greiða þeim
manni, er framfærsluskylda hvílir á, hafi yfirvaldið lagt lögbann á greiðsluna,
                      eftir reglum þeim, er um það gilda.
                7. Brunabótagjald af húsum, sé tryggingin lögboðin.
                                      8. ^1)
                                      9. ^1)
         10. Andvirði fyrir lausafé, keypt á opinberu uppboði, enda greini
               uppboðsbókin ljóslega nafn kaupanda og kaupverðið.
    11. [Umsamdar greiðslur atvinnurekanda í sjúkra-, orlofs- og styrktarsjóði,
                 svo og iðgjaldagreiðslur í lífeyrissjóði.]^2)
                                      ^1)
                ^1)[9]L. 90/1989, 99. gr. ^2)[10]L. 21/1979, 1. gr.
                                 2.16. gr. ^1)
                            ^1)[11]L. 90/1989, 99. gr.

References

   Visible links
   1. http://www.althingi.is/dba-bin/lawformpr.pl?lnr=1885029
   2. file://1915031.html
   3. file:///altext/stjtnr.html#1931019
   4. file:///altext/stjtnr.html#1950108
   5. file:///altext/stjtnr.html#1967032
   6. file:///altext/stjtnr.html#1978073
   7. file:///altext/stjtnr.html#1979021
   8. file://1989090.html
   9. file://1989090.html#g99
  10. file:///altext/stjtnr.html#1979021?g1
  11. file://1989090.html#g99
