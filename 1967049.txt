
   --------------------------------------------------------------------------

                                                          Lög um skólakostnað^1)

                             1967 nr. 49 29. apríl

   --------------------------------------------------------------------------

   ^1)Ákvæði þessara laga gilda ekki um grunnskóla, sbr. XIV. kafla [2]l.
   49/1991. Lögin falla úr gildi 1. ágúst 1996, sbr. [3]l. 66/1995, 57. gr.

                                   I. kafli.
                                 Almenn ákvæði.
                                     1. gr.
        Lög þessi taka til eftirtalinna skóla: barnaskóla, unglingaskóla,
   miðskóla, gagnfræðaskóla, iðnfræðsluskóla og húsmæðraskóla, sem kostaðir
   eru sameiginlega af ríki og sveitarfélögum.
        Menntamálaráðuneytið fer með yfirstjórn þeirra mála, sem lög þessi
   fjalla um.

                                     2. gr.
        Menntamálaráðuneytið ákveður skiptingu alls landsins í fræðsluhéruð
   og skólahverfi og hvar stofna skuli heimangönguskóla og hvar
   heimavistarskóla, að fengnum tillögum fræðslumálastjóra, hlutaðeigandi
   skólanefnda (fræðsluráða) og sveitarstjórna og iðnfræðsluráðs að því er
   iðnfræðsluskóla varðar.

                                     3. gr.
        Menntamálaráðuneytið lætur fara fram athugun á skólabyggingaþörf á
   öllu landinu fyrir þau skólastig, sem lög þessi taka til.

                                   II. kafli.
                                Stofnkostnaður.
                                     4. gr.
        Menntamálaráðuneytið gerir eða lætur gera framkvæmdaáætlun um
   skólabyggingar fyrir allt landið:

   a.
           Er taki til allt að tíu ára tímabils. Framkvæmdaáætlun þessa skal
           endurskoða svo oft sem ástæða þykir til.
   b.
           Árlega framkvæmdaáætlun, sem fylgi tillögum til fjárveitinga í
           fjárlögum.

        Röðun framkvæmda miðast við, hvar skólabyggingaþörf er brýnust að
   áliti ráðuneytisins.

                                     5. gr.
        Í menntamálaráðuneytinu skal vera deild, sem hefur með höndum
   eftirlit með byggingu skólamannvirkja. Í deildinni skulu m.a. starfa
   húsameistari, verkfræðingur og byggingaeftirlitsmenn. Byggingadeildin skal
   annast eftirlit með undirbúningi skólamannvirkja, endurskoða teikningar,
   kostnaðaráætlanir, útboðs- og vinnulýsingar, líta eftir, að framkvæmd
   verksins sé í samræmi við teikningar og útboðs- og vinnulýsingar, sjá um
   úttekt að verki loknu o.s.frv.
        Byggingadeild ráðuneytisins lætur í té upplýsingar um þær reglur
   (norm), miðað við nemendafjölda og kröfur um frágang og búnað, sem framlag
   ríkisins skal miðast við, sbr. 7. gr.
        Í reglugerð skal kveða á um þær reglur (norm), sem
   stofnkostnaðargreiðslur miðast við.

                                     6. gr.
        Sveitarstjórnir ráða sérfræðinga til þess að gera uppdrætti að
   skólamannvirkjum, verklýsingar og áætlun um framkvæmd verksins og kostnað.
        Ráðuneytinu skal senda alla uppdrætti, verklýsingar og
   kostnaðaráætlanir, ásamt skipulagsuppdrætti af skólastað þeim, sem
   ráðuneytið hefur samþykkt, samninga eða staðfest skilríki um, að lóð og
   landrými sé fyrir hendi kvaðalaust, vatnsréttindi séu tryggð og samningur
   gerður um afnot af jarðhita, ef fyrir hendi er.
        Hlutaðeigandi sveitarfélög leggja til á sinn kostnað lóðir til
   skólamannvirkja, sem lög þessi ná til. [Nú næst ekki samkomulag um kaup á
   nauðsynlegu landi undir skólamannvirki, og er þá heimilt að taka það
   eignarnámi. Fer um slíkt eignarnám eftir lögum um framkvæmd
   eignarnáms.^1)]^2)

   ^1)[4]L. 11/1973.^2)[5]L. 30/1973, 1. gr.

                                     7. gr.
        Ríkissjóður greiðir 50% áætlaðs stofnkostnaðar fullbúins kennslurýmis
   þeirra skóla, sem lög þessi taka til, og 85% af stofnkostnaði fullbúins
   heimavistarrýmis, þ. á m. skólastjóra- og kennaraíbúða við
   heimavistarskóla.
        Ríkissjóði er heimilt að greiða 75% af áætluðum stofnkostnaði
   skólastjóra- og kennaraíbúða skyldunámsins við þá heimangöngu- eða
   heimanakstursskóla, þar sem að dómi menntamálaráðuneytisins væri ekki hægt
   að ráða skólastjóra og/eða fasta kennara, nema slíkt húsnæði sé til.
        Sameinist tvö eða fleiri núverandi sveitarfélög um heimavistarskóla
   skyldunáms eða iðnfræðslu með samþykki menntamálaráðuneytisins, greiðir
   ríkissjóður einn allan stofnkostnað heimavistarrýmis, þ. á m. skólastjóra-
   og kennaraíbúðir. Greiðsla á stofnkostnaði miðast við reglur (norm)
   byggingadeildar ráðuneytisins, sbr. 5. gr.
        Til stofnkostnaðar samkvæmt lögum þessum telst, auk alls húsnæðis,
   innanstokksmunir, kennslutæki, áhöld og búnaður. Auk þess teljast til
   stofnkostnaðar þau útgjöld, sem nauðsynleg eru vegna tengingar við
   almenningsveitur og vegakerfi næsta nágrennis, og kostnaður við frágang
   skólalóðar, samkvæmt nánari ákvæðum í reglugerð. Kostnaður við borun eftir
   heitu eða köldu vatni, sem eingöngu er gerð fyrir skólann, með samþykki
   menntamálaráðuneytisins, telst til stofnkostnaðar, sem ríkissjóður tekur
   þátt í, en réttindakaup annast sveitarsjóðir á sinn kostnað.
        Allan annan stofnkostnað en þann, sem ríkissjóður greiðir samkvæmt
   framansögðu, greiða hlutaðeigandi sveitarsjóðir.

                                     8. gr.
        Kostnaðaráætlun skólamannvirkja skal miða við byggingarkostnað á þeim
   tíma, er áætlunin er staðfest. Hækki vísitala byggingarkostnaðar eða
   sérstök vísitala skólamannvirkja, reiknuð af Hagstofu Íslands, frá
   staðfestingardegi áætlunarinnar til útborgunartíma framlaga samkvæmt 14.
   gr., hækkar framlag ríkissjóðs í sama hlutfalli, og skal byggingarframlag
   ríkissjóðs leiðrétt í fjárlögum næsta árs á eftir. Þessi ákvæði gilda
   einnig um geymdar fjárveitingar til skólamannvirkja.

                                     9. gr.
        Eigi má hefja framkvæmdir, fyrr en fé hefur verið veitt í fjárlögum
   og fyrir liggur skriflegt samþykki menntamálaráðuneytisins. Ef hafnar eru
   framkvæmdir án samþykkis ráðuneytisins, verður stofnkostnaður ríkissjóði
   óviðkomandi. Séu þegar samþykktar fjárveitingar Alþingis til
   skólamannvirkis ónógar til að greiða ^1/[3] af áætluðu
   stofnkostnaðarframlagi ríkisins, má menntamálaráðuneytið eigi leyfa að
   hefja framkvæmdir, fyrr en að fengnu skriflegu samþykki
   fjármálaráðuneytisins.

                                    10. gr.
        ...^1)

   ^1)[6]L. 34/1982, 14. gr.

                                    11. gr.
        Ef tvö eða fleiri sveitarfélög eða hlutar úr þeim standa að sama
   skóla, þá skulu þau, ef ekki verður samkomulag um annað, greiða sinn hluta
   stofnkostnaðar eftir sömu reglum og sýslusjóðsgjald er lagt á samkvæmt
   [7]101. gr. laga nr. 58/1961.^1)

   ^1)Sjá nú [8]l. 8/1986.

                                    12. gr.
        Heimilt er ríkissjóði að greiða framlag til stofnkostnaðar
   íþróttahúsa og sundlauga, opinna eða yfirbyggðra, sem bæjar- og
   sveitarfélög hyggjast reisa ein eða í samvinnu við íþrótta- eða
   ungmennafélög, á sama hátt og um stofnkostnað kennslurýmis væri að ræða,
   miðað við nýtingu vegna skólahalds.
        Áður en framkvæmdir hefjast, skal ráðuneytið gera samning við
   eigendur þeirra íþróttamannvirkja, er undir lög þessi falla, um afnot
   skóla af mannvirkjunum og um stjórn þeirra.
        Þátttaka ríkissjóðs í stofnkostnaði íþróttamannvirkja samkvæmt lögum
   þessum er háð því, að fylgt hafi verið ákvæðum 6. gr. þessara laga um
   undirbúning og 9. gr., um hvenær hefja megi framkvæmdir, svo og að
   mótframlag sveitarfélaga sé greitt, sbr. 14. gr., áður en framlag
   ríkissjóðs er greitt. Sá hluti íþróttamannvirkis, sem byggður er samkvæmt
   lögum þessum, nýtur ekki styrks úr íþróttasjóði.

                                    13. gr.
        Menntamálaráðuneytinu er heimilt að fresta greiðslu fjárveitinga að
   einhverju eða öllu leyti til byggingar þeirra skólamannvirkja, sem
   fyrirsjáanlegt er, að hvorki er hægt að ljúka að fullu né að nothæfum
   áfanga með fjárveitingum Alþingis, sem fyrir hendi eru, og framlögum
   sveitarfélaga. Skulu þá slíkar fjárveitingar geymdar í ríkissjóði, en
   jafnframt heimilt að veita lán af þeim til þess að hraða byggingu þeirra
   skólamannvirkja, sem unnið er að, til þess að ljúka þeim sem fyrst.

                                    14. gr.
        [Fjárveitingar ríkisins til skólamannvirkja, aðrar en til
   undirbúnings framkvæmdum, skiptast á tvö til fjögur ár vegna hverrar
   framkvæmdar. Heildarframlag ríkissjóðs til hverrar framkvæmdar skal vera
   til reiðu innan fjögurra ára frá því að fyrsta fjárveiting er veitt, önnur
   en fjárveiting til undirbúnings, sbr. þó 8. gr., og greiðist með sex
   greiðslum, eftir því sem verkinu þokar áfram, þannig:]^1) 20% þegar
   ráðuneytið hefur samþykkt, að verk megi hefja, 10% þegar botnplata er
   steypt, 20% þegar bygging er fokheld, 25% þegar múrverki er lokið og
   bygging er tilbúin undir tréverk, 20% þegar úttekt af hálfu ráðuneytisins
   hefur farið fram, 5% þegar skóli er fullbúinn til notkunar (hús og
   búnaður).
        Hafi sveitarfélag tvö eða fleiri skólamannvirki í smíðum samtímis,
   skal heimilt að greiða framlög ríkissjóðs án viðmiðunar við framangreind
   stig framkvæmda. Þegar framlög ríkissjóðs eru greidd á þennan hátt, skal
   árlegri fjárveitingu skipt í fimm jafnar greiðslur, sem greiðast 1. mars,
   1. maí, 1. júlí, 1. október og 1. nóvember.
        Áætlun um skiptingu framlags ríkissjóðs til íþróttamannvirkja skv.
   12. gr. eftir byggingarstigum framkvæmda skal ár hvert fylgja tillögum
   menntamálaráðuneytisins við undirbúning fjárlaga.
        Greiðsla á framlagi ríkissjóðs hverju sinni er háð því, að framlag
   viðkomandi sveitarsjóða sé greitt, og skulu framlög þeirra og mótframlög
   ríkissjóðs greidd í sérstakan reikning byggingarinnar í banka eða
   sparisjóði, sem samkomulag verður um milli menntamálaráðuneytisins og
   hlutaðeigandi sveitarfélaga.

   ^1)[9]L. 30/1973, 2. gr.

                                    15. gr.
        Ef henta þykir að kaupa húsnæði til skólahalds, skal viðkomandi
   sveitarstjórn sækja um það til ráðuneytisins, sem lætur fara fram athugun
   og mat á verðmæti húsnæðisins. Ef af kaupum verður, tekur ríkissjóður þátt
   í kaupverði í sömu hlutföllum og í stofnkostnaði nýbygginga. Slíkar
   byggingar skulu teknar í framkvæmdaáætlun um skólabyggingar.
        Andvirði skólabifreiða greiðir ríkissjóður í sömu hlutföllum og
   stofnkostnaður mundi greiddur, ef að mati ráðuneytisins er hagkvæmara að
   kaupa sérstakar skólabifreiðir en að greiða fyrir flutning nemenda á annan
   hátt.

                                  III. kafli.
                               Rekstrarkostnaður.
                                    16. gr.
        Öll föst laun skólastjóra, fastra kennara og annarra starfsmanna, sem
   menntamálaráðuneytið ræður, setur eða skipar, svo og laun stjórnskipaðra
   prófdómenda, greiðast beint úr ríkissjóði.
        Ríkissjóður endurgreiðir sveitarfélögum mánaðarlega á starfstíma
   skóla laun vegna stunda- og forfallakennslu, allar aukagreiðslur til
   skólastjóra og kennara, sem leiðir af samningum ríkisins við stéttarsamtök
   þeirra eða af kjaradómi.
        Við heimavistarskóla skyldunámsins greiðir ríkissjóður laun
   ráðskvenna og aðstoðarstúlkna í mötuneyti, hafi fjöldi þeirra og
   ráðningarkjör hlotið samþykki ráðuneytisins, eftir því sem nánar verður
   ákveðið í reglugerð.
        Ríkissjóður greiðir að öllu leyti laun námsstjóra við barnaskóla,
   gagnfræðastigsskóla og húsmæðraskóla og annan kostnað af námseftirlitinu.
        Laun fræðslustjórans í Reykjavík greiðir ríkissjóður að hálfu og
   endurgreiðir kostnað af störfum hans sem námsstjóra að ^1/[4] hluta.

                                    17. gr.
        Við ákvörðun reiknaðra stunda eru allar kennslustundir og aðrar
   starfsstundir kennara fyrir sama fræðslustig lagðar að jöfnu. Eigi skiptir
   máli, hvort greitt er fyrir þær með föstum launum eða þær eru greiddar sem
   stundakennsla. Á sama hátt er eigi gerður munur á venjulegum
   kennslustundum og þeim stundum, er greiðsla fyrir heimavinnu fylgir eða
   greiddar eru sem yfirvinna eða með álagi vegna vinnu í kaffitíma.

                                    18. gr.
        Skólastjórar skulu í byrjun hvers almanaksárs gera áætlun um
   nemendafjölda, fjölda reiknaðra stunda á kennslumánuði og áætlaðan kostnað
   ríkissjóðs næsta skólaár samkvæmt III. kafla laganna. Áætlun þessa skal
   leggja fyrir skólanefnd til samþykktar og senda ráðuneytinu fyrir 15.
   apríl ár hvert eða annan þann dag, sem ráðuneytið ákveður.
        Í sveitarfélögum, þar sem fleiri en einn skóli er á sama
   fræðslustigi, skulu skólanefndir (fræðsluráð) sjá um deildaskiptingu í
   skólum og annast skiptingu reiknaðra stunda milli einstakra skóla. Að
   fengnu samþykki menntamálaráðuneytisins er skólanefndum (fræðsluráðum) í
   þessum sveitarfélögum heimilt að ráðstafa hluta reiknaðra stunda til
   sameiginlegra stjórnunarstarfa vegna skólanna. Jafnframt skulu
   skólanefndir (fræðsluráð) gera áætlun um kostnað ríkissjóðs vegna fjölda
   reiknaðra stunda og senda ráðuneytinu í samræmi við ákvæði fyrri
   málsgrein.
        Til reiknaðra stunda teljast, auk kenndra stunda, m.a. aðstoð við
   skólastjórn, störf að félagsmálum nemenda, leshjálp, umsjón,
   leiðbeiningarstörf við kennslu; enn fremur greiðslur fyrir eyður í
   stundaskrá og fyrir skrifstofuaðstoð, en slíkar greiðslur færast til
   reiknaðra stunda miðað við greiðslu fyrir stundakennslu í dagvinnu.
        Samanlagður fjöldi reiknaðra stunda fari ekki fram úr ákveðnu
   hámarki, sem er breytilegt eftir tölu nemenda samtímis í skóla,
   fræðslustigi, sérkennsluþörf og umsjónarþörf vegna heimavistar.

                                    19. gr.
        Hámark reiknaðra stunda á kennslumánuði skóla, sem falla undir ákvæði
   þessara laga, miðað við að fullnægt sé ákvæðum námsskrár, er:

   a.
           Á barnafræðslustigi, miðað við 40 mínútna kennslustund: Fyrir
           skóla með: allt að 10 nemendum komi 9 stundir á hvern nemanda;
           1120 nemendum komi 90 stundir, auk átta stunda á hvern nemanda
           umfram 10; 2140 nemendum komi 170 stundir, auk sjö stunda á hvern
           nemanda umfram 20; 4180 nemendum komi 310 stundir, auk sex stunda
           á hvern nemanda umfram 40; 81160 nemendum komi 550 stundir, auk
           fimm stunda á hvern nemanda umfram 80; 161240 nemendum komi 950
           stundir, auk fjögurra stunda á hvern nemanda umfram 160; fleiri en
           240 nemendur komi jafnmargar stundir á hvern nemanda og fyrir
           skóla með 240 nemendur.
   b.
           Á gagnfræðastigi er miðað við 45 mínútna kennslustund, og fjöldi
           greiddra stunda má vera allt að 25% hærri en samkvæmt a-lið.
   c.
           Sé nemendastundafjöldi á kennslumánuði hærri en venjuleg námsskrá
           fyrir níu mánaða barnaskóla eða gagnfræðaskóla segir til um, vegna
           styttra skólaárs, eða víxlkennslu bekkja, hækkar stundafjöldi á
           mánuði, sem nemur aukinni kennsluþörf, til þess að nemendur fái
           tilskilda kennslu.
   d.
           Veiti skóli verknámskennslu eða aðra kennslu, er hefur í för með
           sér nauðsynlega deildaskiptingu umfram það, að kennslustundir í
           óskiptum bekk (bekkjardeild) séu 20 fleiri en nemendastundir á
           mánuði, hækkar stundafjöldi sem nemur aukinni kennsluþörf. Þó má
           ekki að jafnaði hafa færri en tólf nemendur í sérkennslutímum í
           einstökum bekkjardeildum.
   e.
           Sé heimavist við skóla, má auka stundafjölda samkvæmt a- og
           b-liðum um allt að 20% vegna þeirra nemenda, sem eru samtímis í
           heimavist, m.a. vegna umsjónar utan kennslustunda.
   f.
           Greiddar stundir vegna forfalla samkvæmt læknisvottorði
           endurgreiðast úr ríkissjóði, en koma ekki til frádráttar
           stundafjölda samkvæmt liðunum ae. Störf stjórnskipaðra
           prófdómenda teljast ekki með reiknuðum stundum. Sama gildir um
           greiðslu yfir- og eftirvinnuálags, heimavinnu og vinnu í
           kaffitímum, sbr. 17. gr.

        Almenn ákvæði bf-liða gilda einnig fyrir iðnfræðsluskóla og
   húsmæðraskóla, eftir því sem við getur átt.
        Víkja má frá ákvæðum ae-liða til hækkunar, þegar svo stendur á, að
   ekki er hægt innan þeirra að ná tilskilinni kennslu samkvæmt námsskrá eða
   nauðsynlegri umsjón í heimavist eða vegna félagsstarfsemi nemenda. Slík
   frávik skulu úrskurðuð af ráðuneytinu til eins árs í senn eða fleiri ára,
   ef sérstakar ástæður eru fyrir hendi.
        Þó skal ekki leyfa slík frávik umfram það, að útgjöld ríkissjóðs
   þeirra vegna nemi allt að tveimur af hundraði (2%) af áætluðum
   heildarútgjöldum hans samkvæmt þessari grein, nema samþykki
   fjármálaráðuneytisins komi til.
        Séu reiknaðar stundir, með samþykki skólanefndar (fræðsluráðs),
   fleiri en samrýmist reglum ae eða sérstakri skriflegri undanþágu
   ráðuneytisins, greiðist kostnaður þeirra vegna úr sveitarsjóði.
        Verði af hálfu ráðuneytisins eða með þess samþykki gerðar breytingar
   á kennslu, námsefni eða skólahaldi, breytast reglur um stundafjölda til
   samræmis.
        Þegar ekki er fullnægt ákvæðum námsskrár um vikulegar kennslustundir
   og um kennslugreinar og þar af leiðandi ekki þörf fyrir þann stundafjölda,
   sem greindur er í a- til e-liðum, lækkar fjöldi reiknaðra stunda og
   samsvarandi greiðslur úr ríkissjóði til samræmis.
        Eigi skal að jafnaði setja eða skipa fleiri kennara við skóla en sem
   nemur því, að skyldukennsla þeirra sé allt að 80% af þeim stundafjölda, er
   viðkomandi skóli á rétt á, nema þegar 14 kennarar, að skólastjóra
   meðtöldum, fullnægja kennsluþörf og rétti skólans með fjölda skyldustunda
   sinna.
        Um greiðslur til smábarnaskóla gilda ákvæði [10]54. gr. laga nr.
   34/1946, um fræðslu barna.^1)

   ^1)Sjá nú [11]l. 66/1995, um grunnskóla.

                                    20. gr.
        Ríkissjóður greiðir eftir á, samkvæmt endurskoðuðum reikningum og
   fylgiskjölum, viðhaldskostnað húsa, viðhald og endurnýjun tækja og búnaðar
   og húsaleigu í sömu hlutföllum og stofnkostnaður er greiddur, svo og
   flutningskostnað nemenda, þegar við það sparast heimavist, bygging
   skólamannvirkja eða hagkvæmt þykir af öðrum ástæðum, í sömu hlutföllum og
   stofnkostnaður mundi greiddur. Heilbrigðisþjónustu í öllum skólaflokkum
   greiðir ríkissjóður að hálfu á móti sveitarsjóði.

                                    21. gr.
        ...^1)

   ^1)[12]L. 45/1979, 12. gr.

                                    22. gr.
        Sveitarfélög greiða ein húsvörslu, hitun, lýsingu, ræstingu og allan
   annan rekstrarkostnað, sem ekki er sérstaklega nefndur, og ráða starfslið
   til þeirra starfa, sem hér um ræðir, að fengnum tillögum skólastjóra.
        Í heimavistarskólum fyrir nemendur, sem ekki eiga samleið með öðrum í
   námi, greiðir ríkissjóður, auk framantalins kostnaðar, helming
   fæðiskostnaðar og helming kostnaðar við gæslu og þjónustu.

                                    23. gr.
        Húsnæði til skólahalds má taka á leigu með samþykki
   menntamálaráðuneytisins, að fengnum tillögum fræðslumálastjóra.
        Hreinar leigutekjur af húsnæði eða öðrum eignum skóla koma í hlut
   ríkissjóðs og sveitarfélaga í sömu hlutföllum og stofnkostnaður er
   greiddur.
        Um leigu á eignum skóla má ákveða í reglugerð.
        Menntamálaráðuneytið ákveður heimavistargjöld nemenda í heimavistum í
   skólum utan skyldunáms, að fengnum tillögum fræðslumálastjóra og
   skólanefnda svo og iðnfræðsluráðs.

                                    24. gr.
        Skólamannvirki þau, sem lög þessi taka til, skulu vera eign ríkis og
   sveitarfélaga í sömu hlutföllum og stofnkostnaður er greiddur. Ákvæði
   þetta gildir ekki um framkvæmdir skv. 12. gr.
        Umráð og umsjón skólamannvirkja, sem eru sameign ríkis og
   sveitarfélaga, er í höndum sveitarstjórna (skólanefnda), nema öðruvísi sé
   ákveðið í reglugerð.
        Skylt er sveitarfélögum að sjá um eðlilegt viðhald eigna þessara að
   mati byggingadeildar menntamálaráðuneytisins.

                                   IV. kafli.
                         Endurskoðun og reikningshald.
                                    25. gr.
        Fjármálaeftirlit skóla hefur umsjón með fjárhagslegri framkvæmd laga
   þessara, að því er varðar skóla, sem eru sameign ríkis og sveitarfélaga,
   samkvæmt því sem menntamálaráðuneytið ákveður í reglugerð. Skulu
   fjármálaeftirlitinu afhentir ársreikningar skólanna til endurskoðunar og
   úrskurðar.
        Menntamálaráðuneytinu skal sent samrit ársreikninga skólanna,
   athugasemda og úrskurða.
        Rísi ágreiningur um reikningana eða einstök atriði þeirra, sker
   menntamálaráðuneytið úr.

                                    26. gr.
        Hlutaðeigandi sveitarfélög annast fjármál og reikningshald skóla, sem
   lög þessi taka til, en falið geta þau skólanefnd, skólastjóra eða
   sérstökum reikningshaldara að hafa á hendi reikningshald, í umboði sínu.
   Val reikningshaldara er háð samþykki menntamálaráðuneytisins.
        Reikningar skólanna skulu endurskoðaðir á sama hátt og reikningar
   hlutaðeigandi sveitarfélaga. Menntamálaráðuneytið og aðilar í umboði þess
   skulu eiga aðgang að öllu slíku reikningshaldi og upplýsingum um
   skólakostnað.
        Menntamálaráðuneytið ákveður, hver skuli annast reikningshald og
   endurskoðun þeirra skóla, sem taldir eru í 14. gr. og eru að öllu leyti
   eign ríkisins.

                                   V. kafli.
                                  Ýmis ákvæði.
                                    27. gr.
        Nú er skóli, sem kostaður er sameiginlega af ríki og sveitarfélagi,
   lagður niður samkvæmt fyrirmælum eða með samþykki menntamálaráðuneytisins,
   að fenginni umsögn fræðslumálastjóra og skólanefnda eða fræðsluráða, og
   skulu þá skuldlausar eignir skólans skiptast milli aðila í sama hlutfalli
   og stofnkostnaður var greiddur.

                                    28. gr.
        Menntamálaráðuneytið setur reglugerðir^1) um framkvæmd laga þessara.
        ...^2)

   ^1)Rg. 213/1975 (um rekstrarkostnað grunnskóla). Rg. 345/1978 (um
   stofnkostnað skólamannvirkja).^2)[13]L. 63/1974, 85. gr.

                                    29. gr.
        Lög þessi öðlast þegar gildi og skulu vera komin að fullu til
   framkvæmda 1. september 1968. Þó geta sveitarfélög, sem að húsmæðraskóla
   standa, að fengnum tillögum skólanefndar, fyrir 1. september 1968 ákveðið,
   að skipting rekstrarkostnaðar skólans skuli áfram fara eftir reglum
   [14]laga nr. 41/1955.
        [Rekstrarkostnaði héraðsskóla, sem reistir hafa verið af ríki og
   sveitarfélögum og ekki hafa verið afhentir samkvæmt [15]lögum nr. 34 18.
   apríl 1962, skal, ef hlutaðeigandi sveitarfélög óska, skipta eftir ákvæðum
   [16]laga nr. 41 17. maí 1955, og gilda ákvæði þeirra laga um
   rekstrarkostnað einnig fyrir skólaárið 19681969.]^1) Jafnóðum og lög
   þessi koma til framkvæmda falla úr gildi [17]lög nr. 41/1955, með áorðnum
   breytingum, um greiðslu kostnaðar við skóla, sem reknir eru sameiginlega
   af ríki og sveitarfélögum, og önnur lagaákvæði, sem fara í bága við lög
   þessi.

   ^1)[18]L. 50/1969, 1. gr.

                            Ákvæði til bráðabirgða.
        ...

References

   Visible links
   1. http://www.althingi.is/dba-bin/lawformpr.pl?lnr=1967049
   2. file://1991049.html
   3. file://1995066.html#g57
   4. file://1973011.html
   5. file:///altext/stjtnr.html#1973030?g1
   6. file:///altext/stjtnr.html#1982034?g14
   7. file:///altext/stjtnr.html#1961058?g101
   8. file://1986008.html
   9. file:///altext/stjtnr.html#1973030?g2
  10. file:///altext/stjtnr.html#1946034?g54
  11. file://1995066.html
  12. file:///altext/stjtnr.html#1979045?g12
  13. file:///altext/stjtnr.html#1974063?g85
  14. file:///altext/stjtnr.html#1955041
  15. file:///altext/stjtnr.html#1962034
  16. file:///altext/stjtnr.html#1955041
  17. file:///altext/stjtnr.html#1955041
  18. file:///altext/stjtnr.html#1969050?g1
