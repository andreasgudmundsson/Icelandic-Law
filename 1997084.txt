
   --------------------------------------------------------------------------

                              Lög um búnaðargjald

                              1997 nr. 84 26. maí

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 1. janúar 1998; komu til framkvæmda skv. fyrirmælum í 7. gr. Breytt
   með l. 139/1997 (tóku gildi 1. jan. 1998), l. 112/1999 (tóku gildi 1. jan.
2000), l. 59/2002 (tóku gildi 17. maí 2002; komu til framkvæmda skv. fyrirmælum
 í 5. gr.), l. 166/2002 (tóku gildi 30. des. 2002), l. 129/2004 (tóku gildi 31.
   des. 2005), l. 120/2005 (tóku gildi 1. jan. 2006; komu til framkvæmda skv.
fyrirmælum í 4. gr.), l. 145/2008 (tóku gildi 20. des. 2008), l. 136/2009 (tóku
        gildi 1. jan. 2010) og l. 126/2011 (tóku gildi 30. sept. 2011).

1. gr. [Innheimta skal sérstakt búnaðargjald af búvöruframleiðendum eins og þeir
 eru skilgreindir í lögum þessum og skal það nema [1,2%]^1) af gjaldstofni skv.
3. gr.]^2) Búnaðargjald er rekstrarkostnaður skv. 31. gr. [[1]laga nr. 90/2003,
 um tekjuskatt],^3) og frádráttarbært frá tekjum þess árs sem það reiknast af.
      ^1)L. 120/2005, 1. gr. ^2)L. 112/1999, 24. gr. ^3)L. 129/2004, 124. gr.
 2. gr. Gjaldskyldir búvöruframleiðendur eru þeir sem stunda rekstur sem fellur
 undir atvinnugreinanúmer 01 og 02 í atvinnuvegaflokkun Hagstofu Íslands, [sbr.
ÍSAT2008, þó ekki starfsemi í undirflokkum 01.61, 01.62, 01.63, 01.64, 01.70 og
02.40].^1) Undanþegnir gjaldskyldu eru þeir sem hvorki eru skráningarskyldir né
   á skrá yfir virðisaukaskattsskylda aðila samkvæmt [2]lögum nr. 50/1988, um
virðisaukaskatt. [Annist framleiðandi sjálfur vinnslu og/eða sölu afurða sinna,
 eða annar aðili í hans nafni, er framleiðanda heimilt að draga frá stofni til
    búnaðargjalds kostnað/virðisauka af þeirri starfsemi samkvæmt matsreglum
 ríkisskattstjóra. Enn fremur er heimilt að draga frá stofni til búnaðargjalds
kaupverð lífdýra sem keypt eru til áframeldis til framleiðslu búfjárafurða.]^2)
                   ^1)L. 145/2008, 1. gr. ^2)L. 59/2002, 2. gr.
    3. gr. Gjaldstofn búnaðargjalds er velta búvöru og tengdrar þjónustu hjá
   búvöruframleiðendum, sbr. 2. gr. Til gjaldskyldrar veltu telst velta skv.
 [3]11.[4]13. gr. laga nr. 50/1988, um virðisaukaskatt, að frádregnu andvirði
 seldra varanlegra rekstrarfjármuna sem talið hefur verið með í gjaldstofni til
                               virðisaukaskatts.
 Reki framleiðandi búvöru aðra starfsemi en gjaldskyld er skv. 2. gr. ber honum
 að halda þeirri starfsemi aðskildri í bókhaldi sínu eða færa hana á sérstakan
                   rekstrarreikning utan landbúnaðarframtals.
 [Á framtali til búnaðargjalds ber gjaldskyldum aðilum að sundurliða gjaldstofn
 sinn eftir búgreinum samkvæmt skilgreiningu í reglugerð^1) sem ráðherra setur.
Enn fremur skal sundurgreina gjaldstofn eftir starfsstöðvum ef aðsetur þeirra er
annað en lögheimili framleiðanda og á starfssvæði annars búnaðarsambands sem þá
                              skal tilgreint.]^2)
                       ^1)Rg. 37/1999. ^2)L. 59/2002, 3. gr.
     4. gr. [Gjaldskyldir búvöruframleiðendur skulu greiða fyrir fram upp í
 væntanlega álagningu með fimm jöfnum mánaðarlegum greiðslum mánuðina ágúst til
        desember á tekjuárinu. Fyrirframgreiðslan skal nema [1,2%]^1) af
                   búnaðargjaldsstofni á næstliðnu tekjuári.
  Gjalddagar fyrirframgreiðslu skv. 1. mgr. skulu vera fyrsti dagur mánaðanna
    ágúst til og með desember. Heimilt er gjaldanda að sækja um breytingu á
fyrirframgreiðslu sem honum hefur verið gert að greiða skv. 1. mgr. Slíka umsókn
 skal senda [ríkisskattstjóra]^2) er úrskurðar um breytingu greiðsluskyldunnar
    innan hæfilegs frests. [Ríkisskattstjóri]^2) skal taka til greina umsókn
gjaldanda ef fyrirsjáanlegt er að búnaðargjald breytist um sem nemur a.m.k. 25%,
                   þó að lágmarki 10.000 kr. á milli ára.]^3)
       ^1)L. 120/2005, 2. gr. ^2)L. 136/2009, 89. gr. ^3)L. 139/1997, 1. gr.
  5. gr. Gjaldskyldir búvöruframleiðendur skulu innan þess framtalsfrests sem
kveðið er á um í 93. gr. [[5]laga nr. 90/2003, um tekjuskatt],^1) skila framtali
 til [ríkisskattstjóra]^2) þar sem gjaldskyldar fjárhæðir eru tilgreindar eftir
                                 búgreinum ^2)
  Að loknum framtalsfresti skal [ríkisskattstjóri]^2) leggja á búnaðargjald í
samræmi við lög þessi og skulu um þá álagningu gilda sömu ákvæði og er að finna
í X. kafla um álagningu, kærur o.fl. í [[6]lögum nr. 90/2003, um tekjuskatt].^1)
Ef greiðandi búnaðargjalds telur að álagning hafi ekki verið rétt ákvörðuð getur
  hann kært álagninguna til [ríkisskattstjóra],^2) sbr. X. kafla [[7]laga nr.
                          90/2003, um tekjuskatt].^1)
  [Frá álögðu búnaðargjaldi skal draga þá fjárhæð sem greidd hefur verið fyrir
 fram skv. 4. gr. Greiði gjaldskyldur aðili ekki fyrirframgreiðslu á tilskildum
 tíma eða vangreiði hann skal innheimtumaður ríkissjóðs reikna hæstu leyfilegu
 dráttarvexti samkvæmt auglýsingu Seðlabanka Íslands á þá fjárhæð sem vangoldin
er frá gjalddaga, sbr. 4. gr. Ef álagning er hærri en ákvörðuð fyrirframgreiðsla
   skal gjaldandi greiða mismuninn með sem næst jöfnum greiðslum á gjalddögum
þinggjalda. Við mismun sem á rætur að rekja til of hárrar fyrirframgreiðslu skal
                              bæta 2,5% álagi.]^3)
[Að lokinni álagningu ár hvert skal ríkisskattstjóri láta Bændasamtökum Íslands
í té skrá um greiðendur búnaðargjalds eftir sveitarfélögum þar sem fram komi af
 hvaða búgreinum hver og einn hefur greitt. Skrána er samtökunum aðeins heimilt
að nota til að sinna lögbundnum verkefnum sínum og þjónustu við bændur. Óheimilt
er að veita öðrum aðgang að skránni. Einstakir greiðendur gjaldsins geta andmælt
  því við ríkisskattstjóra að nöfn þeirra verði birt í skránni, enda liggi til
   þess lögmætar ástæður eða sérstakar aðstæður að mati ríkisskattstjóra.]^4)
 Um ábyrgð á greiðslu, [innheimtu],^3) upplýsingaskyldu, eftirlitsheimildir og
    málsmeðferð skulu gilda ákvæði [[8]laga nr. 90/2003, um tekjuskatt].^1)
   ^1)L. 129/2004, 125. gr. ^2)L. 136/2009, 90. gr. ^3)L. 139/1997, 2. gr. ^4)L.
                                166/2002, 1. gr.
6. gr. [Tekjum af búnaðargjaldi skal skipt í samræmi við viðauka við lög þessi,
                              sbr. þó 3. mgr.]^1)
 [Ráðherra]^2) stendur skil á gjaldinu mánaðarlega, þó aldrei lægri fjárhæð en
                    nemur 6,67% af álagningu næstliðins árs.
  Af óskiptum tekjum búnaðargjalds skulu 0,5% renna í ríkissjóð til að standa
                 straum af kostnaði við framkvæmd laga þessara.
        [[Ráðherra]^2) er heimilt að setja í reglugerð nánari reglur um
fyrirframgreiðslur, álagningu, innheimtu og annað er varðar skattalega framkvæmd
                               laga þessara.]^3)
      ^1)L. 166/2002, 2. gr. ^2)L. 126/2011, 249. gr. ^3)L. 139/1997, 3. gr.
                7. gr. Lög þessi öðlast gildi 1. janúar 1998 ^1)
     ^1)Um breytingu á nánari gildistökuákvæðum sem ekki eru birt hér, sjá l.
                                139/1997, 4. gr.
                            Ákvæði til bráðabirgða.
                                       I.
                                      II.
                                    III. ^1)
                              ^1)L. 166/2002, 3. gr.
                                   [IV. ]^1)
                              ^1)L. 139/1997, brbákv.
[V. Mismunur á hluta Lánasjóðs landbúnaðarins, sbr. 6. gr. laganna, í endanlega
 ákvörðuðu búnaðargjaldi skv. 5. gr. laganna og fyrirframgreiddu gjaldi skv. 4.
            gr. laganna skal vera á ábyrgð Lífeyrissjóðs bænda.]^1)
                              ^1)L. 120/2005, brbákv.

                                  Viðauki.^1)
    ^1)Um texta viðaukans vísast til Stjtíð. A 2002, bls. 546, og A 2005, bls.
                                     1051.

References

   Visible links
   1. file://2003090.html
   2. file://1988050.html
   3. file://1988050.html#g11
   4. file://1988050.html#g13
   5. file://2003090.html
   6. file://2003090.html
   7. file://2003090.html
   8. file://2003090.html
