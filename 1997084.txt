                                    dálkum.

   --------------------------------------------------------------------------

                              Lög um búnaðargjald

                              1997 nr. 84 26. maí

   --------------------------------------------------------------------------

 Tóku gildi 1. janúar 1998, komu til framkvæmda skv. fyrirmælum í 7. gr. Breytt
með [2]l. 139/1997 (tóku gildi 1. jan. 1998), [3]l. 112/1999 (tóku gildi 1. jan.
    2000), [4]l. 59/2002 (tóku gildi 17. maí 2002; komu til framkvæmda skv.
       fyrirmælum í 5. gr.) og [5]l. 166/2002 (tóku gildi 30. des. 2002).

1. gr. [Innheimta skal sérstakt búnaðargjald af búvöruframleiðendum eins og þeir
eru skilgreindir í lögum þessum og skal það nema [2,00%]^1) af gjaldstofni skv.
 3. gr.]^2) Búnaðargjald er rekstrarkostnaður skv. [6]31. gr. laga nr. 75/1981,
  um tekjuskatt og eignarskatt, og frádráttarbært frá tekjum þess árs sem það
                                  reiknast af.
       ^1)[7]L. 59/2002, 1. gr. Breytingin kemur til framkvæmda við ákvörðun
fyrirframgreiðslu á árinu 2003 og við álagningu búnaðargjalds á árinu 2004 vegna
 búvöruframleiðslu á árinu 2003. Við ákvörðun fyrirframgreiðslu búnaðargjalds á
  árinu 2002 skal innheimta 2,55% af gjaldstofni, sbr. [8]5. gr. s.l. ^2)[9]L.
                               112/1999, 24. gr.
 2. gr. Gjaldskyldir búvöruframleiðendur eru þeir sem stunda rekstur sem fellur
 undir atvinnugreinanúmer 01 og 02 í atvinnuvegaflokkun Hagstofu Íslands, sbr.
   ÍSAT 95, þó ekki starfsemi í undirflokkum 01.4, 01.5 og 02.02. Undanþegnir
      gjaldskyldu eru þeir sem hvorki eru skráningarskyldir né á skrá yfir
virðisaukaskattsskylda aðila samkvæmt [10]lögum nr. 50/1988, um virðisaukaskatt.
[Annist framleiðandi sjálfur vinnslu og/eða sölu afurða sinna, eða annar aðili í
   hans nafni, er framleiðanda heimilt að draga frá stofni til búnaðargjalds
kostnað/virðisauka af þeirri starfsemi samkvæmt matsreglum ríkisskattstjóra. Enn
  fremur er heimilt að draga frá stofni til búnaðargjalds kaupverð lífdýra sem
           keypt eru til áframeldis til framleiðslu búfjárafurða.]^1)
      ^1)[11]L. 59/2002, 2. gr. Breytingin kemur til framkvæmda við álagningu
búnaðargjalds á árinu 2003 vegna búvöruframleiðslu á árinu 2002, sbr. [12]5. gr.
                                      s.l.
    3. gr. Gjaldstofn búnaðargjalds er velta búvöru og tengdrar þjónustu hjá
   búvöruframleiðendum, sbr. 2. gr. Til gjaldskyldrar veltu telst velta skv.
[13]11.[14]13. gr. laga nr. 50/1988, um virðisaukaskatt, að frádregnu andvirði
 seldra varanlegra rekstrarfjármuna sem talið hefur verið með í gjaldstofni til
                               virðisaukaskatts.
 Reki framleiðandi búvöru aðra starfsemi en gjaldskyld er skv. 2. gr. ber honum
 að halda þeirri starfsemi aðskildri í bókhaldi sínu eða færa hana á sérstakan
                   rekstrarreikning utan landbúnaðarframtals.
 [Á framtali til búnaðargjalds ber gjaldskyldum aðilum að sundurliða gjaldstofn
 sinn eftir búgreinum samkvæmt skilgreiningu í reglugerð^1) sem ráðherra setur.
Enn fremur skal sundurgreina gjaldstofn eftir starfsstöðvum ef aðsetur þeirra er
annað en lögheimili framleiðanda og á starfssvæði annars búnaðarsambands sem þá
                              skal tilgreint.]^2)
   ^1)[15]Rg. 37/1999. ^2)[16]L. 59/2002, 3. gr. Breytingin kemur til framkvæmda
 við álagningu búnaðargjalds á árinu 2003 vegna búvöruframleiðslu á árinu 2002,
                              sbr. [17]5. gr. s.l.
     4. gr. [Gjaldskyldir búvöruframleiðendur skulu greiða fyrir fram upp í
 væntanlega álagningu með fimm jöfnum mánaðarlegum greiðslum mánuðina ágúst til
       desember á tekjuárinu. Fyrirframgreiðslan skal nema [2,00%]^1) af
                   búnaðargjaldsstofni á næstliðnu tekjuári.
  Gjalddagar fyrirframgreiðslu skv. 1. mgr. skulu vera fyrsti dagur mánaðanna
    ágúst til og með desember. Heimilt er gjaldanda að sækja um breytingu á
fyrirframgreiðslu sem honum hefur verið gert að greiða skv. 1. mgr. Slíka umsókn
   skal senda skattstjóra er úrskurðar um breytingu greiðsluskyldunnar innan
     hæfilegs frests. Skattstjóri skal taka til greina umsókn gjaldanda ef
   fyrirsjáanlegt er að búnaðargjald breytist um sem nemur a.m.k. 25%, þó að
                      lágmarki 10.000 kr. á milli ára.]^2)
      ^1)[18]L. 59/2002, 4. gr. Breytingin kemur til framkvæmda við ákvörðun
fyrirframgreiðslu á árinu 2003 og við álagningu búnaðargjalds á árinu 2004 vegna
 búvöruframleiðslu á árinu 2003. Við ákvörðun fyrirframgreiðslu búnaðargjalds á
 árinu 2002 skal innheimta 2,55% af gjaldstofni, sbr. [19]5. gr. s.l. ^2)[20]L.
                                139/1997, 1. gr.
  5. gr. Gjaldskyldir búvöruframleiðendur skulu innan þess framtalsfrests sem
  kveðið er á um í [21]93. gr. laga nr. 75/1981, um tekjuskatt og eignarskatt,
    skila framtali til skattstjóra eða umboðsmanns hans þar sem gjaldskyldar
   fjárhæðir eru tilgreindar eftir búgreinum á því formi sem ríkisskattstjóri
                                    ákveður.
 Að loknum framtalsfresti skal skattstjóri leggja á búnaðargjald í samræmi við
 lög þessi og skulu um þá álagningu gilda sömu ákvæði og er að finna í X. kafla
um álagningu, kærur o.fl. í [22]lögum nr. 75/1981, um tekjuskatt og eignarskatt.
Ef greiðandi búnaðargjalds telur að álagning hafi ekki verið rétt ákvörðuð getur
 hann kært álagninguna til skattstjóra, sbr. [23]X. kafla laga nr. 75/1981, um
                           tekjuskatt og eignarskatt.
  [Frá álögðu búnaðargjaldi skal draga þá fjárhæð sem greidd hefur verið fyrir
 fram skv. 4. gr. Greiði gjaldskyldur aðili ekki fyrirframgreiðslu á tilskildum
 tíma eða vangreiði hann skal innheimtumaður ríkissjóðs reikna hæstu leyfilegu
 dráttarvexti samkvæmt auglýsingu Seðlabanka Íslands á þá fjárhæð sem vangoldin
er frá gjalddaga, sbr. 4. gr. Ef álagning er hærri en ákvörðuð fyrirframgreiðsla
   skal gjaldandi greiða mismuninn með sem næst jöfnum greiðslum á gjalddögum
þinggjalda. Við mismun sem á rætur að rekja til of hárrar fyrirframgreiðslu skal
                              bæta 2,5% álagi.]^1)
[Að lokinni álagningu ár hvert skal ríkisskattstjóri láta Bændasamtökum Íslands
í té skrá um greiðendur búnaðargjalds eftir sveitarfélögum þar sem fram komi af
 hvaða búgreinum hver og einn hefur greitt. Skrána er samtökunum aðeins heimilt
að nota til að sinna lögbundnum verkefnum sínum og þjónustu við bændur. Óheimilt
er að veita öðrum aðgang að skránni. Einstakir greiðendur gjaldsins geta andmælt
  því við ríkisskattstjóra að nöfn þeirra verði birt í skránni, enda liggi til
   þess lögmætar ástæður eða sérstakar aðstæður að mati ríkisskattstjóra.]^2)
 Um ábyrgð á greiðslu, [innheimtu],^1) upplýsingaskyldu, eftirlitsheimildir og
              málsmeðferð skulu gilda ákvæði [24]laga nr. 75/1981.
               ^1)[25]L. 139/1997, 2. gr. ^2)[26]L. 166/2002, 1. gr.
6. gr. [Tekjum af búnaðargjaldi skal skipt í samræmi við viðauka við lög þessi,
                              sbr. þó 3. mgr.]^1)
Fjármálaráðherra stendur skil á gjaldinu mánaðarlega, þó aldrei lægri fjárhæð en
                    nemur 6,67% af álagningu næstliðins árs.
  Af óskiptum tekjum búnaðargjalds skulu 0,5% renna í ríkissjóð til að standa
                 straum af kostnaði við framkvæmd laga þessara.
       [Fjármálaráðherra er heimilt að setja í reglugerð nánari reglur um
fyrirframgreiðslur, álagningu, innheimtu og annað er varðar skattalega framkvæmd
                               laga þessara.]^2)
               ^1)[27]L. 166/2002, 2. gr. ^2)[28]L. 139/1997, 3. gr.
                7. gr. Lög þessi öðlast gildi 1. janúar 1998 ^1)
   ^1)Um breytingu á nánari gildistökuákvæðum sem ekki eru birt hér, sjá [29]l.
                                139/1997, 4. gr.
                            Ákvæði til bráðabirgða.
                                       I.
                                      II.
                                    III. ^1)
                            ^1)[30]L. 166/2002, 3. gr.
                                   [IV. ]^1)
                            ^1)[31]L. 139/1997, brbákv.

                                  Viðauki.^1)
            ^1)Um texta viðaukans vísast til Stjtíð. A 2002, bls. 546.

References

   Visible links
   1. http://www.althingi.is/dba-bin/lawformpr.pl?lnr=1997084
   2. file:///altext/stjt/1997.139.html
   3. file:///altext/stjt/1999.112.html
   4. file:///altext/stjt/2002.059.html
   5. file:///altext/stjt/2002.166.html
   6. file://1981075.html
   7. file:///altext/stjt/2002.059.html
   8. file:///altext/stjt/2002.059.html
   9. file:///altext/stjt/1999.112.html
  10. file://1988050.html
  11. file:///altext/stjt/2002.059.html
  12. file:///altext/stjt/2002.059.html
  13. file://1988050.html#g11
  14. file://1988050.html#g13
  15. http://www.reglugerd.is/interpro/dkm/WebGuard.nsf/key2/037-1999
  16. file:///altext/stjt/2002.059.html
  17. file:///altext/stjt/2002.059.html
  18. file:///altext/stjt/2002.059.html
  19. file:///altext/stjt/2002.059.html
  20. file:///altext/stjt/1997.139.html
  21. file://1981075.html
  22. file://1981075.html
  23. file://1981075.html
  24. file://1981075.html
  25. file:///altext/stjt/1997.139.html
  26. file:///altext/stjt/2002.166.html
  27. file:///altext/stjt/2002.166.html
  28. file:///altext/stjt/1997.139.html
  29. file:///altext/stjt/1997.139.html
  30. file:///altext/stjt/2002.166.html
  31. file:///altext/stjt/1997.139.html
