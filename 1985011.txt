
   --------------------------------------------------------------------------

                                                           Lög um vélstjórnarnám

                             1985 nr. 11 22. apríl

   --------------------------------------------------------------------------

                                   I. kafli.
                               Grundvallaratriði.
                                     1. gr.
             Vélstjórnarnám skal vera í fjórum stigum er verði grundvöllur að
       mismunandi atvinnuréttindum. Hverju námsári er skipt í tvær námsannir,
                                                          haustönn og vorönn:

   1.
           stig vélstjórnarnáms, námstími ein námsönn.
   2.
           stig vélstjórnarnáms, námstími fjórar námsannir.
   3.
           stig vélstjórnarnáms, námstími sjö námsannir.
   4.
           stig vélstjórnarnáms, námstími tíu námsannir.

                                     2. gr.
         Sá sem lýkur einhverju stigi vélstjórnarnáms á rétt á atvinnuheiti í
     samræmi við nám sitt og lög um atvinnuréttindi vélfræðinga, vélstjóra og
                                                vélavarða á íslenskum skipum.
               Sama rétt eiga þeir sem eftir eldri lögum hafa lokið prófi frá
                Vélskóla Íslands eða mótorfræðinámskeiði Fiskifélags Íslands.

                                   II. kafli.
                                Vélstjórnarnám.
                                     3. gr.
        Hlutverk og meginmarkmið vélstjórnarnáms er að veita nemendum bóklega
        og verklega menntun sem gerir þá hæfa til að taka að sér störf í þágu
         atvinnuveganna til lands og sjávar í samræmi við atvinnuréttindi sem
                                                        ákvörðuð eru í lögum.
        Vélskóli Íslands skal veita menntun á öllum stigum vélstjórnarnáms en
       auk þess er öðrum framhaldsskólum heimilt að annast vélstjórnarmenntun
                  eftir því sem henta þykir og menntamálaráðuneytið heimilar.

                                     4. gr.
                                        Inntökuskilyrði í vélstjórnarnám eru:

   1.
           Að umsækjandi hafi lokið grunnskólaprófi með tilskildum árangri
           eða hlotið hliðstæða menntun.
   2.
           Að umsækjandi sé ekki haldinn næmum sjúkdómi eða hafi líkamsgalla
           sem geti orðið honum til tálmunar við starf hans.
   3.
           Að umsækjandi hafi lokið 9. stigi í sundi.
   4.
           Menntamálaráðuneytinu er heimilt að setja í reglugerð ákvæði um
           sérstaka undirbúningsmenntun til inngöngu í vélstjórnarnám.

        Heimilt er að meta nám umsækjenda sem lokið hafa námsáföngum úr öðrum
       skólum inn í vélstjórnarnám innan marka námsáfanga vélstjórnarnámsins.

                                  III. kafli.
                               Vélskóli Íslands.
                                     5. gr.
           Vélskóli Íslands starfar í Reykjavík. Menntamálaráðuneytið fer með
              yfirstjórn hans. Það ræður skólameistara, svo og fasta kennara.
        Stundakennara ræður skólameistari í samráði við menntamálaráðuneytið.
   Skólameistari og fastir kennarar skólans eru embættismenn ríkisins og taka
                  laun samkvæmt lögum um kjarasamninga opinberra starfsmanna.
                 Ráðherra skipar sjö manna skólanefnd með þessum hætti: Tveir
        nefndarmenn skulu skipaðir eftir tilnefningu Vélstjórafélags Íslands,
            tveir eftir tilnefningu Vinnuveitendasambands Íslands, einn eftir
         tilnefningu Kennarafélags Vélskóla Íslands og einn eftir tilnefningu
           Skólafélags Vélskóla Íslands úr hópi reglulegra nemenda skólans en
   formaður nefndarinnar skal skipaður án tilnefningar. Sjö varamenn skipaðir
      með sama hætti. Tilnefning nemendafulltrúa gildir til eins árs en hinna
                                                            til fjögurra ára.
          Skólanefndin skal fylgjast með rekstri skólans og hafa eftirlit með
   kennslutilhögun og námsefni. Hún skal vera skólameistara til ráðuneytis um
                  mikilvæg atriði varðandi stjórn skólans, fylgjast með þróun
      vélstjórnarmenntunar, gera tillögur um stefnumörkun í málefnum skólans,
    stuðla að sem nánustum tengslum hans við atvinnulífið og gera tillögur um
   breytingar á reglugerð skólans ef ástæða þykir til. Þá skal nefndin fjalla
                      um umsóknir um skólameistara- og kennarastöður og senda
     menntamálaráðuneytinu umsagnir um umsækjendur. Skólameistari situr fundi
      nefndarinnar með málfrelsi og tillögurétti nema þegar fjallað er um mál
                                                  sem varða hann persónulega.
            Ráðherra setur skólanefnd, skólameistara og kennurum erindisbréf.

                                     6. gr.
         Vilji nemandi, sem lokið hefur einhverju stigi vélstjórnarnáms, taka
        sveinspróf í málmiðnagreinum skal hann eiga rétt á styttingu verklegs
      námstíma til sveinsprófs vegna verknáms í Vélskóla Íslands. Einnig skal
     hann eiga rétt á undanþágu að meira eða minna leyti frá námi og prófum í
     iðnskóla vegna vélstjórnarnámsins. Iðnfræðsluráð skal gera í samráði við
    Vélskóla Íslands tillögur um þessi atriði til menntamálaráðuneytisins sem
                                                              staðfestir þær.

                                     7. gr.
           Vélskóla Íslands er heimilt að gefa nemendum kost á valgreinum til
     undirbúnings framhaldsnáms eða sérhæfingar í starfi. Jafnframt skal hann
     halda uppi endurmenntun fyrir starfandi vélstjóra eftir því sem fjármagn
      er veitt til og aðstæður leyfa. Setja skal nánari ákvæði í reglugerð um
                                                    framkvæmd endurmenntunar.

                                   IV. kafli.
                                 Almenn ákvæði.
                                     8. gr.
            Kostnaður við vélstjórnarkennslu, sem fram fer í Vélskóla Íslands
                samkvæmt lögum þessum, greiðist úr ríkissjóði en kostnaður af
       vélstjórnarkennslu, sem fer fram í fjölbrautaskólum, greiðist með sama
                                         hætti og annar kennslukostnaður þar.

                                     9. gr.
          Menntamálaráðuneytið skal setja reglugerð^1) um vélstjórnarnám, þar
        sem kveðið skal á um kennsluskipan, skólahald, námsefni, prófnefndir,
                                   prófreglur, einkunnastiga og endurmenntun.

   ^1)Rg. 216/1988.

                                    10. gr.
        Sá sem staðist hefur próf 1., 2., 3. eða 4. stigs vélstjórnarnáms á
   rétt á prófskírteini er gefið skal út bæði á íslensku og ensku eftir
   fyrirmynd sem menntamálaráðuneytið setur. Á skírteininu skal getið þeirra
   námsgreina sem nemandinn hefur verið prófaður í og einkunna sem hann hefur
   hlotið.

                                    11. gr.
        Lög þessi öðlast gildi 1. janúar 1985. ...

                            Ákvæði til bráðabirgða.
        ...

References

   Visible links
   1. http://www.althingi.is/dba-bin/lawformpr.pl?lnr=1985011
