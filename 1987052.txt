
   --------------------------------------------------------------------------

                                                          Lög um opinber innkaup

                              1987 nr. 52 30. mars

   --------------------------------------------------------------------------

                                     1. gr.
         Tilgangur þessara laga er að tryggja hagkvæmni í rekstri ríkisins að
   því er varðar kaup á vörum og þjónustu til rekstrar og framkvæmda. Opinber
                                      innkaup heyra undir fjármálaráðuneytið.
         [Ákvæði 9.14. gr. laga þessara gilda eingöngu um útboð og innkaup á
                                                Evrópska efnahagssvæðinu.]^1)

   ^1)[2]L. 55/1993, 4. gr.

                                     2. gr.
        Yfirstjórn opinberra innkaupa er falin sérstakri stjórn sem er skipuð
   þremur mönnum. Fjármálaráðherra skipar stjórnina til tveggja ára í senn.

                                     3. gr.
        [Á vegum ríkisins skal rekin innkaupastofnun (Ríkiskaup) sem starfar
   samkvæmt ákvæðum 1. gr.]^1) Stjórn opinberra innkaupa er jafnframt stjórn
   innkaupastofnunarinnar. Innkaupastofnunin annast innkaup fyrir allar
   stofnanir og fyrirtæki ríkisins. Fjármálaráðherra getur þó að fenginni
   umsögn stjórnarinnar heimilað einstökum ríkisstofnunum eða fyrirtækjum að
   annast eigin innkaup. Ríkisstofnanir (innkaupadeildir ríkisstofnana) skulu
   haga viðskiptum sínum í samræmi við ákvæði þessara laga og hlíta
   fyrirmælum stjórnar opinberra innkaupa.

   ^1)[3]L. 85/1998, 6. gr.

                                     4. gr.
        Fjármálaráðherra skipar forstjóra til [fimm]^1) ára í senn að
   fenginni umsögn stjórnar. [Forstjóri ræður starfslið stofnunarinnar.]^1)

   ^1)[4]L. 83/1997, 47. gr.

                                     5. gr.
        [Ríkiskaup annast innkaup á vörum og þjónustu fyrir ríkisstofnanir og
   ríkisfyrirtæki, rannsaka sameiginlegar þarfir á vörum og þjónustu og beita
   sér fyrir samræmdum innkaupum á vörum til þarfa ríkisins.]^1) Einnig skal
   stofnunin láta í té viðskiptalega aðstoð og leiðbeiningar um einstök
   vörukaup eftir því sem þörf gerist. Stofnunin ráðstafar eigum ríkisins sem
   ekki er lengur þörf fyrir.^2)

   ^1)[5]L. 85/1998, 7. gr.^2)Rg. 651/1994.

                                     6. gr.
        [Ríkiskaup skulu viðhafa]^1) þá meginreglu að kaupa ekki inn aðrar
   vörur en þær sem fyrir fram er vitað að ríkisstofnanir þarfnist eða þær
   hafa pantað hjá stofnuninni. Þeirri meginreglu skal fylgt að bjóða út kaup
   á vörum og þjónustu til rekstrar og fjárfestingar. Skal tilboða leitað með
   hæfilegum fyrirvara. Jafnan skal tekið því boði sem hagkvæmast er miðað
   við verð, vörugæði, afgreiðslu og aðra skilmála. Skylt er að veita
   tilbjóðendum upplýsingar um hvaða tilboði er tekið og hvers vegna.

   ^1)[6]L. 85/1998, 8. gr.

                                     7. gr.
        [Ríkiskaup selja eða útvega]^1) ríkisstofnunum og fyrirtækjum allar
   vörur á kostnaðarverði að viðbættri þóknun samkvæmt gjaldskrá sem
   fjármálaráðherra setur að fengnum tillögum stjórnar. Gjaldskráin miðast
   við að þóknunin standi undir rekstri stofnunarinnar.

   ^1)[7]L. 85/1998, 9. gr.

                                     8. gr.
        Stofnuninni er eigi heimilt að binda fjármuni umfram fjárútvegun
   einstakra ríkisstofnana í kaupum á vörum og þjónustu nema til komi heimild
   fjármálaráðuneytis.

                                    [9. gr.
        Á hinu Evrópska efnahagssvæði skulu boðin út innkaup þeirra aðila sem
   getið er um í 3. gr., svo og sveitarfélaga, samtaka þeirra, stofnana og
   fyrirtækja. Jafnframt skulu boðin út innkaup annarra opinberra aðila sem
   eru undir yfirstjórn eða eftirliti stjórnar þar sem meiri hluti
   stjórnarmanna er skipaður af opinberum aðilum. Starfi þessir aðilar á
   sviði viðskipta eða iðnaðar er þeim það þó ekki skylt, enda sinni þeir
   ekki vatnsveitu, orkuveitu, flutningum eða fjarskiptum.
        Ráðherra er heimilt að ákveða með reglugerð að einstakar tegundir
   samninga um innkaup verði ekki boðnir út á Evrópska efnahagssvæðinu.]^1)

   ^1)[8]L. 55/1993, 5. gr.

                                    [10. gr.
        Skylda til útboðs tekur til innkaupa á vörum [og þjónustu]^1) sem
   áætlað er að nemi a.m.k. því verðmæti án virðisaukaskatts sem getið er um
   í 1.4. tölul. þessarar greinar. Með innkaupum [á vörum]^1) er átt við
   kaup, leigu, fjármögnunarleigu og kaupleigu. Samningur telst vera
   samningur um innkaup, jafnvel þótt hann feli í sér flutning á
   ákvörðunarstað og uppsetningu.

   1.
           [206.020]^1) evrópskum mynteiningum (ECU) enda sé ekki um að ræða
           innkaup sem falla undir 2.4. tölul.
   2.
           [133.914 ECU vegna innkaupa á vegum Ríkiskaupa eða annarra
           stofnana í eigu ríkisins sem fengið hafa heimild skv. 3. gr. til
           að bjóða út enda sé ekki um að ræða stofnanir eða fyrirtæki sem
           falla undir 3. og 4. tölul. eða kaup á þjónustu sem fellur undir
           viðauka I^2) við lög þessi.]^1)
   3.
           400.000 ECU ef innkaupin eru gerð af aðila sem sinnir flutningum
           með almenningsvögnum, orkuveitu, vatnsveitu, flugvallar- eða
           hafnargerð.
   4.
           [600.000 ECU ef innkaupin eru gerð af fyrirtækjum eða stofnunum
           sem reka fjarskiptakerfi eða veita almenna fjarskiptaþjónustu.]^1)

        [Fjárhæð viðmiðunarmarka í ECU skv. 1. og 2. tölul. 1. mgr. breytist
   til hækkunar eða lækkunar í samræmi við breytingar á gengi ECU gagnvart
   SDR, í fyrsta skipti 1. janúar 2000.]^1)
        Ákvæði 3. og 4. tölul. 1. mgr. gilda einnig um innkaup þeirra
   fyrirtækja sem stunda þá starfsemi sem þar greinir á grundvelli sérleyfa
   eða annars konar einkaréttar sem veitt eru af opinberum aðilum.
        [Við mat á verðmæti innkaupa skal miða við það gengi sem auglýst
   hefur verið af Eftirlitsstofnun EFTA og í gildi er þann dag sem auglýsing
   skv. 12. gr. er send til birtingar.]^1)]^3)

   ^1)[9]L. 85/1998, 10. gr.^2)Um vörur þær sem hér falla undir, sjá viðauka
   við lög þessi í Stjtíð. A 1993, bls. 277280, sbr. Stjtíð. A 1998, bls.
   377.^3)[10]L. 55/1993, 5. gr.

                                    [11. gr.
        Þegar gerðir eru samningar um leigu, fjármögnunarleigu eða kaupleigu
   skal við mat á verðmæti samningsins taka mið af heildarkostnaði út
   samningstímann. Ef samningur er ótímabundinn skal við það miðað að hann
   hafi verið til 48 mánaða.
        Þegar gerður er samningur sem endurnýja á innan ákveðins tíma skal
   við mat á verðmæti hans taka mið af sambærilegum samningum sem gerðir voru
   annaðhvort á síðasta reikningsári eða síðustu 12 mánuðum fyrir
   samningsgerð.
        Þegar innkaupum á sambærilegri vöru er deilt í nokkra hluta skal við
   mat á verðmæti innkaupanna tekið mið af samanlagðri fjárhæð einstakra
   hluta.
        Óheimilt er að skipta innkaupum á ákveðnu magni vöru í hluta í því
   skyni að koma í veg fyrir skyldu til að bjóða innkaupin út.
        Í reglugerð er heimilt að kveða nánar á um mat á útboðsverðmæti.]^1)

   ^1)[11]L. 55/1993, 5. gr.

                                    [12. gr.
        Í sérstakri kynningarauglýsingu í upphafi hvers reikningsárs skal
   tilkynnt um heildarvörukaup eftir vöruflokkum ef áætluð fjárhæð þeirra
   innkaupa sem ráðgert er að bjóða út á næstu 12 mánuðum er jöfn eða hærri
   en 750.000 ECU án virðisaukaskatts. Jafnframt er skylt að auglýsa þau
   innkaup sem ákveðið hefur verið að bjóða út. Þá er kaupanda, sem gert
   hefur samning um innkaup, skylt að auglýsa það.
        Auglýsingar þær, sem getið er um í 1. mgr., skulu sendar útgáfustjórn
   Evrópubandalagsins til birtingar eins fljótt og unnt er eftir að ákvörðun
   um útboð eða gerð samnings um innkaup hefur verið tekin.
        Hvers konar birting hér á landi á auglýsingu skv. 1. gr. er óheimil
   þar til hún hefur verið send útgáfustjórn Evrópubandalagsins til
   birtingar. Sendingardagur skal koma fram í auglýsingunni. Jafnframt er
   óheimilt að birta í þess konar auglýsingum aðrar upplýsingar um innkaupin
   en þær sem koma fram í Stjórnartíðindum Evrópubandalagsins.]^1)

   ^1)[12]L. 55/1993, 5. gr.

                                    [13. gr.
        Nú telur bjóðandi að stjórnvöld hafi tekið ákvörðun í tengslum við
   framkvæmd útboðs eða gerð samnings um innkaup sem felur í sér brot á
   ákvæðum laga þessara um útboð á Evrópska efnahagssvæðinu og getur hann þá
   kært þá ákvörðun til fjármálaráðuneytis.
        Kæra skal vera skrifleg og rökstudd og skulu fylgja henni nauðsynleg
   gögn. Fjármálaráðuneytinu er heimilt að krefja kæranda um frekari
   upplýsingar ef það telur ástæðu til.]^1)

   ^1)[13]L. 55/1993, 5. gr.

                                    [14. gr.
        Um meðferð kæru, úrræði vegna kæru, bótaskyldu, valdsvið
   eftirlitsstofnunar EFTA, eftirlit og hlutverk [Ríkiskaupa]^1) fer skv.
   [14]26.[15]31. gr. laga nr. 63/1970, um skipan opinberra framkvæmda,
   eftir því sem við á.]^2)

   ^1)[16]L. 85/1998, 11. gr.^2)[17]L. 55/1993, 5. gr.

                                  [15. gr.]^1)
        [Fjármálaráðherra skal í reglugerð^2) kveða nánar á um framkvæmd laga
   þessara, svo sem um efni auglýsinga, útboðsgögn, útboðsaðferðir,
   tilboðsfresti, hæfi bjóðenda, val á tilboðum og starfsemi Ríkiskaupa.]^3)

   ^1)[18]L. 55/1993, 5. gr.^2)Rg. 302/1996.^3)[19]L. 85/1998, 12. gr.

                                  [16. gr.]^1)
        Lög þessi öðlast gildi 1. janúar 1988

   ^1)[20]L. 55/1993, 5. gr.

                                    [17. gr.
         ^1)

   ^1)[21]L. 85/1998, 13. gr.

References

   Visible links
   1. http://www.althingi.is/dba-bin/lawformpr.pl?lnr=1987052
   2. file:///altext/stjt/1993.055.html
   3. file:///altext/stjt/1998.085.html
   4. file:///altext/stjt/1997.083.html
   5. file:///altext/stjt/1998.085.html
   6. file:///altext/stjt/1998.085.html
   7. file:///altext/stjt/1998.085.html
   8. file:///altext/stjt/1993.055.html
   9. file:///altext/stjt/1998.085.html
  10. file:///altext/stjt/1993.055.html
  11. file:///altext/stjt/1993.055.html
  12. file:///altext/stjt/1993.055.html
  13. file:///altext/stjt/1993.055.html
  14. file://1970063.html#g26
  15. file://1970063.html#g31
  16. file:///altext/stjt/1998.085.html
  17. file:///altext/stjt/1993.055.html
  18. file:///altext/stjt/1993.055.html
  19. file:///altext/stjt/1998.085.html
  20. file:///altext/stjt/1993.055.html
  21. file:///altext/stjt/1998.085.html
