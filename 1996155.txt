                                    dálkum.

   --------------------------------------------------------------------------

                            Lög um Löggildingarstofu

                           1996 nr. 155 27. desember

   --------------------------------------------------------------------------

                         Tóku gildi 30. desember 1996.
 1. gr. Löggildingarstofa er ríkisstofnun með sérstöku reikningshaldi og heyrir
                          hún undir viðskiptaráðherra.
 2. gr. Löggildingarstofa hefur með höndum faggildingu, löggildingu og eftirlit
               því tengt eftir því sem nánar er ákveðið í lögum.
               Löggildingarstofa annast eftirfarandi málaflokka:
          1. rafmagnsöryggismál, eins og kveðið er á um í lögum um öryggi
                    raforkuvirkja, neysluveitna og raffanga;
    2. lögmælifræði, hagnýta mælifræði og faggildingu, eins og kveðið er á um í
                lögum um vog, mál og faggildingu, nr. 100/1992;
   3. öryggi vöru og opinbera markaðsgæslu, eins og kveðið er á um í [2]lögum um
              öryggi vöru og opinbera markaðsgæslu, nr. 134/1995;
                   4. önnur verkefni sem stofnuninni eru falin.
 3. gr. Ráðherra skipar þrjá menn í stjórn Löggildingarstofu til þriggja ára í
 senn, þar af einn formann. Stjórnin hefur umsjón með rekstri stofnunarinnar og
  samþykkir starfsáætlanir hennar, fjárhagsáætlanir og fjárhagsuppgjör, gerir
tillögu til ráðherra um gjaldskrá og sér til þess að starfshættir séu á hverjum
tíma gagnsæir. Ráðherra staðfestir skipulag stofnunarinnar og skiptingu hennar í
                                    deildir.
 4. gr. Ráðherra skipar forstjóra stofnunarinnar til fimm ára í senn. Forstjóri
   skal hafa lokið háskólaprófi á sviði er tengist starfsemi stofnunarinnar.
Forstjóri stýrir faglegu starfi stofnunarinnar, hefur umsjón með rekstri hennar
                           og ræður aðra starfsmenn.
    5. gr. Ráðherra getur með reglugerð sett nánari ákvæði um framkvæmd laga
         þessara. Hin nýja stofnun skal taka til starfa 1. janúar 1997.
                      6. gr. Lög þessi öðlast þegar gildi.
                            Ákvæði til bráðabirgða.

References

   Visible links
   1. http://www.althingi.is/dba-bin/lawformpr.pl?lnr=1996155
   2. file://1995134.html
