
   --------------------------------------------------------------------------

        Lög um frjálsan atvinnu- og búseturétt launafólks innan Evrópska
                               efnahagssvæðisins

                              1993 nr. 47 18. maí

   --------------------------------------------------------------------------

   Tóku gildi 1. janúar 1994. EES-samningurinn: V og VIII. viðauki tilskipun
64/221/EBE, V. viðauki tilskipun 68/360/EBE, V. viðauki reglugerð 1612/68/EBE og
    1251/70/EBE, VIII. viðauki tilskipun 73/148/EBE og 75/34/EBE, V. viðauki
    tilskipun 77/486/EBE, VIII. viðauki tilskipun 90/364/EBE, 90/365/EBE og
        90/366/EBE. Breytt með [2]l. 90/1995 (tóku gildi 30. júní 1995;
EES-samningurinn: V. viðauki reglugerð 1612/68/EBE) og [3]l. 76/2002 (tóku gildi
                                 17. maí 2002).

   1. gr. Ákvæði reglugerðar um frelsi launþega til flutninga innan Evrópska
   efnahagssvæðisins nr. 1612/68/EBE, [sbr. reglugerðir nr. 312/76/EBE og nr.
 2434/92/EBE],^1) eins og henni var breytt með ákvæðum samningsins um Evrópskt
                efnahagssvæði, skulu hafa lagagildi hér á landi.
   Reglugerðin, eins og hún hefur verið aðlöguð, sbr. 1. mgr., er prentuð sem
 fylgiskjal með lögum þessum. [Ákvæði II. og III. bálks I. hluta fylgiskjalsins
       skulu enn fremur gilda um ríkisborgara aðildarríkja stofnsamnings
                        Fríverslunarsamtaka Evrópu.]^2)
                 ^1)[4]L. 90/1995, 1. gr. ^2)[5]L. 76/2002, 3. gr.
 2. gr. Félagsmálaráðherra skal skipa þriggja manna nefnd til að hafa eftirlit
með framkvæmd þessara laga og getur hún beint tilmælum til viðkomandi aðila þar
         að lútandi. Alþýðusamband Íslands skal tilnefna einn fulltrúa,
 Vinnuveitendasamband Íslands annan fulltrúa og þriðji fulltrúinn skal skipaður
án tilnefningar og skal hann vera formaður. Varamenn skulu skipaðir á sama hátt.
                   Skipunartími nefndar skal vera fjögur ár.
 Komi upp ágreiningur um hvort ákvæði 7. gr. reglugerðar 1612/68 séu haldin er
heimilt að vísa þeim ágreiningi til nefndarinnar, sbr. 1. mgr., sem leitast skal
   við að leysa þann ágreining. Í þessum tilgangi getur nefndin leitað eftir
    upplýsingum hjá stofnunum, samtökum eða einstökum fyrirtækjum sem veita
    nefndinni nauðsynlegar upplýsingar um almenn ráðningar- og starfskjör í
atvinnugreinum og fyrirtækjum. Verði sátt eigi komið á með aðilum er heimilt að
                              leita til dómstóla.
Þegar nefndin fjallar um mál sem varðar sérstaklega opinbera starfsmenn er falla
 undir atvinnu- og búseturéttindi Evrópska efnahagssvæðisins skulu auk fulltrúa
skv. 1. mgr. tveir fulltrúar taka sæti í nefndinni. Skal annar þeirra tilnefndur
       af hlutaðeigandi heildarsamtökum opinberra starfsmanna og hinn af
   fjármálaráðherra eða Sambandi íslenskra sveitarfélaga eftir því sem við á.
Þegar nefndin fjallar um mál sem varða sérstaklega önnur heildarsamtök launþega
  eða atvinnurekenda en þau sem kveðið er á um í 1. og 3. mgr. skulu fulltrúar
                     þeirra samtaka taka sæti í nefndinni.
    3. gr. Ráðherra getur með reglugerð gefið nánari fyrirmæli um framkvæmd
                             eftirlits skv. 2. gr.
4. gr. Lög þessi öðlast gildi um leið og samningurinn um Evrópska efnahagssvæðið
                     öðlast gildi að því er Ísland varðar.

                                 Fylgiskjal.^1)
                             ^1)[6]L. 90/1995, 2. gr.
       Ákvæði reglugerðar um frelsi launþega til flutninga innan Evrópska
 efnahagssvæðisins nr. 1612/68/EBE, eins og henni er breytt með reglugerðum nr.
312/76/EBE og nr. 2434/92/EBE, með þeim breytingum og viðbótum sem leiðir af V.
  viðauka, bókun 1 við samninginn um Evrópska efnahagssvæðið og öðrum ákvæðum
                                    hans.^*
     ^*Aðlögun reglugerðarinnar er með fyrirvara um framkvæmd EFTA-ríkjanna á
         einstökum þáttum hennar, sbr. t.d. d-lið 4. tölul. bókunar 1.

                   I. hluti. Atvinna og fjölskyldur launþega.
                      I. bálkur. Aðgangur að vinnumarkaði.
  1. gr. 1. Sérhver ríkisborgari EES-ríkis skal, óháð búsetu, hafa rétt til að
   ráða sig til vinnu sem launþegi og rækja það starf á yfirráðasvæði annars
EES-ríkis í samræmi við þau ákvæði í lögum eða stjórnsýslufyrirmælum er taka til
                   atvinnumála ríkisborgara aðildarríkisins.
 2. Hann skal m.a. njóta þeirra réttinda að ráða sig til vinnu á yfirráðasvæði
      annars EES-ríkis með sama forgangsrétti og ríkisborgarar þess ríkis.
    2. gr. Sérhver ríkisborgari EES-ríkis og sérhver vinnuveitandi sem rekur
   starfsemi á yfirráðasvæði EES-ríkis geta skipst á umsóknum og tilboðum um
atvinnu og geta komið sér saman um og framkvæmt ráðningarsamninga í samræmi við
ákvæði gildandi laga eða stjórnsýslufyrirmæla án þess að það leiði til nokkurrar
                                  mismununar.
         3. gr. 1. Samkvæmt þessari reglugerð skulu ákvæði í lögum eða
          stjórnsýslufyrirmælum EES-ríkis ekki gilda í þeim tilvikum:
       þar sem þau takmarka umsóknir og framboð á atvinnu eða rétt erlendra
 ríkisborgara til að fá og stunda atvinnu eða setja þeim önnur skilyrði en þau
                   sem gilda um þeirra eigin ríkisborgara eða
     þar sem meginmarkmið eða áhrif þeirra eru að halda ríkisborgurum annarra
     EES-ríkja frá atvinnu sem til boða stendur enda þótt það taki ekki til
                                   þjóðernis.
 Þetta ákvæði á ekki við í þeim tilvikum þar sem tungumálakunnátta skiptir máli
                    vegna eðlis starfsins sem um er að ræða.
  2. Þetta skal einkum og sér í lagi ná til þeirra ákvæða eða venju EES-ríkis
                    samkvæmt fyrstu undirgrein 1. mgr. sem:
       a. mæla fyrir um sérstakar reglur um ráðningar erlendra ríkisborgara;
    b. takmarka eða draga úr auglýsingum í blöðum eða öðrum fjölmiðlum á lausum
störfum eða binda þau öðrum skilmálum en þeim sem gilda fyrir atvinnurekendur á
                         yfirráðasvæði aðildarríkisins;
    c. binda aðgang að vinnumarkaðinum við skráningu á ráðningarskrifstofum eða
   hindra ráðningu einstakra launþega þegar um er að ræða fólk sem ekki býr á
                 yfirráðasvæði þess aðildarríkis sem í hlut á.
4. gr. 1. Ákvæði í lögum eða stjórnsýslufyrirmælum EES-ríkis sem takmarka fjölda
    eða hundraðshluta erlendra ríkisborgara í fyrirtækjum, starfsgrein eða á
 tilteknu svæði eða á landsmælikvarða skulu ekki gilda um ríkisborgara annarra
                                   EES-ríkja.
        2. Þegar ívilnun til fyrirtækja í EES-ríki er bundin við ákveðið
lágmarkshlutfall innlendra launþega skal litið á ríkisborgara annarra EES-ríkja
   sem innlenda samkvæmt ákvæði í tilskipun ráðsins frá 15. október 1963.^1)
              ^1)Stjtíð. EB nr. 159, 2. nóvember 1963, bls. 2661/63.
  5. gr. Ríkisborgari aðildarríkis, sem sækir um atvinnu í öðru EES-ríki, skal
njóta sömu aðstoðar þar og vinnumiðlun þess ríkis veitir innlendum ríkisborgurum
                             sem eru í atvinnuleit.
    6. gr. 1. Ráðning og skráning ríkisborgara eins EES-ríkis í stöðu í öðru
EES-ríki skal ekki vera háð neinum skilyrðum er varða heilsufar, sérþekkingu eða
     annað það sem gerir honum lægra undir höfði í samanburði við innlenda
             ríkisborgara sem gegna sama starfi í hinu EES-ríkinu.
    2. Engu að síður getur ríkisborgari, sem hefur undir höndum persónulegt
 starfstilboð frá vinnuveitanda í öðru EES-ríki en sínu eigin, þurft að fara í
      hæfnispróf hafi vinnuveitandinn sett það sem skilyrði með tilboðinu.

                II. bálkur. Atvinna og jafnræði við málsmeðferð.
7. gr. 1. Ekki er heimilt að láta launþega, sem er ríkisborgari annars EES-ríkis
 en þess sem hann starfar í, gjalda þjóðernis síns hvað viðvíkur ráðningar- og
 vinnuskilyrðum, einkum og sér í lagi hvað varðar launakjör, uppsögn úr starfi
           og, komi til atvinnumissis, endurskipun eða endurráðningu.
  2. Hann skal njóta sömu félagslegra réttinda og skattaívilnana og innlendir
                                   launþegar.
3. Hann skal einnig í krafti sama réttar og með sömu skilyrðum hafa sama aðgang
    og innlendir launþegar að þjálfun í skólum er tengjast atvinnulífinu og
                             endurmenntunarstöðvum.
    4. Öll ákvæði í kjarasamningum eða ráðningarsamningum eða öðrum almennum
    reglugerðum sem varða aðgang að atvinnu og öll önnur starfsskilyrði eða
  uppsagnarákvæði eru ógild og að engu hafandi að svo miklu leyti sem þau mæla
fyrir um eða heimila mismunun launþega sem eru ríkisborgarar annarra EES-ríkja.
8. gr. Launþegi, sem er ríkisborgari EES-ríkis og starfar á yfirráðasvæði annars
      EES-ríkis, skal njóta jafnræðis við málsmeðferð hvað varðar aðild að
stéttarfélögum og njóta þess réttar er hún veitir, að meðtöldum réttinum til að
      greiða atkvæði og til að gegna stjórnar- og stjórnunarstörfum fyrir
  stéttarfélagið;^1) það má meina honum að eiga sæti í stjórn nefnda sem lúta
  ríkisrétti eða að gegna stöðu sem er bundin af ríkisrétti. Enn fremur á hann
   rétt á að taka sæti í fulltrúaráði launþega við fyrirtæki. Ákvæði þessarar
 greinar skulu ekki hafa áhrif á lög eða reglugerðir í tilteknum EES-ríkjum sem
           veita launþegum sem koma frá öðrum EES-ríkjum meiri rétt.
                                 ^1)[7]Rg. 312/76.
  9. gr. 1. Launþegi sem er ríkisborgari EES-ríkis og starfar á yfirráðasvæði
    annars EES-ríkis skal njóta allra sömu réttinda og ívilnana og innlendir
 launþegar hvað viðvíkur húsnæði; það á einnig við um eignarrétt á húsnæði sem
                             hann þarf á að halda.
2. Slíkur launþegi getur, með sama rétti og innlendir ríkisborgarar, látið skrá
  sig hjá húsnæðismiðlun á því svæði þar sem hann starfar, fari slík skráning
          fram, og skal hann njóta viðeigandi ívilnana og forréttinda.
   Hafi fjölskylda hans orðið eftir í landinu sem hann kom frá skal einnig tekið
 tillit til hennar í þessu sambandi eins og hún væri búsett á viðkomandi svæði,
        að því tilskildu að innlendir launþegar njóti svipaðra fríðinda.

                       III. bálkur. Fjölskyldur launþega.
 10. gr. 1. Eftirfarandi skulu, óháð þjóðerni þeirra, hafa rétt til að koma sér
fyrir hjá launþega sem er ríkisborgari eins EES-ríkis og starfar á yfirráðasvæði
                               annars EES-ríkis:
   a. maki hans ásamt afkomendum þeirra sem eru yngri en 21 árs eða eru á þeirra
                                   framfæri;
     b. ættmenn launþega og maka hans að feðgatali sem eru á þeirra framfæri.
 2. EES-ríkin skulu auðvelda þeim aðstandendum, sem ekki heyra undir ákvæði 1.
mgr. en eru á framfæri launþega sem að framan er getið eða hafa búið undir sama
             þaki í landinu sem hann kom frá, að koma til ríkisins.
3. Að því er varðar 1. og 2. mgr. verður launþeginn að hafa yfir að ráða húsnæði
fyrir fjölskyldu sína sem talið er hæfa innlendum launþegum á því svæði þar sem
 hann hefur ráðið sig til vinnu; þetta ákvæði má hins vegar ekki leiða til þess
  að launþegum frá öðrum EES-ríkjum sé mismunað á kostnað innlendra launþega.
11. gr. Í þeim tilvikum þar sem ríkisborgari EES-ríkis hefur ráðið sig til vinnu
eða er sjálfstætt starfandi á yfirráðasvæði annars EES-ríkis skulu maki hans og
þau barnanna, sem eru yngri en 21 árs eða eru á hans framfæri, hafa rétt til að
ráða sig í hvaða vinnu sem er hvar sem er á yfirráðasvæði þess ríkis, jafnvel þó
                 að þau séu ekki ríkisborgarar neins EES-ríkis.
 12. gr. Börn ríkisborgara EES-ríkis, sem er eða hefur verið ráðinn til vinnu á
  yfirráðasvæði annars EES-ríkis, skulu eiga rétt á almennri skólagöngu í því
ríki, námsvist og starfsþjálfunarnámskeiðum með sömu skilyrðum og ríkisborgarar
                þess ríkis, að því tilskildu að börnin búi þar.
     EES-ríkin skulu leggja sig fram um að gera þessum börnum kleift að stunda
                       námið við ákjósanlegustu skilyrði.

                 II. hluti. Atvinnuframboð og atvinnuumsóknir.
         I. bálkur. Samvinna á milli EFTA-ríkja og við fastanefnd EFTA.
13. gr. 1. EFTA-ríkin eða fastanefnd EFTA skulu stofna til eða í sameiningu gera
     hverjar þær kannanir á atvinnutækifærum eða atvinnuleysi sem þau telja
      nauðsynlegar til að tryggja frelsi launþega til flutninga innan EES.
   Aðalvinnumiðlanirnar í EFTA-ríkjunum skulu eiga náið samstarf sín á milli og
  við fastanefnd EFTA með það að markmiði að hafa samráð um ráðningu í lausar
stöður og meðferð atvinnuumsókna innan EES og yfirlit um hverjir hljóta stöður.
2. Í þessu skyni skulu EFTA-ríkin tilnefna sérstakar þjónustuskrifstofur og ber
þeim að skipuleggja þá starfsemi sem að ofan er getið og hafa samráð sín á milli
  og við fastanefnd EFTA.    EFTA-ríkjunum ber að tilkynna fastanefnd EFTA um
  allar breytingar sem verða á tilnefningu aðila til slíkrar þjónustu og skal
 fastanefnd EFTA birta nákvæmar upplýsingar um þær í EES-deild Stjórnartíðinda
                              Evrópubandalagsins.
   14. gr. 1. EFTA-ríkin skulu senda fastanefnd EFTA og eftirlitsstofnun EFTA
    upplýsingar um vandamál sem upp kunna að koma í sambandi við frelsi til
    flutninga og atvinnumál launþega og nákvæmt yfirlit yfir stöðu og þróun
                                atvinnulífs.^1)
          2. Fastanefnd EFTA skal, að teknu fyllsta tilliti til álits
umsjónarnefndarinnar, ákvarða með hvaða hætti upplýsingarnar, sem um getur í 1.
                            mgr., skuli settar fram.
   3. Í samræmi við þær starfsaðferðir, sem fastanefnd EFTA ákveður að teknu
fyllsta tilliti til álits umsjónarnefndarinnar,^1) skal þjónustuskrifstofa hvers
EFTA-ríkis senda til þjónustuskrifstofa hinna EFTA-ríkjanna og til fastanefndar
   EFTA upplýsingar um lífskjör og vinnuskilyrði og ástand vinnumarkaðar sem
       líklegar eru til að koma launþegum frá öðrum EFTA-ríkjum að gagni.
  Upplýsingarnar skal endurskoða reglulega.    Þjónustuskrifstofurnar í hinum
EFTA-ríkjunum skulu tryggja að slíkar upplýsingar séu vel kynntar, m.a. með því
að dreifa þeim á meðal viðeigandi vinnumiðlana og koma þeim á framfæri með öllum
             tiltækum ráðum við þá launþega sem hlut eiga að máli.
                                ^1)[8]Rg. 2434/92.

                      II. bálkur. Ráðstöfun lausra starfa.
   15. gr.^1) 1. Þjónustuskrifstofa hvers EFTA-ríkis skal senda reglulega til
        þjónustuskrifstofa hinna EFTA-ríkjanna og til fastanefndar EFTA:
    a. upplýsingar um laus störf sem ríkisborgarar hinna aðildarríkja EES geta
                               hugsanlega gegnt;
        b. upplýsingar um laus störf sem boðin eru fram í ríkjum utan EES;
    c. upplýsingar um atvinnuumsóknir fólks sem hefur lýst sig reiðubúið til að
                            starfa í öðru EES-ríki;
     d. upplýsingar, sundurliðaðar eftir svæðum og greinum, um umsækjendur sem
    hafa í raun lýst sig reiðubúna til að taka atvinnutilboði í öðru landi.
  Þjónustuskrifstofa hvers EFTA-ríkis skal senda slíkar upplýsingar áfram til
    viðkomandi vinnumiðlana og vinnumálaskrifstofa eins fljótt og kostur er.
2. Upplýsingum um lausar stöður og umsóknir, sem um getur í 1. mgr., skal dreift
 samkvæmt samræmdu heildarkerfi sem fastanefnd EFTA skal koma á fót, í samvinnu
 við umsjónarnefndina.    Ef nauðsynlegt reynist getur fastanefnd EFTA aðlagað
                  þetta kerfi í samvinnu við umsjónarnefndina.
                                ^1)[9]Rg. 2434/92.
    16. gr.^1) 1. Þar til bærar vinnumiðlanir hinna EFTA-ríkjanna skulu láta
tilkynningar berast um sérhvert laust starf í skilningi 15. gr. sem er tilkynnt
   til vinnumiðlana EES-ríkis og vinna úr þeim.    Þessir aðilar skulu senda
    vinnumiðlunum fyrstnefnda EFTA-ríkisins upplýsingar um gildar umsóknir.
 2. Viðkomandi vinnumiðlanir EFTA-ríkjanna skulu svara atvinnuumsóknunum sem um
 getur í c-lið 1. mgr. 15. gr. innan hæfilegs frests sem sé eigi lengri en einn
                                    mánuður.
    3. Vinnumiðlanirnar skulu veita launþegum, sem eru ríkisborgarar annarra
EES-ríkja, sömu forréttindi og gert er ráð fyrir samkvæmt viðeigandi ráðstöfunum
að innlendir ríkisborgarar njóti miðað við launþega sem eru ríkisborgarar landa
                                   utan EES.
                                ^1)[10]Rg. 2434/92.
  17. gr. 1. Þjónustuskrifstofurnar skulu annast framkvæmd ákvæða 16. gr. Hins
vegar, að svo miklu leyti sem höfuðstöðvarnar heimila og að svo miklu leyti sem
         skipulag vinnumiðlana í EFTA-ríki og úthlutunaraðferðir leyfa:
                 a. skulu svæðisbundnar vinnumiðlanir EFTA-ríkis:
       i. á grundvelli upplýsinganna^1) sem getið er í 15. gr. og viðeigandi
aðgerðir byggjast á, safna saman og ráðstafa lausum störfum og atvinnuumsóknum;
                     ii. koma á beinum tengslum við ráðstöfun:
                  starfa sem boðin hafa verið tilteknum launþega;
      einstakra atvinnuumsókna sem sendar hafa verið annaðhvort til sérstakra
vinnumiðlana eða til vinnuveitanda sem rækir starfsemi á því svæði sem miðlunin
                                    nær til;
      starfa til handa árstíðabundnu vinnuafli sem ráða verður eins skjótt og
                                   auðið er;
   b. skulu vinnumiðlanir, sem ná til svæða sem liggja að landamærum tveggja eða
     fleiri EFTA-ríkja, skiptast reglulega á gögnum er varða laus störf og
óafgreiddar atvinnuumsóknir á þeirra svæði og með sama hætti og gert er gagnvart
    öðrum vinnumiðlunum í löndum þeirra miðla og ráðstafa lausum störfum og
                                atvinnuumsóknum;
   ef nauðsynlegt reynist skulu vinnumiðlanir, sem ná til svæða sem liggja að
  landamærum, einnig koma á samvinnu- og þjónustukerfi með það í huga að geta
                                     boðið:
          notendum eins miklar hagnýtar upplýsingar um hinar ýmsu hliðar
                       flutningafrelsisins og hægt er og
         stofnunum vinnumarkaðarins, félagsmálastofnunum (m.a. opinberum,
einkareknum og þeim sem nýtast almenningi) og öllum stofnunum sem málið varðar,
           samþættar ráðstafanir er tengjast frelsi til flutninga;^1)
    c. skulu opinberar vinnumiðlanir, sem sérhæfa sig í tilteknum starfsgreinum
   eða láta sig varða sérstaka hópa fólks, eiga beina samvinnu hver við aðra.
  2. EFTA-ríkin, sem hlut eiga að máli, skulu senda fastanefnd EFTA skrá, sem
 samráð er haft um, yfir þær stofnanir sem um getur í 1. mgr.; fastanefnd EFTA
    skal birta þessa skrá ásamt þeim breytingum sem kunna að verða á henni í
                 EES-deild Stjórnartíðinda Evrópubandalagsins.
                                ^1)[11]Rg. 2434/92.
 18. gr. Ekki er skylt að taka upp þær ráðningaraðferðir sem framkvæmdaraðilar
  beita og kveðið er á um í samkomulagi sem tvö eða fleiri EES-ríki gera sín á
                                     milli.

    III. bálkur. Leiðir til að hafa eftirlit með jafnvægi á vinnumarkaðinum.
19. gr. 1. Á grundvelli skýrslu frá fastanefnd EFTA, sem unnin er úr upplýsingum
frá EFTA-ríkjunum, skulu EFTA-ríkin og fastanefnd EFTA kanna sameiginlega minnst
 einu sinni á ári árangur aðgerða EES vegna lausra starfa og atvinnuumsókna.^1)
   2. EES-ríkin skulu ásamt fastanefnd EFTA kanna öll tiltæk ráð til að veita
  ríkisborgurum aðildarríkjanna forgang þegar ráðið er í lausar stöður til að
leitast við að koma á jafnvægi milli framboðs og umsókna um störf innan EES. Þau
                skulu beita öllum tiltækum ráðum í þessu skyni.
  3. Annað hvert ár skal fastanefnd EFTA leggja fram skýrslu um framkvæmd II.
hluta þessarar reglugerðar þar sem gerð er grein fyrir þeim upplýsingum sem hafa
 borist og niðurstöðum athugana og rannsókna sem hafa farið fram með sérstakri
   áherslu á gagnlegar upplýsingar er varða þróun vinnumarkaðarins á Evrópska
                              efnahagssvæðinu.^1)
                                ^1)[12]Rg. 2434/92.
                                   20. gr.^1)
                                ^1)[13]Rg. 2434/92.

                  IV. bálkur. Evrópska samráðsskrifstofan.^1)
    ^1)Af hálfu EFTA-ríkjanna skal fastanefnd EFTA sinna þessu hlutverki innan
                                      EES.
21. gr. Evrópska skrifstofan, sem samræmir ráðstafanir vegna atvinnutækifæra og
    atvinnuumsókna og stofnuð var á vegum framkvæmdastjórnarinnar (í þessari
reglugerð nefnd evrópska samráðsskrifstofan), skal almennt gegna því hlutverki
að miðla upplýsingum um atvinnutækifæri innan bandalagsins. Hún skal einkum bera
   ábyrgð á öllum formsatriðum er varða þennan málaflokk sem samkvæmt ákvæðum
   þessarar reglugerðar falla undir framkvæmdastjórnina og ekki síst aðstoða
innlendar vinnumiðlanir.    Henni ber að taka saman þær upplýsingar sem um getur
í 14. og 15. gr. ásamt niðurstöðum kannana og rannsókna sem gerðar eru skv. 13.
gr. í því skyni að varpa ljósi á gagnlegar staðreyndir um fyrirsjáanlega þróun á
    vinnumarkaði bandalagsins. Slíkum staðreyndum skal komið á framfæri við
  þjónustuskrifstofur aðildarríkjanna og við ráðgjafar- og umsjónarnefndirnar.
         22. gr. 1. Evrópska samráðsskrifstofan skal einkum sjá um að:
        a. samræma þær aðferðir sem þörf er á til að manna laus störf innan
    bandalagsins og hafa yfirlit yfir þá flutninga launþega sem af hljótast;
       b. vinna að þessum markmiðum með því að stuðla að því í samvinnu við
  umsjónarnefndina að sambærilegar aðferðir séu notaðar bæði á stjórnunar- og
                                framkvæmdastigi;
           c. safna saman þegar sérstaka nauðsyn ber til í samvinnu við
þjónustuskrifstofurnar upplýsingum um laus störf og atvinnuumsóknum svo að unnt
                 sé að ráðstafa þeim hjá þjónustuskrifstofunum.
2. Henni ber að tilkynna þjónustuskrifstofunum um laus störf og atvinnuumsóknir
  sem sendar hafa verið beint til framkvæmdastjórnarinnar og fá upplýsingar um
                               viðbrögð við þeim.
   23. gr. Framkvæmdastjórnin getur, í samvinnu við lögbært yfirvald í hverju
aðildarríki fyrir sig og í samræmi við þá skilmála og þær aðferðir sem hún skal
 ákveða á grundvelli álitsgerðar umsjónarnefndarinnar, skipulagt heimsóknir og
  verkefni fyrir embættismenn annarra aðildarríkja og einnig framhaldsnámskeið
                          fyrir sérmenntað starfsfólk.

 III. hluti. Nefndir sem eiga að tryggja nána samvinnu milli aðildarríkjanna í
       málefnum er varða frjálsa flutninga launþega og atvinnumál þeirra.
                        I. bálkur. Ráðgjafarnefndin.^1)
       ^1)Fastanefnd EFTA getur komið á fót undirnefndum til að sinna þessum
                                   verkefnum.
  24. gr. Ráðgjafarnefndin ber ábyrgð á að aðstoða framkvæmdastjórnina við að
 athuga vafamál sem upp kunna að koma við beitingu sáttmálans og í sambandi við
   ráðstafanir sem gerðar eru á grundvelli hans og varða frelsi launþega til
                           flutninga og störf þeirra.
                25. gr. Ráðgjafarnefndin ber einkum ábyrgð á að:
   a. rannsaka mál er varða frjálsa flutninga launþega og atvinnumál innan ramma
  innlendrar vinnumálastefnu með það að leiðarljósi að samræma vinnumálastefnu
     aðildarríkjanna á bandalagsgrundvelli og á þann hátt stuðla að aukinni
                efnahagslegri þróun og jafnvægi á vinnumarkaði;
    b. gera almenna úttekt á þeim áhrifum sem framkvæmd þessarar reglugerðar og
                        aðrar viðbótarráðstafanir hafa;
     c. koma til framkvæmdastjórnarinnar rökstuddum tillögum um endurskoðun á
                               þessari reglugerð;
    d. láta í té, hvort heldur sem er að beiðni framkvæmdastjórnarinnar eða að
eigin frumkvæði, rökstudda álitsgerð um almenn atriði eða meginreglur, einkum og
  sér í lagi hvað varðar upplýsingaskipti um þróun mála á vinnumarkaðinum, um
flutninga launþega milli aðildarríkja, um áætlanir eða ráðstafanir til eflingar
   starfsleiðbeiningum eða starfsþjálfun sem er líkleg til að efla frelsi til
    flutninga og atvinnuskipta, jafnframt um alla þá aðstoð sem launþegar og
fjölskyldur þeirra eiga kost á að meðtalinni félagslegri aðstoð og húsnæðisöflun
                                   launþega.
 26. gr. 1. Ráðgjafarnefndin skal skipuð sex fulltrúum frá hverju aðildarríki,
 tveir eru ríkisstjórnarfulltrúar, tveir eru frá launþegasamtökum og tveir frá
                            samtökum vinnuveitenda.
2. Hvert aðildarríki skal tilnefna einn varamann fyrir hvern hóp sem tilgreindur
                                  er í 1. mgr.
 3. Starfstími fulltrúanna og varamanna þeirra skal vera tvö ár. Heimilt er að
 endurskipa þá.    Er starfstíminn rennur út skulu bæði aðal- og varamenn sitja
      þar til aðrir hafa verið skipaðir í þeirra stað eða skipanir þeirra
                                 endurnýjaðar.
27. gr. Ráðið skal skipa bæði aðal- og varamenn í ráðgjafarnefndina og kappkosta
 þegar fulltrúar launþegasamtakanna og samtaka vinnuveitenda eru valdir að þeir
    komi frá hinum ýmsu geirum efnahagslífsins.    Ráðið skal láta birta til
 upplýsingar skrá yfir aðal- og varamenn í Stjórnartíðindum Evrópubandalagsins.
 28. gr. Fulltrúi úr framkvæmdastjórninni eða varamaður hans skal vera formaður
 ráðgjafarnefndarinnar. Formaðurinn hefur ekki atkvæðisrétt. Nefndin skal koma
 saman tvisvar á ári hið minnsta. Formaðurinn kallar hana saman, annaðhvort að
     eigin frumkvæði eða að beiðni að minnsta kosti þriðjungs nefndarmanna.
        Framkvæmdastjórnin skal sjá nefndinni fyrir skrifstofuþjónustu.
   29. gr. Formaðurinn getur boðið einstaklingum eða fulltrúum aðila sem hafa
 víðtæka reynslu af atvinnu- eða flutningsmálum launþega að taka þátt í fundum
 sem áheyrnarfulltrúar eða sem sérfræðingar. Formaðurinn getur leitað ráða hjá
                                 sérfræðingum.
 30. gr. 1. Álitsgerð nefndarinnar telst ekki gild nema að minnsta kosti tveir
                   þriðju hlutar fulltrúanna séu viðstaddir.
2. Álitsgerðir skulu vera rökstuddar og þær teljast samþykktar þegar fyrir þeim
er hreinn meiri hluti gildra atkvæða. Þeim skal fylgja skrifleg greinargerð með
                   áliti minni hlutans fari hann fram á það.
    31. gr. Ráðgjafarnefndin skal setja sér starfsreglur samkvæmt reglum um
          málsmeðferð sem skulu taka gildi þegar ráðið að fengnu áliti
  framkvæmdastjórnarinnar hefur gefið samþykki sitt. Gildistaka breytinga, sem
     nefndin kann að gera á þessum starfsreglum, skal háð sömu málsmeðferð.

                        II. bálkur. Umsjónarnefndin.^1)
       ^1)Fastanefnd EFTA getur komið á fót undirnefndum til að sinna þessum
                                   verkefnum.
   32. gr. Umsjónarnefndin ber ábyrgð á að aðstoða framkvæmdastjórnina við að
 undirbúa, stuðla að og fylgja eftir öllum formsatriðum og ráðstöfunum sem miða
    að því að koma þessari reglugerð ásamt viðbótarráðstöfunum í framkvæmd.
                33. gr. Umsjónarnefndin ber einkum ábyrgð á að:
     a. koma á og bæta samvinnu milli þeirra yfirvalda sem hlut eiga að máli í
   aðildarríkjunum varðandi öll formsatriði í tengslum við frjálsa flutninga
                         launþega og atvinnumál þeirra;
   b. móta aðferðir við skipulag sameiginlegra aðgerða opinberra yfirvalda sem í
                                   hlut eiga;
            c. auðvelda söfnun upplýsinga sem líklegar eru til að koma
 framkvæmdastjórninni að gagni og sem nota má í þeim könnunum og rannsóknum sem
 kveðið er á um í þessari reglugerð og hvetja stjórnsýsluaðila sem málið varðar
                til að skiptast á upplýsingum og miðla reynslu;
    d. kanna formsatriði er varða samhæfingu viðmiðana sem aðildarríki nota til
                        að meta stöðu vinnumarkaðarins.
 34. gr. 1. Umsjónarnefndin skal skipuð fulltrúum ríkisstjórna aðildarríkjanna.
  Hver ríkisstjórn skal tilnefna í umsjónarnefndina einn af fulltrúum sínum í
                              ráðgjafarnefndinni.
 2. Sérhver ríkisstjórn skal tilnefna varamann úr hópi annarra fulltrúa  aðal-
                      eða varamanna  í ráðgjafarnefndina.
 35. gr. Fulltrúi úr framkvæmdastjórninni eða varamaður hans skal vera formaður
   umsjónarnefndarinnar. Formaðurinn hefur ekki atkvæðisrétt. Formaðurinn og
 meðlimir nefndarinnar geta leitað ráða hjá sérfræðingum.    Framkvæmdastjórnin
                  skal sjá nefndinni fyrir skrifstofuþjónustu.
     36. gr. Tillögur og álitsgerðir umsjónarnefndarinnar skulu berast til
   framkvæmdastjórnarinnar og skal tilkynna það ráðgjafarnefndinni. Skrifleg
   greinargerð með álitsgerð einstakra nefndarmanna umsjónarnefndarinnar skal
           fylgja öllum tillögum og álitsgerðum fari þeir fram á það.
     37. gr. Umsjónarnefndin skal setja sér starfsreglur samkvæmt reglum um
          málsmeðferð sem skulu taka gildi þegar ráðið að fengnu áliti
  framkvæmdastjórnarinnar hefur gefið samþykki sitt. Gildistaka breytinga, sem
     nefndin kann að gera á þessum starfsreglum, skal háð sömu málsmeðferð.

                     IV. hluti. Bráðabirgða- og lokaákvæði.
                         I. bálkur. Bráðabirgðaákvæði.
38. gr. Þar til fastanefnd EFTA hefur komið á samræmda heildarkerfinu sem greint
er frá í 2. mgr. 15. gr. skal samráðsskrifstofan koma með tillögur um leiðir sem
líklegar eru til að koma að haldi við að semja og dreifa skýrslunum sem getið er
                               í 1. mgr. 15. gr.
  39. gr. Reglur ráðgjafar- og umsjónarnefndarinnar um málsmeðferð, sem eru í
           gildi við gildistöku þessarar reglugerðar, eiga áfram við.
                                    40. gr.
                                    41. gr.

                            II. bálkur. Lokaákvæði.
 42. gr. 1. [1. mgr. gildir ekki.]    Engu að síður skal þessi reglugerð ná til
þeirra hópa launþega sem um getur í fyrstu undirgrein og til aðstandenda þeirra,
 að svo miklu leyti sem réttarstaða þeirra ræðst ekki af ofangreindum sáttmálum
                                eða ráðstöfunum.
2. Reglugerð þessi skal ekki hafa áhrif á ráðstafanir sem gripið er til skv. 29.
                              gr. EES-samningsins.
  3. Reglugerð þessi skal ekki hafa áhrif á skuldbindingar EES-ríkjanna vegna:
    sérstakra sambanda eða komandi samninga við tiltekin lönd eða yfirráðasvæði
    utan Evrópu er byggjast á tengslum milli stofnana sem eru til staðar við
                      gildistöku þessarar reglugerðar eða
     samninga sem eru í gildi við gildistöku þessarar reglugerðar við tiltekin
lönd eða yfirráðasvæði utan Evrópu er byggjast á tengslum milli stofnana þeirra.
      Launþegar frá slíkum löndum eða yfirráðasvæðum, sem í samræmi við þetta
ákvæði stunda vinnu á yfirráðasvæði einhvers þessara EES-ríkja, geta ekki borið
     fyrir sig eða notið ákvæða þessarar reglugerðar á yfirráðasvæðum hinna
                                 EES-ríkjanna.
     43. gr. EFTA-ríkin skulu í upplýsingaskyni senda fastanefnd EFTA texta
   samkomulags, samninga eða samþykkta sem þau hafa gert sín á milli varðandi
          launþega á tímabilinu frá undirritun þeirra til gildistöku.
 44. gr. Framkvæmdastjórnin skal gera tilheyrandi ráðstafanir samkvæmt þessari
 reglugerð svo að hún komist til framkvæmdar. Hún skal í þessu skyni eiga náið
               samstarf við opinber stjórnvöld í aðildarríkjunum.
  45. gr. Framkvæmdastjórnin skal koma til ráðsins tillögum sem miða að því að
afnema í samræmi við skilmála sáttmálans takmarkanir á aðgangi launþega sem eru
ríkisborgarar aðildarríkjanna að vinnumarkaðinum í þeim tilvikum þar sem skortur
á gagnkvæmri viðurkenningu á prófskírteinum, vottorðum eða öðrum vitnisburði um
     formlega menntun og hæfi getur hindrað frelsi launþega til flutninga.
46. gr. Stjórnsýsluútgjöld nefndanna, sem um getur í III. hluta, skulu talin með
         í þeim hluta fjárhagsáætlunar Evrópubandalagsins sem tilheyrir
                             framkvæmdastjórninni.
     47. gr. Reglugerð þessi gildir fyrir yfirráðasvæði aðildarríkjanna og
              ríkisborgara þeirra, sbr. þó 2., 3., 10. og 11. gr.
                                    48. gr.

                                  Viðauki.^1)

                                ^1)[14]Rg. 2434/92.

References

   Visible links
   1. http://www.althingi.is/dba-bin/lawformpr.pl?lnr=1993047
   2. file:///altext/stjt/1995.090.html
   3. file:///altext/stjt/2002.076.html
   4. file:///altext/stjt/1995.090.html
   5. file:///altext/stjt/2002.076.html
   6. file:///altext/stjt/1995.090.html
   7. http://www.reglugerd.is/interpro/dkm/WebGuard.nsf/key2/2-7631
   8. http://www.reglugerd.is/interpro/dkm/WebGuard.nsf/key2/34-9224
   9. http://www.reglugerd.is/interpro/dkm/WebGuard.nsf/key2/34-9224
  10. http://www.reglugerd.is/interpro/dkm/WebGuard.nsf/key2/34-9224
  11. http://www.reglugerd.is/interpro/dkm/WebGuard.nsf/key2/34-9224
  12. http://www.reglugerd.is/interpro/dkm/WebGuard.nsf/key2/34-9224
  13. http://www.reglugerd.is/interpro/dkm/WebGuard.nsf/key2/34-9224
  14. http://www.reglugerd.is/interpro/dkm/WebGuard.nsf/key2/34-9224
