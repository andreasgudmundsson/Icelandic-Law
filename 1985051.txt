                                    dálkum.

   --------------------------------------------------------------------------

                              Lög um ríkislögmann

                              1985 nr. 51 24. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 1. janúar 1986. Breytt með l. 83/1997 (tóku gildi 6. júní 1997), l.
  7/1999 (tóku gildi 5. mars 1999) og [4]l. 47/2006 (tóku gildi 1. júlí 2006).

       1. gr. Embætti ríkislögmanns er sjálfstæð stofnun og heyrir undir
                              [stjórnarráðið].^1)
   [Ráðherra skipar ríkislögmann til fimm ára í senn.]^2) Hann skal fullnægja
 lagaskilyrðum til skipunar í dómaraembætti í Hæstarétti. Hann skal enn fremur
                hafa réttindi til málflutnings fyrir Hæstarétti.
                    ^1)L. 7/1999, 1. gr. ^2)L. 83/1997, 45. gr.
  2. gr. Ríkislögmaður fer með uppgjör bótakrafna sem beint er að ríkissjóði.
Ráðherrar geta óskað lögfræðilegs álits hans um einstök málefni og aðstoðar við
                            vandasama samningagerð.
 Ríkislögmaður fer með vörn þeirra einkamála fyrir dómstólum og gerðardómum sem
 höfðuð eru á hendur ríkinu og sókn þeirra einkamála sem ríkið höfðar á hendur
                                     öðrum.
Ríkislögmaður gerir fyrir hönd ríkisins kröfur einkaréttarlegs eðlis í opinberum
                                     málum.
        Utan starfssviðs ríkislögmanns falla dómsmál sem ríkisbankar eða
 fjárfestingarlánasjóðir í eigu ríkisins eiga aðild að. Enn fremur dómsmál til
 innheimtu opinberra gjalda, orlofsfjár, viðskiptaskulda eða hliðstæðra krafna
   nema ráðherra, sem hlut á að máli, óski atbeina ríkislögmanns við meðferð
   einstakra mála. Hið sama gildir um mál sem rekin eru fyrir [kjararáði].^1)
                             ^1)[5]L. 47/2006, 13. gr.
     3. gr. Við embætti ríkislögmanns starfa auk hans ^1) lögfræðingar sem
  ríkislögmaður getur falið einstök mál sem embættið hefur til meðferðar enda
              fullnægi þeir lagaskilyrðum til að flytja slík mál.
 Ríkislögmaður getur enn fremur falið hæstaréttar- eða héraðsdómslögmönnum utan
embættisins meðferð einstakra mála að fengnu samþykki þeirrar ríkisstofnunar sem
                                hlut á að máli.
                              ^1)L. 83/1997, 46. gr.
4. gr. Ráðherra getur með reglugerð kveðið nánar á um framkvæmd laga þessara, þ.
      á m. um skiptingu kostnaðar af málefnum sem ríkislögmanni eru falin.
                 5. gr. Lög þessi öðlast gildi 1. janúar 1986.

References

   Visible links
   1. http://www.althingi.is/dba-bin/lawformpr.pl?lnr=1985051
   2. http://www.althingi.is/dba-bin/ferill.pl?ltg=107&mnr=475
   3. http://www.althingi.is/altext/107/s/pdf/0824.pdf
   4. file://2006047.html
   5. file://2006047.html#g13
