
   --------------------------------------------------------------------------

                      Lög um flokkun og mat á gærum og ull

                              1990 nr. 57 16. maí

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 1. júlí 1990. Breytt með l. 144/1995 (tóku gildi 1. jan. 1996; komu
   til framkvæmda skv. fyrirmælum í 59. gr.), l. 73/1996 (tóku gildi 19. júní
 1996), l. 140/1996 (tóku gildi 1. jan. 1997 nema 1. gr. sem tók gildi 30. des.
 1996), l. 48/2002 (tóku gildi 7. maí 2002), [1]l. 88/2008 (tóku gildi 1. jan.
 2009 nema brbákv. VII sem tók gildi 21. júní 2008) og l. 126/2011 (tóku gildi
                                30. sept. 2011).

               I. kafli. Um flokkun, meðferð og sölumat á gærum.
                                 Flokkun gæra.
1. gr. Allar gærur, sem selja á, skulu flokkaðar við móttöku fjár í sláturhúsi.
 Skal flokkunin lögð til grundvallar útreikningi á verði gæranna til einstakra
 framleiðenda eftir því sem sundurliðun á verðlagsgrundvelli gefur tilefni til.
    Við flokkun gæra skal taka tillit til ástands, eðlisgæða og litar þeirra
                    samkvæmt nánari ákvæðum í reglugerð.^1)
                                 ^1)Rg. 405/1986.
                            Meðferð og sölumat gæra.
     2. gr. Sláturleyfishöfum er skylt að hlíta fyrirmælum gærumatsmanna um
fyrirristu, fláningu, kælingu, söltun, frágang, geymslu og afhendingu gæra. Við
   afhendingu skal tilgreina tölu og flokk saltaðra gæra. Gærumatsmaður skal
  yfirfara gærur við móttöku þeirra í sútunarverksmiðju, meta ástand þeirra og
gefa vottorð þar um. Nánari ákvæði um meðferð, meðhöndlun og framkvæmd sölumats
                    og gerð vottorðs skal setja í reglugerð.

                II. kafli. Um flokkun, meðferð og sölumat á ull.
                              Mat á óþveginni ull.
 3. gr. Öll óþvegin ull, sem framleidd er í landinu og selja á, skal flokkuð og
  metin eftir lit og gæðum samkvæmt flokkunar- og matsreglum sem [ráðherra]^1)
            setur í reglugerð að fengnum tillögum ullarmatsnefndar.
  Framleiðendur ullar skulu skila ullinni í merktum umbúðum og er kaupanda eða
umboðsaðila skylt að meta ullina sem fyrst eftir móttöku. Kaupanda er þó heimilt
   að meta ullina hjá framleiðanda. Framleiðanda skal send skýrsla um matið.
                             ^1)L. 126/2011, 142. gr.
                              Mat á þveginni ull.
 4. gr. Öll þvegin ull, sem selja á, skal metin af ullarmatsmönnum ef kaupandi
 eða seljandi óskar þess. [Ráðherra]^1) er heimilt að setja í reglugerð nánari
                          ákvæði um útflutning ullar.
                             ^1)L. 126/2011, 142. gr.

                III. kafli. Um starfsmenn við gæru- og ullarmat.
                      Löggilding matsmanna gæra og ullar.
5. gr. Um löggildingu matsmanna fer eftir ákvæðum í reglugerð og er þar heimilt
að ákveða að afurðastöð og söluaðilar (þar með taldar sútunarverksmiðjur) skuli
  á sinn kostnað hafa í þjónustu sinni matsmenn til að framkvæma mat samkvæmt
lögum þessum. Þá eina má skipa eða löggilda sem matsmenn er hafa góða þekkingu á
    gærum og ull og reynslu á öllu er varðar meðferð vörunnar og mat á þeim.
Afurðastöðvum og öðrum, sem selja gærur og ull, er skylt að sjá matsmönnum fyrir
                        aðstöðu til að framkvæma matið.
                            Yfirmat á gærum og ull.
6. gr. [Ráðherra]^1) skipar þriggja manna gærumatsnefnd. Skal einn nefndarmaður
   tilnefndur af Landssambandi sláturleyfishafa, annar af gærukaupendum og sá
        þriðji án tilnefningar og skal hann vera formaður nefndarinnar.
   [Ráðherra]^1) skipar þriggja manna ullarmatsnefnd. Skal einn tilnefndur af
[Bændasamtökum Íslands],^2) annar af ullarkaupendum og sá þriðji án tilnefningar
                    og skal hann vera formaður nefndarinnar.
                                      ^3)
Ágreiningi út af ullar- og gærumati er heimilt að skjóta til nefndar skv. 1. eða
 2. mgr. sem fellir úrskurð innan 30 daga frá því að erindi barst nefndinni. Að
öðru leyti skal hlutverk nefndanna vera að veita fræðslu um flokkun, meðferð og
framkvæmd mats á gærum og ull og er matsmönnum skylt að hlíta mati í samræmi við
                         fyrirmæli viðkomandi nefndar.
   [Heimilt er [ráðherra]^1) að setja nánari ákvæði^4) um starfssvið gæru- og
                ullarmatsmanna og nefnda skv. 1. og 2. mgr.]^3)
   ^1)L. 126/2011, 142. gr. ^2)L. 73/1996, 24. gr. ^3)L. 48/2002, 1. gr. ^4)Rg.
                                   856/2003.

                            IV. kafli. Ýmis ákvæði.
                                   Kostnaður.
 7. gr. [Kostnaður af starfi gæru- og ullarmatsnefnda greiðist úr ríkissjóði en
        kostnað af starfi matsmanna greiða viðkomandi afurðastöðvar.]^1)
[Um gjald af sláturleyfishöfum fyrir yfirmat fer samkvæmt ákvæðum [2]9. gr. laga
     nr. 30/1966,^2) um meðferð, skoðun og mat á sláturafurðum, með síðari
                                breytingum.]^3)
         ^1)L. 48/2002, 2. gr. ^2)Nú [3]l. 96/1997. ^3)L. 140/1996, 7. gr.
                            Refsiákvæði, gildistaka.
  8. gr. Brot á ákvæðum laga þessara og reglugerða, sem settar verða samkvæmt
   þeim, varða sektum nema þyngri refsing liggi við samkvæmt öðrum lögum. ^1)
                    Lög þessi öðlast gildi 1. júlí 1990. ...
                            ^1)[4]L. 88/2008, 233. gr.

References

   Visible links
   1. file://2008088.html
   2. file://1966030.html
   3. file://1997096.html
   4. file://2008088.html#g233
