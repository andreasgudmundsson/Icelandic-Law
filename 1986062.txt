
   --------------------------------------------------------------------------

Lög um rétt manna til að kalla sig verkfræðinga, húsameistara, landslagshönnuði,
            húsgagna- og innanhússhönnuði, tæknifræðinga eða byggingafræðinga^1)

                            1986 nr. 62 5. september

   --------------------------------------------------------------------------

   ^1)Lagaheiti breytt skv. [2]l. 44/1989, 1. gr.

                                     1. gr.
        Rétt til að kalla sig verkfræðinga eða heiti, sem felur í sér orðið
   verkfræðingur (civil-ingeniör, diplom-ingeniör), hafa þeir menn einir hér
   á landi, sem fengið hafa til þess leyfi ráðherra.

                                     2. gr.
        Engum má veita leyfi það, er um ræðir í 1. gr., nema hann hafi lokið
   fullnaðarprófi í verkfræði við fjöllistaskóla eða teknískan háskóla, sem
   stéttarfélag verkfræðinga hér á landi viðurkennir sem fullgildan skóla í
   þeirri grein.
        Að fengnum meðmælum stéttarfélags verkfræðinga hér á landi má þó
   veita mönnum, sem stundað höfðu verkfræðistörf eigi skemur en sex ár, áður
   en [3]lög nr. 24/1937 tóku gildi, leyfi til að kalla sig verkfræðinga,
   enda þótt þeir fullnægi eigi prófskilyrðum þeim, sem um ræðir í 1. mgr.
   þessarar greinar.
        Þeir menn, sem fullnægja skilyrðum þeim, sem sett eru í 1. mgr.
   þessarar greinar, eiga rétt á, að þeim sé veitt leyfi til að kalla sig
   verkfræðinga.

                                     3. gr.
        Rétt til að kalla sig húsameistara (arkitekt) hafa hér á landi þeir
   menn einir, sem hafa fengið til þess leyfi ráðherra.

                                     4. gr.
        Engum má veita leyfi það, sem um ræðir í 3. gr., nema hann hafi lokið
   fullnaðarprófi í byggingarlist við listaháskóla eða teknískan háskóla, sem
   stéttarfélag húsameistara hér á landi viðurkennir sem fullgildan skóla í
   þeirri grein.
        Að fengnum meðmælum stéttarfélags húsameistara hér á landi má þó
   veita mönnum, sem stundað höfðu húsameistarastörf eigi skemur en 6 ár,
   áður en [4]lög nr. 24/1937 tóku gildi, leyfi til að kalla sig
   húsameistara, enda þótt þeir fullnægi eigi prófskilyrðum þeim, sem um
   ræðir í 1. mgr. þessarar greinar.
        Þeir menn, sem fullnægja skilyrðum þeim, sem sett eru í 1. mgr.
   þessarar greinar, eiga rétt á, að þeim sé veitt leyfi til að kalla sig
   húsameistara.

                                     5. gr.
        Rétt til að kalla sig tæknifræðinga (ingeniör) eða heiti, sem felur í
   sér orðið tæknifræðingur, hafa þeir menn einir hér á landi, sem fengið
   hafa til þess leyfi ráðherra.

                                     6. gr.
        Engum má veita leyfi það, sem um ræðir í 5. gr., nema hann hafi lokið
   fullnaðarprófi í tæknifræði frá teknískum æðri skóla, sem
   Tæknifræðingafélag Íslands viðurkennir sem fullgildan skóla í þeirri
   grein.
        Þeir menn, sem fullnægja skilyrðum þeim, sem sett eru í 1. mgr.
   þessarar greinar, eiga rétt á, að þeim sé veitt leyfi til að kalla sig
   tæknifræðinga.

                                     7. gr.
        Rétt til að kalla sig byggingafræðinga (bygningskonstruktör) hafa hér
   á landi þeir einir, sem hafa fengið til þess leyfi ráðherra.

                                     8. gr.
        Engum má veita leyfi það sem um ræðir í 7. gr., nema hann hafi lokið
   fullnaðarprófi í byggingafræði frá byggingafræðilegum æðri skóla, sem
   Byggingafræðingafélag Íslands viðurkennir sem fullgildan skóla í þeirri
   grein.
        Þeir menn, sem fullnægja skilyrðum þeim, sem sett eru í 1. mgr.
   þessarar greinar, eiga rétt á, að þeim sé veitt leyfi til að kalla sig
   byggingafræðinga.

                                     9. gr.
        Ráðherra sker úr ágreiningi, sem rísa kann um notkun starfsheita, sem
   fela í sér orðið ingeniör.

                                    10. gr.
        Rétt til að kalla sig húsgagna- og innanhússhönnuði hafa þeir einir
   hér á landi sem fengið hafa til þess leyfi ráðherra.

                                    11. gr.
        Engum má veita leyfi það sem um getur í 10. gr. nema hann hafi
   stundað nám og lokið fullnaðarprófi við listiðnaðarskóla eða aðra sérskóla
   sem ráðherra viðurkennir sem fullgildan skóla í þeirri grein, að fenginni
   umsögn stéttarfélags húsgagna- og innanhússhönnuða.
        Þeir sem fullnægja skilyrðum þeim, sem sett eru í 1. mgr. þessarar
   greinar, eiga rétt á að þeim sé veitt leyfi til að kalla sig húsgagna- og
   innanhússhönnuði.

                                    [12. gr.
        Rétt til að kalla sig landslagshönnuði (landskabs-arkitekt) hafa þeir
   einir hér á landi sem fengið hafa til þess leyfi ráðherra.]^1)

   ^1)[5]L. 44/1989, 2. gr.

                                    [13. gr.
        Engum má veita leyfi það sem um getur í 12. gr. nema hann hafi lokið
   fullnaðarprófi í landslagshönnun frá háskóla, sem ráðherra viðurkennir sem
   fullgildan í þeirri grein, að fenginni umsögn stéttarfélags
   landslagshönnuða hér á landi.
        Þeir einir, sem fullnægja skilyrðum þeim sem sett eru í 1. mgr.
   þessarar greinar, eiga rétt á að þeim sé veitt leyfi til að kalla sig
   landslagshönnuði.]^1)

   ^1)[6]L. 44/1989, 2. gr.

                                  [14. gr.]^1)
        Hver, sem kallar sig heiti, er leyfi þarf til samkvæmt lögum þessum,
   án þess að hafa fengið slíkt leyfi, skal sæta sektum. Sektirnar renna í
   ríkissjóð.

   ^1)[7]L. 44/1989, 2. gr.

                                  [15. gr.]^1)
        Með mál út af brotum gegn lögum þessum skal fara að hætti opinberra
   mála.

   ^1)[8]L. 44/1989, 2. gr.

                                  [16. gr.]^1)
        Lög þessi öðlast þegar gildi. ...

   ^1)[9]L. 44/1989, 2. gr.

References

   Visible links
   1. http://www.althingi.is/dba-bin/lawformpr.pl?lnr=1986062
   2. file:///altext/stjt/1989.044.html
   3. file:///altext/stjtnr.html#1937024
   4. file:///altext/stjtnr.html#1937024
   5. file:///altext/stjt/1989.044.html
   6. file:///altext/stjt/1989.044.html
   7. file:///altext/stjt/1989.044.html
   8. file:///altext/stjt/1989.044.html
   9. file:///altext/stjt/1989.044.html
