                                    dálkum.

   --------------------------------------------------------------------------

 Lög um starfsemi innri markaðarins í tengslum við frjálsa vöruflutninga innan
                           Evrópska efnahagssvæðisins

                              2006 nr. 76 14. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

                           Tóku gildi 30. júní 2006.
  1. gr. Ákvæði reglugerðar ráðsins (EB) nr. 2679/98 frá 7. desember 1998, um
     starfsemi innri markaðarins í tengslum við frjálsa vöruflutninga milli
   aðildarríkjanna, skulu hafa lagagildi hér á landi í samræmi við bókun 1 um
   altæka aðlögun við samninginn um Evrópska efnahagssvæðið, sbr. [4]lög nr.
 2/1993, um Evrópska efnahagssvæðið, þar sem bókunin er lögfest. Reglugerðin er
                    prentuð sem fylgiskjal með lögum þessum.
                      2. gr. Lög þessi öðlast þegar gildi.

                                  Fylgiskjal.
   Reglugerð ráðsins (EB) nr. 2679/98 frá 7. desember 1998 um starfsemi innri
     markaðarins í tengslum við frjálsa vöruflutninga milli aðildarríkjanna
                          RÁÐ EVRÓPUSAMBANDSINS HEFUR,
       með hliðsjón af stofnsáttmála Evrópubandalagsins, einkum 235. gr.,
                með hliðsjón af tillögu framkvæmdastjórnarinnar,
                     með hliðsjón af áliti Evrópuþingsins,
           með hliðsjón af áliti efnahags- og félagsmálanefndarinnar,
                     og að teknu tilliti til eftirfarandi:
    1) Eins og kveðið er á um í 7. gr. a í sáttmálanum myndar innri markaðurinn
 svæði án innri landamæra þar sem einkum eru tryggðir frjálsir vöruflutningar í
                      samræmi við 30.36. gr. sáttmálans.
      2) Brot á þessari meginreglu, eins og eiga sér stað þegar einstaklingar
  hindra með aðgerðum sínum frjálsa vöruflutninga í tilteknu aðildarríki, geta
   valdið alvarlegri röskun á eðlilegri starfsemi innri markaðarins og valdið
             einstaklingunum, sem slíkt bitnar á, alvarlegu tjóni.
     3) Aðildarríkin skulu, til að standa við þær skuldbindingar sem felast í
   sáttmálanum og einkum til að tryggja eðlilega starfsemi innri markaðarins,
annars vegar láta ógert að samþykkja ráðstafanir eða aðhafast eitthvað sem gæti
    orsakað viðskiptahindrun og hins vegar skulu þau gera allar nauðsynlegar
   ráðstafanir, í réttu hlutfalli við aðstæður, til að greiða fyrir frjálsum
                      vöruflutningum á yfirráðasvæði sínu.
     4) Slíkar ráðstafanir mega ekki hafa áhrif á grundvallarréttindi, þ.m.t.
                        réttur eða frelsi til verkfalls.
   5) Þessi reglugerð kemur ekki í veg fyrir neinar aðgerðir, sem kunna að vera
nauðsynlegar í tilteknum tilvikum á vettvangi Bandalagsins, til að bregðast við
    vandamálum í starfsemi innri markaðarins, að teknu tilliti til beitingar
                    þessarar reglugerðar, þar sem það á við.
   6) Aðildarríki hefur eitt til þess vald að viðhalda allsherjarreglu og standa
 vörð um innra öryggi, sem og til að ákvarða hvort, hvenær og hvaða ráðstafanir
eru nauðsynlegar og í réttu hlutfalli við aðstæður til að greiða fyrir frjálsum
          vöruflutningum á eigin yfirráðasvæði við tilteknar aðstæður.
      7) Upplýsingaskipti milli aðildarríkjanna og framkvæmdastjórnarinnar um
      hindranir á frjálsum vöruflutningum skulu vera fullnægjandi og hröð.
     8) Ef hindranir eru fyrir hendi á frjálsum vöruflutningum á yfirráðasvæði
 aðildarríkis, skal það gera allar nauðsynlegar ráðstafanir, í réttu hlutfalli
 við aðstæður, til að koma aftur á frjálsum vöruflutningum eins fljótt og auðið
 er á yfirráðasvæði sínu til þess að forða því að röskun sú eða tjón, sem um er
 að ræða, verði viðvarandi, breiðist út eða magnist sem og að hrun geti orðið í
     viðskiptum og samningsbundnum tengslum sem að baki þeim liggja. Þetta
aðildarríki skal tilkynna framkvæmdastjórninni og, ef eftir því er leitað, öðrum
aðildarríkjum um ráðstafanir sem það hefur gert eða hyggst gera til að ná þessu
                                   markmiði.
        9) Framkvæmdastjórnin skal, til að uppfylla skyldur sínar samkvæmt
sáttmálanum, tilkynna viðkomandi aðildarríki um að það telji að brot hafi verið
               framið og skal aðildarríkið svara tilkynningunni.
   10) Í sáttmálanum er ekki kveðið á um aðrar heimildir fyrir samþykki þessarar
                 reglugerðar en þær sem er að finna í 235. gr.
                           SAMÞYKKT REGLUGERÐ ÞESSA:
   1. gr. Í þessari reglugerð er merking eftirfarandi hugtaka sem hér segir:
   1. hindrun: hindrun frjálsra vöruflutninga milli aðildarríkja, sem rekja má
til aðildarríkis, hvort sem hún felst í aðgerð eða aðgerðarleysi af þess hálfu,
          er kann að fela í sér brot á 30.36. gr. sáttmálans og sem:
   a) hefur í för með sér alvarlega röskun á frjálsum vöruflutningum með því að
   koma í veg fyrir, áþreifanlega eða með öðrum hætti, tefja eða beina annað
     innflutningi til, útflutningi frá eða flutningi í gegnum aðildarríki,
         b) veldur einstaklingunum, sem hún bitnar á, alvarlegu tjóni, og
   c) krefst tafarlausra aðgerða til að komið verði í veg fyrir að röskunin eða
        tjónið, sem um ræðir, verði viðvarandi, breiðist út eða magnist,
   2. aðgerðarleysi: þegar lögbær yfirvöld aðildarríkis láta hjá líða að gera
  allar nauðsynlegar ráðstafanir, í réttu hlutfalli við aðstæður, sem í þeirra
   valdi standa, til að fjarlægja hindrun, sem einstaklingar hafa skapað með
     aðgerðum sínum, og tryggja frjálsa vöruflutninga á yfirráðasvæði sínu.
     2. gr. Ekki má túlka þessa reglugerð þannig að hún hafi nokkur áhrif á
grundvallarréttindi, eins og þau eru viðurkennd í aðildarríkjunum, þ.m.t. réttur
 eða frelsi til verkfalls. Til þessara réttinda getur einnig talist réttur eða
    frelsi til annarra aðgerða sem fellur undir sérstök samskiptakerfi aðila
                      vinnumarkaðarins í aðildarríkjunum.
           3. gr. 1. Ef hindrun er fyrir hendi eða hætta er á hindrun
      a) skal hvert það aðildarríki sem býr yfir upplýsingum, sem skipta máli
  (hvort sem um er að ræða aðildarríki, sem hlut á að máli, eða ekki), þegar í
                 stað senda þær til framkvæmdastjórnarinnar, og
       b) skal framkvæmdastjórnin þegar í stað senda aðildarríkjunum þessar
 upplýsingar ásamt hverjum þeim upplýsingum, fengnum eftir öðrum heimildum, sem
                           hún telur að skipti máli.
      2. Viðkomandi aðildarríki skal svara eins fljótt og unnt er beiðnum
     framkvæmdastjórnarinnar og annarra aðildarríkja um upplýsingar um eðli
 hindrunarinnar eða hættunnar og um það til hvaða aðgerða það hefur gripið eða
 hyggst grípa. Upplýsingar, sem fara á milli aðildarríkjanna, skal einnig senda
                          til framkvæmdastjórnarinnar.
    4. gr. 1. Þegar hindrun er fyrir hendi skal viðkomandi aðildarríki, með
                              fyrirvara um 2. gr.,
    a) gera allar nauðsynlegar ráðstafanir, í réttu hlutfalli við aðstæður, til
 að tryggja frjálsa vöruflutninga á yfirráðasvæði aðildarríkisins í samræmi við
                                 sáttmálann, og
      b) tilkynna framkvæmdastjórninni um þær aðgerðir sem yfirvöld þess hafa
                       gripið til eða hyggjast grípa til.
 2. Framkvæmdastjórnin skal þegar í stað senda upplýsingarnar sem hún fær, skv.
                   b-lið 1. mgr., til hinna aðildarríkjanna.
5. gr. 1. Telji framkvæmdastjórnin að hindrun sé fyrir hendi í aðildarríki skal
hún tilkynna viðkomandi aðildarríki um ástæðurnar fyrir þessari niðurstöðu sinni
og óska eftir því við aðildarríkið að það geri allar nauðsynlegar ráðstafanir, í
réttu hlutfalli við aðstæður, til að afnema fyrrnefnda hindrun innan frests sem
            hún ákvarðar með hliðsjón af því hversu brýnt málið er.
     2. Framkvæmdastjórnin skal hafa hliðsjón af 2. gr. þegar hún kemst að
                                  niðurstöðu.
  3. Framkvæmdastjórninni er heimilt að birta texta tilkynningarinnar, sem hún
  sendi viðkomandi aðildarríki, í Stjórnartíðindum Evrópubandalaganna og skal
         þegar í stað senda textann til allra aðila sem óska eftir því.
 4. Aðildarríkið skal, innan fimm virkra daga frá viðtöku textans, annaðhvort:
    tilkynna framkvæmdastjórninni um þær aðgerðir sem það hefur gripið til eða
                 hyggst grípa til til framkvæmdar 1. mgr., eða
     leggja fram rökstudda greinargerð fyrir því að ekki sé um að ræða hindrun
                 sem brýtur í bága við 30.36. gr. sáttmálans.
    5. Í undantekningartilvikum getur framkvæmdastjórnin heimilað lengingu á
frestinum, sem greint er frá í 4. mgr., ef aðildarríkið leggur fram tilhlýðilega
      rökstudda beiðni, og rökin, sem það leggur til grundvallar, teljast
                                 fullnægjandi.
    Reglugerð þessi er bindandi í heild sinni og gildir í öllum aðildarríkjunum
                            án frekari lögfestingar.

References

   Visible links
   1. http://www.althingi.is/dba-bin/lawformpr.pl?lnr=2006076
   2. http://www.althingi.is/dba-bin/ferill.pl?ltg=132&mnr=669
   3. http://www.althingi.is/altext/132/s/979.html
   4. file://1993002.html
