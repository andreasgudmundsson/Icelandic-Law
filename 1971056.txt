
   --------------------------------------------------------------------------

                                     Lög um sérfræðilega aðstoð fyrir þingflokka

                             1971 nr. 56 16. apríl

   --------------------------------------------------------------------------

                                     1. gr.
           Greiða skal þingflokki tiltekna lágmarksfjárhæð og að auki ákveðna
           upphæð fyrir hvern þingmann til að kosta sérfræðilega aðstoð fyrir
    þingflokkinn og þingmenn hans við þingstörf. Utanflokkaþingmaður fær sömu
                             upphæð og greidd er á hvern þingmann þingflokks.

                                     2. gr.
           Á fjárlögum skal hverju sinni ákveða, hve miklu fé skuli varið til
                                  aðstoðar þingflokkum samkvæmt lögum þessum.

                                     3. gr.
        Þingflokkur er samtök tveggja eða fleiri þingmanna, sem eru fulltrúar
                        stjórnmálaflokks, er hefur komið á fót landssamtökum.

                                     4. gr.
        Greiðslur til þingflokks skulu inntar af hendi ársfjórðungslega, þ.e.
   1. febrúar, 1. maí o.s.frv., og skulu miðaðar við skipan Alþingis í byrjun
                           ársfjórðungs, þ.e. 1. janúar, og 1. apríl o.s.frv.
         Þingflokkur ræður sjálfur ráðstöfun þess fjár, er í hans hlut kemur.

                                     5. gr.
           Forsetar Alþingis setja í samráði við formenn þingflokka reglur um
     skiptingu þess fjár, sem hverju sinni er veitt til aðstoðar þingflokkum.

                                     6. gr.
          Formenn þingflokka skulu árlega senda forsetum Alþingis greinargerð
   um ráðstöfun þess fjár, er þeir veita móttöku samkvæmt lögum þessum, eftir
        nánari reglum, er forsetar setja. Sama gildir um þingmann utanflokka.

References

   Visible links
   1. http://www.althingi.is/dba-bin/lawformpr.pl?lnr=1971056
