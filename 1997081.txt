                                    dálkum.

   --------------------------------------------------------------------------

 Lög um Stofnun Vilhjálms Stefánssonar og samvinnunefnd um málefni norðurslóða

                              1997 nr. 81 26. maí

   --------------------------------------------------------------------------

1. gr. Stofnun Vilhjálms Stefánssonar er sjálfstæð ríkisstofnun undir yfirstjórn
                               umhverfisráðherra.
  Stofnunin er samstarfsvettvangur þeirra sem sinna málefnum norðurslóða hér á
   landi og er ætlað að efla umhverfisrannsóknir á norðurslóðum og stuðla að
  sjálfbærri þróun og efla þátttöku Íslendinga í alþjóðasamstarfi á því sviði.
                      Stofnunin hefur aðsetur á Akureyri.
2. gr. Stofnun Vilhjálms Stefánssonar skal leitast við að ná markmiðum sínum með
                                    því að:
               a. safna og miðla upplýsingum um málefni norðurslóða,
   b. stuðla að því að umhverfisrannsóknir á norðurslóðum séu samræmdar og gera
                        tillögur um forgangsröð þeirra,
         c. miðla fræðslu um málefni norðurslóða til skóla og almennings,
         d. vera stjórnvöldum til ráðgjafar um málefni norðurslóða, einkum
                       umhverfisvernd og sjálfbæra þróun,
      e. annast samstarf við sambærilegar stofnanir erlendis, t.d. um rekstur
                            fjölþjóðlegra verkefna,
     f. skapa aðstöðu fyrir fræðimenn sem stunda rannsóknarstörf á fræðasviði
                               stofnunarinnar og
               g. sinna öðrum verkefnum samkvæmt ákvörðun ráðherra.
  3. gr. Umhverfisráðherra skipar Stofnun Vilhjálms Stefánssonar þriggja manna
                        stjórn til fjögurra ára í senn.
Formaður samvinnunefndar um málefni norðurslóða, sbr. 5. gr., skal vera formaður
stjórnar, en einn skal tilnefndur af samvinnunefndinni og einn án tilnefningar.
                    Varamenn skulu skipaðir með sama hætti.
          Stjórnin fjallar um stefnu og starfsáætlanir stofnunarinnar.
 4. gr. Umhverfisráðherra skipar forstöðumann Stofnunar Vilhjálms Stefánssonar
   til fimm ára í senn að fengnum tillögum stjórnar. Forstöðumaður skal hafa
       háskólamenntun og hafa stundað rannsóknir sem tengjast fræðisviði
                                stofnunarinnar.
Forstöðumaður fer með daglega stjórn stofnunarinnar og hefur umsjón með rekstri
hennar. Hann skal í samráði við stjórn annast stefnumótun og áætlanagerð og hafa
                             umsjón með fjáröflun.
                      Forstöðumaður ræður aðra starfsmenn.
  5. gr. Umhverfisráðherra skipar samvinnunefnd^1) um málefni norðurslóða til
fjögurra ára í senn. Í nefndinni skulu eiga sæti aðilar tilnefndir af stofnunum
 og samtökum sem hafa með höndum verkefni er tengjast norðurslóðarannsóknum. Um
 fjölda nefndarmanna og samsetningu fer samkvæmt reglugerð sem ráðherra setur.
         Umhverfisráðherra skipar formann nefndarinnar án tilnefningar.
      Hlutverk nefndarinnar er að leitast við að treysta og efla samstarf
hlutaðeigandi aðila um rannsóknir á norðurslóðum og málefni stofnunar Vilhjálms
                                 Stefánssonar.
                                 ^1)Rg. 506/1997.
 6. gr. Umhverfisráðherra getur, að fengnum tillögum samvinnunefndar um málefni
         norðurslóða, sett reglugerð um nánari framkvæmd laga þessara.
                      7. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1997081
