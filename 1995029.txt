                                    dálkum.

   --------------------------------------------------------------------------

                Lög um endurgreiðslu oftekinna skatta og gjalda

                              1995 nr. 29 6. mars

   --------------------------------------------------------------------------

              [2]Ferill málsins á Alþingi.   [3]Frumvarp til laga.

   Tóku gildi 1. janúar 1996. Breytt með [4]l. 131/2002 (tóku gildi 1. janúar
                                     2003).

                          Endurgreiðsla oftekins fjár.
1. gr. Stjórnvöld, sem innheimta skatta eða gjöld, skulu endurgreiða það fé sem
            ofgreitt reynist lögum samkvæmt ásamt vöxtum skv. 2. gr.
Stjórnvöld skulu hafa frumkvæði að slíkum endurgreiðslum þegar þeim verður ljóst
                            að ofgreitt hefur verið.
     Ákvæði þessarar greinar gilda ekki þar sem lög mæla fyrir á annan veg.
                                    Vextir.
  2. gr. [Við endurgreiðslu oftekinna skatta og gjalda skv. 1. gr. skal greiða
   gjaldanda vexti, sem skulu vera þeir sömu og Seðlabanki Íslands ákveður og
 birtir skv. 1. mgr. [5]8. gr. laga nr. 38/2001, um vexti og verðtryggingu, af
  því fé sem oftekið var frá þeim tíma sem greiðslan átti sér stað og þar til
                            endurgreiðsla fer fram.
Þrátt fyrir ákvæði 1. mgr. skal greiða dráttarvexti skv. 1. mgr. [6]6. gr. laga
     nr. 38/2001 frá þeim tíma er gjaldandi sannanlega lagði fram kröfu um
                endurgreiðslu ofgreiddra skatta eða gjalda.]^1)
 Vextir skv. 1. mgr. skulu þó ekki greiddir ef endurgreiðsla fer fram innan 30
daga frá því að fé var oftekið. Það sama gildir um greiðslu dráttarvaxta skv. 2.
 mgr. ef endurgreiðsla fer fram innan 30 daga frá því að krafa um endurgreiðslu
                                   var gerð.
     Ákvæði þessarar greinar gilda ekki þar sem lög mæla fyrir á annan veg.
                             ^1)[7]L. 131/2002, 1. gr.
              Gjöld sem greidd eru fyrir fram eða samkvæmt áætlun.
   3. gr. Þegar gjöld fyrir opinbera þjónustu, sem látin er í té samfellt eða
  reglubundið, eru greidd fyrir fram eða samkvæmt áætlun og í ljós kemur eftir
  uppgjör að ofgreitt hefur verið fyrir ákveðið gjaldatímabil er ekki skylt að
 endurgreiða það sem oftekið var þrátt fyrir ákvæði 1. gr. Þetta gildir þó ekki
     ef fjárhæð sú sem oftekin var er óvenjuhá miðað við fjárhæð gjaldanna.
 Greiða skal gjaldanda vexti á þá fjárhæð sem oftekin hefur verið við innheimtu
      slíkra gjalda. Skulu vextirnir vera jafnháir hæstu vöxtum óbundinna
         sparireikninga á hverjum tíma nema lög mæli fyrir á annan veg.
Fjárhæðin ásamt vöxtum skal koma til frádráttar skuld fyrir næsta gjaldatímabil.
                                    Fyrning.
   4. gr. Krafa um endurgreiðslu samkvæmt lögum þessum fellur úr gildi fyrir
  fyrningu þegar fjögur ár eru liðin frá því að greiðsla átti sér stað. Þegar
    krafa um endurgreiðslu fyrnist fyrnast jafnframt allir áfallnir vextir.
                                  Gildistaka.
5. gr. Lög þessi öðlast gildi 1. janúar 1996 og taka til ofgreiðslu á sköttum og
                   gjöldum sem á sér stað eftir það tímamark.

References

   Visible links
   1. http://www.althingi.is/dba-bin/lawformpr.pl?lnr=1995029
   2. http://www.althingi.is/dba-bin/ferill.pl?ltg=118&mnr=406
   3. http://www.althingi.is/altext/118/s/0652.html
   4. file:///altext/stjt/2002.131.html
   5. file://2001038.html#g8
   6. file://2001038.html#g6
   7. file:///altext/stjt/2002.131.html
