
   --------------------------------------------------------------------------

                              Lög um bifreiðagjald

                              1988 nr. 39 20. maí

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 31. maí 1988. Breytt með l. 6/1990 (tóku gildi 28. febr. 1990), l.
11/1990 (tóku gildi 1. júlí 1990), l. 92/1991 (tóku gildi 1. júlí 1992 nema 103.
   gr. sem tók gildi 9. jan. 1992), l. 122/1993 (tóku gildi 1. jan. 1994), l.
 138/1995 (tóku gildi 29. des. 1995), l. 56/1997 (tóku gildi 29. maí 1997), l.
83/1998 (tóku gildi 1. júlí 1998 nema III. kafli sem tók gildi 24. júní 1998 og
  II. kafli sem tók gildi 11. okt. 1998), l. 151/1998 (tóku gildi 1. jan. 1999
   nema 3. og 5. gr. sem tóku gildi 11. febr. 1999; komu til framkvæmda skv.
 fyrirmælum í 13. gr.), l. 37/2000 (tóku gildi 1. júlí 2000), l. 148/2001 (tóku
 gildi 1. jan. 2002), l. 131/2004 (tóku gildi 1. jan. 2005), l. 137/2008 (tóku
 gildi 12. des. 2008), l. 60/2009 (tóku gildi 30. maí 2009), l. 130/2009 (tóku
gildi 30. des. 2009 nema 7.9. gr. og 13.42. gr. sem tóku gildi 1. jan. 2010),
l. 136/2009 (tóku gildi 1. jan. 2010) og l. 156/2010 (tóku gildi 1. jan. 2011).

                        1. gr. [Gjaldskyld ökutæki.]^1)
  Greiða skal til ríkissjóðs bifreiðagjald af bifreiðum sem skráðar eru hér á
                 landi eins og nánar er ákveðið í lögum þessum.
 Með gjaldskyldri bifreið samkvæmt lögum þessum er átt við vélknúið ökutæki sem
                uppfyllir eitt eða fleiri eftirtalinna skilyrða:
   a. Vélknúið ökutæki sem aðallega er ætlað til fólks- eða vöruflutninga og er
á fjórum hjólum eða fleiri, eða á þremur hjólum, og er 400 kg að eigin þyngd eða
  meira og hannað er til hraðari aksturs en 30 km á klukkustund eða aka má svo
                         hratt án verulegra breytinga.
      b. Vélknúið ökutæki sem aðallega er ætlað til að draga annað ökutæki og
             hannað er til hraðari aksturs en 30 km á klukkustund.
    c. Vélknúið ökutæki sem aðallega er ætlað til fólks- eða vöruflutninga eða
         til að draga annað ökutæki og er búið beltum og eftir atvikum
         stýrimeiðum/stýrihjólum og er 400 kg að eigin þyngd eða meira.
    d. [Bifhjól sem hvorki telst bifreið né torfærutæki, er aðallega ætlað til
  fólks- eða vöruflutninga, er á tveimur hjólum, með eða án hliðarvagns, eða á
      þremur eða fleiri hjólum og er 400 kg að eigin þyngd eða meira.]^2)
                                      ^1)
                   ^1)L. 37/2000, 1. gr. ^2)L. 156/2010, 9. gr.
                         2. gr. [Fjárhæð gjaldsins.]^1)
  [Bifreiðagjald á hverju gjaldtímabili miðast við skráða losun koltvísýrings
    (CO[2]) viðkomandi ökutækis. Skráð losun er mæld í grömmum á hvern ekinn
                                   kílómetra.
   Bifreiðagjald ökutækis á hverju gjaldtímabili, að eigin þyngd 3.500 kg eða
      minna, skal vera 5.000 kr. fyrir losun allt að 121 gramms af skráðri
kolefnislosun ökutækis en 120 kr. fyrir hvert gramm af skráðri losun umfram það.
 Liggi upplýsingar um skráða losun koltvísýrings viðkomandi ökutækis ekki fyrir
skal losun ökutækis ákvörðuð sem 0,12 grömm á hvert kíló skráðrar eigin þyngdar
             ökutækisins að viðbættum 50 grömmum af koltvísýringi.
Bifreiðagjald ökutækis, að eigin þyngd meira en 3.500 kg, á hverju gjaldtímabili
    er 46.880 kr. að viðbættum 2 kr. fyrir hvert kíló skráðrar eigin þyngdar
ökutækis umfram 3.500 kg. Bifreiðagjald ökutækis, að eigin þyngd meira en 3.500
     kg, skal þó ekki vera hærra en 73.800 kr. á hverju gjaldtímabili.]^2)
                   ^1)L. 37/2000, 2. gr. ^2)L. 156/2010, 10. gr.
            3. gr. [Gjalddagar, eindagar og gjaldskyldir aðilar.]^1)
   Gjalddagar bifreiðagjalds eru 1. janúar ár hvert vegna gjaldtímabilsins 1.
 janúar til 30. júní og 1. júlí ár hvert vegna gjaldtímabilsins 1. júlí til 31.
desember ^2) [Eindagar bifreiðagjalds eru 15. febrúar og 15. ágúst ár hvert.]^2)
         Skal gjaldið innheimtast þar sem bifreið er skráð á gjalddaga.
  Gjald vegna nýskráðra bifreiða skal greiðast í hlutfalli við skráningartíma
      þeirra á gjaldtímabilinu og telst gjaldskyldan frá og með afhendingu
   skráningarmerkis. ^1) Gjald vegna nýskráðra bifreiða fellur í eindaga við
                                   skráningu.
  Bifreiðagjald skal sá greiða sem er skráður eigandi á gjalddaga. Hafi orðið
   eigandaskipti að bifreið án þess að þau hafi verið tilkynnt til skráningar
             hvílir greiðsluskyldan jafnframt á hinum nýja eiganda.
     Eigi skal endurgreiða gjald af bifreið sem greitt hefur verið af þótt
  eigandaskipti verði, hún flutt í annað skráningarumdæmi eða afskráð. Gildir
greiðslan fyrir bifreiðina hver sem eigandi hennar er eða hvert sem hún er flutt
                                   á landinu.
                                      ^1)
 [Ef bifreiðir sem hafa verið undanþegnar bifreiðagjaldi skv. d-lið 4. gr. eru
settar á skráningarmerki að nýju skal greiða bifreiðagjald í hlutfalli við þann
tíma sem eftir er af gjaldtímabilinu og hefst gjaldskyldan frá og með afhendingu
skráningarmerkis. Gjald vegna skráðra bifreiða sem skráningarmerki eru sett á að
             nýju fellur í eindaga við afhendingu skráningarmerkis.
   Við afskráningu bifreiða skal endurgreiða eða fella niður bifreiðagjald í
 hlutfalli við þann tíma sem eftir er af því gjaldtímabili sem er að líða þegar
                            afskráning fer fram.]^1)
                   ^1)L. 37/2000, 3. gr. ^2)L. 138/1995, 2. gr.
                       [4. gr. Undanþága frá gjaldskyldu.
            Eftirfarandi bifreiðir skulu undanþegnar bifreiðagjaldi:
      a. Bifreiðir í eigu þeirra sem fá greiddan örorkustyrk, örorkulífeyri,
   bensínstyrk eða umönnunargreiðslur vegna örorku barna frá Tryggingastofnun
  ríkisins. Jafnframt eiga þeir öryrkjar sem notið hafa niðurfellingar skv. 1.
 málsl. rétt á niðurfellingu ef þeir hafa öðlast rétt til ellilífeyrisgreiðslna
eða dveljast á stofnun, sbr. [1]43. gr. laga nr. 117/1993, um almannatryggingar.
 Sama rétt eiga foreldrar langveikra og fjölfatlaðra barna sem vistuð eru utan
 heimilis ef réttur til umönnunargreiðslna héldist óskertur væri barnið heima.
     Réttur til niðurfellingar bifreiðagjalds vegna þeirra sem fá greiddan
örorkustyrk, örorkulífeyri eða bensínstyrk er bundinn því skilyrði að bóta- eða
styrkhafi sé í ökutækjaskrá annaðhvort skráður eigandi bifreiðar eða umráðamaður
bifreiðar samkvæmt eignarleigusamningi. Réttur til niðurfellingar bifreiðagjalds
af bifreiðum í eigu þeirra sem fá umönnunargreiðslur vegna örorku barna nær til
    einnar bifreiðar og er bundinn því skilyrði að skráður eigandi bifreiðar
   samkvæmt ökutækjaskrá fari með forsjá barnsins. Óheimilt er að fella niður
bifreiðagjald af bifreiðum sem eru yfir 3.500 kg að eigin þyngd og nýttar eru í
atvinnurekstri. Ef sá sem á rétt á niðurfellingu bifreiðagjalds á fleiri en eina
 bifreið skal bifreiðagjald fellt niður af þeirri bifreið sem er þyngst. Fyrir
 álagningu bifreiðagjalds skal Tryggingastofnun ríkisins senda ríkisskattstjóra
 upplýsingar um bifreiðaeign þeirra sem fá slíkar greiðslur frá stofnuninni sem
                               að framan greinir.
        b. Bifreiðir í eigu björgunarsveita. Með björgunarsveit er átt við
  sjálfboðaliðasamtök sem hafa björgun mannslífa og verðmæta að aðalmarkmiði.
     c. Bifreiðir sem eru eldri en 25 ára í upphafi gjaldárs, talið frá og með
                              árgerðarári þeirra.
     d. Bifreiðir þegar skráningarmerki hafa verið afhent skráningaraðila til
 varðveislu. Undanþága þessi miðast við dagsetningu innlagnar skráningarmerkja.
 Jafnframt skal ríkisskattstjóri fella niður bifreiðagjald af ónýtum bifreiðum
           sem sannanlega hafa ekki verið í notkun á gjaldtímabilinu.
       e. Bifreiðir sem tímabundið hafa verið fluttar úr landi. Framvísa ber
  útflutnings- og innflutningsskýrslum til sönnunar á tímabundnum útflutningi.
   [f. Ökutæki sem framleidd eru og skráð með metan sem aðalorkugjafa eða hefur
     verið breytt þannig að þau geti nýtt metan og breytingin hlotið vottun
    skoðunarstöðvar skulu greiða lágmark bifreiðagjalds skv. 2. gr.]^1)]^2)
                   ^1)L. 156/2010, 11. gr. ^2)L. 37/2000, 4. gr.
                    [5. gr.]^1) [Aðalskoðun og skráning.]^1)
 Við árlega aðalskoðun bifreiðar, sem gjaldskyld er samkvæmt þessum lögum, skal
   eigandi hennar eða umráðamaður færa sönnur á að greitt hafi verið af henni
 gjaldfallið bifreiðagjald. [Eiganda eða umráðamanni bifreiðar er þó ekki skylt
    að færa sönnur á að hafa greitt gjaldfallið bifreiðagjald fyrr en eftir
 eindaga.]^2) Að öðrum kosti skal skoðunarmaður neita um skoðun á bifreiðinni,
taka af henni skráningarmerki og afhenda þau lögreglustjóra. Lögreglustjóri skal
       ekki afhenda þau aftur fyrr en færðar hafa verið sönnur á greiðslu
                               bifreiðagjaldsins.
  [Óheimilt er að skrá eigendaskipti að bifreið nema gjaldfallið bifreiðagjald
                          hafi áður verið greitt.]^2)
 Ef bifreiðagjald er ekki greitt fyrir eindaga skal lögreglustjóri, eftir kröfu
   innheimtumanns, taka af bifreiðinni skráningarmerki til geymslu svo sem að
                                 framan segir.
[Skráning bifreiðar skal ekki fara fram nema gjaldfallið bifreiðagjald hafi áður
                             verið greitt af henni.
Óheimilt er að afhenda skráningarmerki sem afhent hafa verið skráningaraðila til
       varðveislu nema greitt hafi verið fyrir þann tíma sem eftir er af
                              gjaldtímabilinu.]^1)
                   ^1)L. 37/2000, 5. gr. ^2)L. 138/1995, 3. gr.
          [6. gr.]^1) [Umsjón álagningar, innheimtu og endurgreiðslu.
    [Ríkisskattstjóri fer með]^2) álagningu bifreiðagjalds og aðra framkvæmd
  laganna. Innheimtu bifreiðagjalds annast tollstjórar og fer um reikningsskil
   eftir því sem fjármálaráðherra ákveður. Heimilt er að fela skoðunarstöðvum
                           innheimtu bifreiðagjalds.
 Endurgreiðslu bifreiðagjalds vegna afskráningar eða innlagnar skráningarmerkja
                              annast tollstjórar.
                     Bifreiðagjald nýtur lögtaksréttar.]^1)
                   ^1)L. 37/2000, 6. gr. ^2)L. 136/2009, 50. gr.
                               7. gr. [Kæruleið.
   Greiðanda bifreiðagjalds er heimilt að kæra til ríkisskattstjóra álagningu
 bifreiðagjalds skv. 6. gr. innan þrjátíu daga frá því að gjaldið var ákvarðað.
Úrskurði ríkisskattstjóra skv. 1. mgr. má skjóta til yfirskattanefndar samkvæmt
                ákvæðum [2]laga nr. 30/1992, um yfirskattanefnd.
Um málsmeðferð að öðru leyti fer samkvæmt [3]lögum nr. 3/1987, um fjáröflun til
                     vegagerðar, með síðari breytingum.]^1)
                               ^1)L. 37/2000, 8. gr.
                         [8. gr.]^1) [Ýmis ákvæði.]^1)
  Sé bifreiðagjald ekki greitt í síðasta lagi á eindaga skal greiða ríkissjóði
 dráttarvexti, sbr. [4]III. kafla laga nr. 25/1987, af því sem ógreitt er talið
                             frá og með gjalddaga.
                               ^1)L. 37/2000, 7. gr.
   [9. gr.]^1) Fjármálaráðherra er heimilt að kveða nánar á um framkvæmd laga
                            þessara í reglugerð.^2)
               ^1)L. 37/2000, 4. gr. ^2)Rg. 359/1998, sbr. 811/1998.
                   [10. gr.]^1) Lög þessi öðlast þegar gildi.
                               ^1)L. 37/2000, 4. gr.
                          Ákvæði til bráðabirgða. ^1)
                               ^1)L. 37/2000, 9. gr.

References

   Visible links
   1. file://1993117.html
   2. file://1992030.html
   3. file://1987003.html
   4. file://1987025.html
