                                    dálkum.

   --------------------------------------------------------------------------

                                  Kvikmyndalög

                           2001 nr. 137 21. desember

   --------------------------------------------------------------------------

              [2]Ferill málsins á Alþingi.   [3]Frumvarp til laga.

                   Tóku gildi 1. janúar 2003, sjá þó 14. gr.

                        I. kafli. Markmið og yfirstjórn.
  1. gr. Markmið laga þessara er að efla kvikmyndagerð og kvikmyndamenningu á
                                    Íslandi.
 Kvikmynd merkir í lögum þessum hvers kyns hreyfimyndaefni án tillits til þess
              með hvers konar tækni eða aðferðum það er framleitt.
Íslensk kvikmynd í skilningi laga þessara er kvikmynd sem unnin er og kostuð af
     íslenskum aðilum eða er samstarfsverkefni íslenskra og erlendra aðila.
   2. gr. Menntamálaráðherra fer með yfirstjórn kvikmyndamála samkvæmt lögum
                                    þessum.
 Kvikmyndaráð veitir stjórnvöldum ráðgjöf um kvikmyndamálefni og gerir tillögur
     til menntamálaráðherra um stefnu og markmið opinberra aðgerða á sviði
                                kvikmyndalistar.
 Menntamálaráðherra skipar sjö fulltrúa í kvikmyndaráð til þriggja ára í senn,
   formann og varaformann án tilnefningar, en hina fimm samkvæmt tilnefningum
 eftirtalinna aðila: Félags kvikmyndagerðarmanna, Framleiðendafélagsins  SÍK,
Samtaka kvikmyndaleikstjóra, Félags kvikmyndahúsaeigenda og Bandalags íslenskra
   listamanna. Varamenn skulu skipaðir með sama hætti. Sami maður verður ekki
      skipaður í sæti aðalmanns í kvikmyndaráð oftar en tvisvar samfleytt.

                      II. kafli. Kvikmyndamiðstöð Íslands.
              3. gr. Verkefni Kvikmyndamiðstöðvar Íslands eru að:
             1. Styrkja framleiðslu og dreifingu íslenskra kvikmynda.
   2. Stuðla að kynningu, útbreiðslu og sölu á íslenskum kvikmyndum hér á landi
     og erlendis og afla upplýsinga um íslenskar kvikmyndir og gefa þær út.
                       3. Efla kvikmyndamenningu á Íslandi.
      4. Stuðla að auknum samskiptum við erlenda aðila á sviði kvikmyndamála.
 4. gr. Menntamálaráðherra skipar forstöðumann Kvikmyndamiðstöðvar Íslands til
 fimm ára í senn, að fenginni umsögn kvikmyndaráðs. Forstöðumaðurinn skal hafa
           staðgóða þekkingu á kvikmyndamálum og íslenskri menningu.
 Forstöðumaðurinn fer með yfirstjórn Kvikmyndamiðstöðvar, er í fyrirsvari fyrir
 hana út á við, ber ábyrgð á rekstri hennar og að starfsemi hennar sé í samræmi
  við lög og stjórnvaldsfyrirmæli. Jafnframt annast forstöðumaðurinn ráðningar
                 annarra starfsmanna Kvikmyndamiðstöðvarinnar.
   5. gr. Tekjur Kvikmyndamiðstöðvar Íslands eru árlegt framlag í fjárlögum,
  vaxtatekjur og aðrar tekjur. Fjárveitingar til Kvikmyndasjóðs, sbr. 6. gr.,
skulu sérgreindar í fjárlögum hverju sinni. Menntamálaráðherra gerir tillögur um
fjárveitingar á grundvelli fjárhags- og starfsáætlunar Kvikmyndamiðstöðvarinnar
                                til þriggja ára.
  6. gr. Kvikmyndasjóður starfar á vegum Kvikmyndamiðstöðvar Íslands. Hlutverk
 Kvikmyndasjóðs er að efla íslenska kvikmyndagerð með fjárhagslegum stuðningi.
    Kvikmynd, sem styrkt er af Kvikmyndamiðstöð Íslands, skal hafa íslenska
    menningarlega skírskotun nema sérstök menningarleg rök leiði til annars.
  7. gr. Forstöðumaður Kvikmyndamiðstöðvar Íslands tekur endanlega ákvörðun um
 veitingu fjárstuðnings úr Kvikmyndasjóði til undirbúnings, framleiðslu og/eða
                        dreifingar íslenskra kvikmynda.
  Í reglugerð^1) sem menntamálaráðherra setur að fenginni umsögn kvikmyndaráðs
  skal kveðið á um skilyrði fyrir framlögum úr sjóðnum með styrkjum, lánum eða
veitingu tímabundinna vilyrða fyrir stuðningi. Jafnframt skulu sett ákvæði m.a.
um undirbúning úthlutunar og greiðslur úr sjóðnum. Þar skal enn fremur kveðið á
      um meginskiptingu fjárveitinga Kvikmyndasjóðs milli einstakra greina
 kvikmyndagerðar, svo og um tilhögun mats á umsóknum, störf úthlutunarnefnda og
                             um kvikmyndaráðgjafa.
                      ^1)[4]Rg. 229/2003, sbr. [5]1066/2004.

                       III. kafli. Kvikmyndasafn Íslands.
                 8. gr. Hlutverk Kvikmyndasafns Íslands er að:
      1. Safna, skrásetja og varðveita íslenskar kvikmyndir, samvinnuverkefni
   íslenskra og erlendra aðila og erlendar kvikmyndir sem teknar hafa verið á
 Íslandi, þ.m.t. að varðveita skilaskylt efni samkvæmt lögum um skylduskil til
                                     safna.
   2. Hafa eftirlit með skylduskilum kvikmyndaefnis samkvæmt lögum um skylduskil
                                   til safna.
          3. Standa fyrir sýningum á innlendri og erlendri kvikmyndalist.
              4. Sjá um viðhald og endurgerðir á kvikmyndum safnsins.
    5. Skapa fræðimönnum og fagmönnum aðstöðu til að stunda kvikmyndafræðilegar
                                  rannsóknir.
                       6. Efla kvikmyndamenningu á Íslandi.
 9. gr. Menntamálaráðherra skipar forstöðumann Kvikmyndasafns Íslands til fimm
  ára í senn. Forstöðumaðurinn skal hafa staðgóða þekkingu á kvikmyndamálum og
                            íslenskri menningarsögu.
10. gr. Framleiðendum kvikmynda sem hlotið hafa styrk úr Kvikmyndasjóði er skylt
    innan sjö ára frá frumsýningardegi að afhenda Kvikmyndasafni tvö eintök
kvikmyndar og skal annað eintakið vera frumeintak eða ígildi þess, sem og annað
  efni er varðar kvikmyndina og varðveislugildi hefur. Nánar skal kveðið á um
                          framkvæmd skila í reglugerð.
     11. gr. Tekjur Kvikmyndasafns Íslands eru árlegt framlag í fjárlögum,
vaxtatekjur og aðrar tekjur. Menntamálaráðherra gerir tillögur um fjárveitingar
  á grundvelli fjárhags- og starfsáætlunar Kvikmyndasafnsins til þriggja ára.
     Kvikmyndasafni Íslands er heimilt að taka gjald fyrir eftirtalda þætti
 þjónustunnar: Útlán á kvikmyndum, kvikmyndasýningar, sérvinnslu skráa og úttak
tölvugagna, sérfræðilega heimildaþjónustu og hvers konar afritun og fjölföldun,
   til þess að standa straum af launum og efniskostnaði vegna þessara þátta.
    Gjaldskrá vegna þessarar þjónustu skal háð samþykki menntamálaráðherra.
    Kvikmyndasafn Íslands skal afla fullnægjandi heimilda rétthafa samkvæmt
    höfundalögum svo að markmið starfsemi Kvikmyndasafns nái fram að ganga.

                            IV. kafli. Önnur ákvæði.
   12. gr. Menntamálaráðherra er heimilt að skipa markaðsnefnd kvikmynda til
 þriggja ára í senn er í sitji fulltrúar samkvæmt tilnefningum frá iðnaðar- og
      viðskiptaráðuneyti, Kvikmyndamiðstöð Íslands, utanríkisráðuneyti og
Útflutningsráði. Menntamálaráðherra skipar formann nefndarinnar. Varamenn skulu
                            skipaðir með sama hætti.
   Hlutverk nefndarinnar er að veita innlendum og erlendum aðilum þjónustu er
   varðar gerð kvikmynda á Íslandi. Nefndinni er heimilt að kynna Ísland sem
                           vettvang kvikmyndagerðar.
Menntamálaráðherra setur nefndinni erindisbréf. Menntamálaráðherra er heimilt að
    fela Kvikmyndamiðstöð Íslands rekstur markaðsnefndarinnar með sérstökum
                                   samningi.
  13. gr. Menntamálaráðherra setur í reglugerð nánari ákvæði um framkvæmd laga
                                    þessara.
 14. gr. Lög þessi öðlast gildi 1. janúar 2003 og skulu vera komin að fullu til
                            framkvæmda 1. mars 2003.
 Ákvæði til bráðabirgða. Kvikmyndamiðstöð Íslands og Kvikmyndasafn Íslands taka
    við tekjum og eignum Kvikmyndasjóðs Íslands. Kvikmyndamiðstöð tekur við
 réttindum og skyldum Kvikmyndasjóðs gagnvart viðskiptavinum hans í samræmi við
                              ákvæði laga þessara.
Umboð núverandi stjórnar Kvikmyndasjóðs Íslands fellur niður frá gildistöku laga
                                    þessara.
  Framkvæmdastjóri Kvikmyndasjóðs Íslands er forstöðumaður Kvikmyndamiðstöðvar
Íslands þar til nýr forstöðumaður hefur verið skipaður samkvæmt ákvæðum 4. gr.,
   þó eigi lengur en til 1. mars 2003. Staða framkvæmdastjóra Kvikmyndasjóðs
     Íslands skal lögð niður frá og með þeim tíma er hann lætur af störfum.
    Núverandi safnstjóri Kvikmyndasafns Íslands gegnir störfum forstöðumanns
   Kvikmyndasafns Íslands þar til skipað hefur verið í embætti forstöðumanns
          samkvæmt ákvæðum 9. gr., þó eigi lengur en til 1. mars 2003.
Lokið skal við að skipa í kvikmyndaráð skv. 2. gr. laga þessara fyrir 1. febrúar
                                     2003.

References

   Visible links
   1. http://www.althingi.is/dba-bin/lawformpr.pl?lnr=2001137
   2. http://www.althingi.is/dba-bin/ferill.pl?ltg=127&mnr=227
   3. http://www.althingi.is/altext/127/s/0253.html
   4. http://www.reglugerd.is/interpro/dkm/WebGuard.nsf/key2/229-2003
   5. http://www.reglugerd.is/interpro/dkm/WebGuard.nsf/key2/1066-2004
