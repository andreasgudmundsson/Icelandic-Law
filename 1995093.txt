
   --------------------------------------------------------------------------

                                 Lög um matvæli

                              1995 nr. 93 28. júní

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 30. júní 1995. Breytt með l. 169/2000 (tóku gildi 29. des. 2000), l.
164/2002 (tóku gildi 1. jan. 2003), [1]l. 17/2003 (tóku gildi 1. júlí 2003), l.
76/2005 (tóku gildi 1. jan. 2006), [2]l. 68/2006 (tóku gildi 30. júní 2006), l.
167/2007 (tóku gildi 1. jan. 2008), l. 29/2008 (tóku gildi 19. apríl 2008) og l.
143/2009 (tóku gildi 1. mars 2010 nema II.IV. kafli sem taka gildi 1. nóv. 2011
 (utan 43. gr. í IV. kafla sem tók gildi 1. mars 2010) og 54. og 55. gr. og 9.
   efnismgr. 63. gr. sem taka gildi 1. mars 2011; EES-samningurinn: I. og II.
                          viðauki reglugerð 178/2002).

                       I. kafli. Tilgangur og gildissvið.
   1. gr. Tilgangur laganna er að tryggja, svo sem kostur er, gæði, öryggi og
   hollustu matvæla og að merkingar og aðrar upplýsingar um þau séu réttar og
 fullnægjandi. [Þessu skal ná með innra eftirliti, áhættugreiningu, rekjanleika
    afurða og vara, varúðaraðgerðum, fræðslu, upplýsingamiðlun, rannsóknum,
                    neytendavernd og opinberu eftirliti.]^1)
                              ^1)L. 143/2009, 1. gr.
2. gr. [Lög þessi taka til framleiðslu og dreifingar matvæla á öllum stigum. Þau
   taka ekki til frumframleiðslu til einkanota eða til vinnslu, meðferðar eða
  geymslu á matvælum til einkaneyslu. Lögin ná þó til allra efna og hluta sem
    ætlað er að koma í snertingu við matvæli á einkaheimilum. Lögin taka til
  matvælaeftirlits hérlendis og um borð í skipum í höfnum og á leið til hafna
            hérlendis. Sama á við um loftför á flugvöllum hérlendis.
 Lyf, sbr. lyfjalög, eru undanþegin ákvæðum þessara laga. Þó gilda lög þessi um
      matvæli, þ.m.t. fæðubótarefni, sem innihalda lyf. Tóbak, sbr. lög um
tóbaksvarnir, og vímuefni, önnur en áfengi, sbr. lög um ávana- og fíkniefni, eru
  undanþegin ákvæðum þessara laga. Það sama gildir um plöntur, fyrir uppskeru,
  sbr. lög um varnir gegn sjúkdómum og meindýrum á plöntum, fóður, sbr. lög um
  eftirlit með fóðri, áburði og sáðvöru, og lifandi dýr nema þau séu alin til
                      markaðssetningar til manneldis.]^1)
                              ^1)L. 143/2009, 2. gr.
3. gr. Þannig skal staðið að framleiðslu og dreifingu matvæla að þau valdi ekki
        heilsutjóni og að ekki sé beitt blekkingum í viðskiptum með þau.

                           II. kafli. Skilgreiningar.
        4. gr. Í lögum þessum hafa eftirtalin hugtök svofellda merkingu:
                                        ^1)
   Framleiðsla er meðferð hráefnis, vinnsla, pökkun og matreiðsla. Hér er einnig
átt við húsnæði, störf, hreinlæti og heilbrigði starfsfólks og annað sem tengist
framleiðslu, svo og efni og hluti sem geta komist í snertingu við matvæli, sbr.
                         ákvæði IV. kafla þessara laga.
      Dreifing er hvers konar flutningur, framboð og afhending, þar með talið
innflutningur, útflutningur og sala. Hér er einnig átt við geymslu og annað sem
             tengist dreifingu, sbr. ákvæði IV. kafla þessara laga.
    Efni og hlutir eru allar umbúðir, ílát, áhöld, tækjabúnaður, borðbúnaður og
   öll efni sem slíkir hlutir eru samsettir úr og geta komist í snertingu við
                                    matvæli.
   Umbúðir eru allar umbúðir sem umlykja eða hafa að geyma matvæli eða efni sem
                       notuð eru við framleiðslu matvæla.
        Örverur eru lífverur sem geta valdið skemmdum í matvælum eða verið
heilsuspillandi vegna neyslu þeirra, en einnig eru tilteknar örverur notaðar við
                              framleiðslu matvæla.
    Hráefni eru öll efni, önnur en bætiefni, aukefni, bragðefni og varnarefni,
                     sem notuð eru við framleiðslu matvæla.
     Aukefni eru efni sem notuð eru við tilbúning matvæla til að hafa áhrif á
            geymsluþol, lit, lykt, bragð eða aðra eiginleika þeirra.
   Bragðefni eru efni sem notuð eru til að hafa áhrif á bragðeiginleika matvæla
                          og teljast ekki til aukefna.
           Bætiefni eru vítamín, steinefni, þar með talin snefilefni, og
                     lífsnauðsynlegar fitu- og amínósýrur.
   Aðskotaefni eru efni sem sett eru í matvæli, berast í þau eða myndast í þeim
 og breyta eiginleikum, samsetningu, gæðum eða hollustu þeirra. Hér er m.a. átt
                     við vaxtaraukandi efni og lyfjaleifar.
    Varnarefni eru efni sem notuð eru m.a. gegn illgresi, sveppum og meindýrum
                    við framleiðslu og við geymslu matvæla.
   Opinbert eftirlit er eftirlit á vegum stjórnvalda í þeim tilgangi að tryggja
   að framfylgt sé ákvæðum laga og reglna um matvæli og stuðla að fræðslu og
                               upplýsingamiðlun.
   Innra eftirlit er eftirlit á vegum framleiðanda eða dreifanda í þeim tilgangi
                 að tryggja gæði, öryggi og hollustu vörunnar.
        Faggilding er formleg staðfesting á því að starfsemi rannsóknastofa
   (prófunarstofa), vottunarstofa og eftirlitsaðila fari fram samkvæmt settum
 reglum. Markmiðið er að sannreyna hæfni, kunnáttu og áreiðanleika viðkomandi.
    [Áhættugreining er ferli sem er samsett af þremur innbyrðis tengdum þáttum,
               þ.e. áhættumati, áhættustjórnun og áhættukynningu.
      Frumframleiðsla er framleiðsla, eldi eða ræktun undirstöðuafurða ásamt
uppskeru, mjöltum og eldi dýra fram að slátrun. Frumframleiðsla tekur einnig til
                  dýra og fiskveiða og nýtingar villigróðurs.
   Fæðubótarefni eru matvæli sem eru ætluð sem viðbót við venjulegt fæði og eru
   með hátt hlutfall af vítamínum, steinefnum eða annars konar efnum sem hafa
                     næringar- eða lífeðlisfræðileg áhrif.
   Markaðssetning er að hafa umráð yfir matvælum með sölu fyrir augum, þ.m.t. að
        bjóða þau til sölu eða afhendingar í öðru formi, gegn gjaldi eða
    endurgjaldslaust, og sjálf salan, dreifingin eða önnur form afhendingar.
   Matvæli eru hvers konar efni eða vörur, hvort sem þau eru fullunnin, unnin að
 hluta eða óunnin, sem fólki er ætlað að neyta eða sem eðlilegt er að vænta að
 fólk neyti. Hugtakið matvæli tekur einnig til drykkja, tyggigúmmís og hvers
    kyns efna, þ.m.t. neysluvatns, sem bætt er af ásettu ráði í matvæli við
         framleiðslu þeirra, vinnslu eða meðferð, svo og fæðubótarefna.
       Matvælafyrirtæki er fyrirtæki eða einstaklingur sem rekur starfsemi í
tengslum við framleiðslu, vinnslu eða dreifingu matvæla á einhverju stigi, hvort
    sem það starfar í ágóðaskyni eður ei, og hvort sem það er einkarekið eða
                              opinbert fyrirtæki.
   Neysluvatn er vatn í upphaflegu ástandi eða eftir meðhöndlun, án tillits til
 uppruna þess og hvort sem það kemur úr dreifikerfi, tönkum, flöskum eða öðrum
ílátum, og er ætlað til neyslu eða matargerðar, einnig allt vatn sem notað er í
matvælafyrirtækjum, nema unnt sé að sýna fram á að gæði þess vatns sem notað er
                  hafi ekki áhrif á heilnæmi framleiðslunnar.
       Neytandi er sá sem notar matvæli ekki sem lið í rekstri eða starfsemi
                               matvælafyrirtækis.
        Opinberir eftirlitsaðilar eru Matvælastofnun eða heilbrigðisnefndir
                   sveitarfélaga í samræmi við 6. og 22. gr.
   Rekjanleiki er sá möguleiki að rekja uppruna og feril matvæla, dýra sem gefa
 af sér afurðir til manneldis og efna sem nota á eða vænst er að verði notuð í
     eða í snertingu við matvæli í gegnum öll stig framleiðslu, vinnslu og
                                  dreifingar.
     Stjórnandi matvælafyrirtækis er einstaklingur eða lögaðili sem er ábyrgur
   fyrir því að farið sé að kröfum samkvæmt lögum og stjórnvaldsfyrirmælum um
                matvæli í matvælafyrirtækjum undir hans stjórn.
   Smásala er meðhöndlun og/eða vinnsla matvæla og geymsla þeirra á staðnum þar
        sem þau eru seld eða afhent neytanda, þ.m.t. dreifingarstöðvar,
   matsölufyrirtæki, mötuneyti starfsfólks, veitingahús og önnur samsvarandi
       matarþjónusta ásamt verslunum og dreifingarstöðvum stórmarkaða og
                             heildsölumarkaðir.]^1)
                              ^1)L. 143/2009, 3. gr.

                         III. kafli. Stjórn og skipan.
 5. gr. [Sjávarútvegs- og landbúnaðarráðherra, í lögum þessum nefndur ráðherra,
 fer með yfirstjórn mála samkvæmt lögum þessum. Matvælastofnun er ráðherra til
                                 ráðgjafar.]^1)
                              ^1)L. 167/2007, 34. gr.
   6. gr. [Matvælastofnun annast opinbert eftirlit samkvæmt lögum þessum með:
                             a. [frumframleiðslu],^1)
                   [b. innflutningi og útflutningi búfjárafurða,
     c. kjötvinnslum og kjötpökkunarstöðvum, að undanskildum kjötvinnslum sem
                      starfræktar eru í smásöluverslunum,
                      d. mjólkurstöðvum og eggjavinnslu.]^1)
                          [e. ]^1) smitsjúkdómum búfjár,
                 [f. ]^1) meðferð, skoðun og mati á sláturafurðum,
                      [g. ]^1) heilbrigðisskoðun eldisfisks,
    [h. ]^1) meðferð, flutningi, geymslu, vinnslu og dreifingu sjávarafurða, að
                             undanskilinni smásölu,
       [i. ]^1) innflutningi annarra matvæla en getið er í [ah-lið].^1)]^2)
                  ^1)L. 143/2009, 4. gr. ^2)L. 167/2007, 35. gr.
                                   7. gr. ^1)
                              ^1)L. 167/2007, 36. gr.
                                   8. gr. ^1)
                              ^1)L. 167/2007, 37. gr.

   IV. kafli. [Matvælaöryggi, framleiðsla, markaðssetning og rekjanleiki.]^1)
                              ^1)L. 143/2009, 10. gr.
    [8. gr. a. Óheimilt er að markaðssetja matvæli sem ekki eru örugg, þ.e.
                      heilsuspillandi eða óhæf til neyslu.
Við ákvörðun um hvort matvæli séu örugg skal hafa hliðsjón í fyrsta lagi af því
    hvernig neytendur nota matvælin venjulega á hverju stigi framleiðslu og
   dreifingar og í öðru lagi af upplýsingum sem neytendum eru veittar, þ.m.t.
upplýsingum á merkimiða, eða öðrum upplýsingum sem neytendur hafa almennt aðgang
að, þar sem fram kemur hvernig þeir geti forðast tiltekin matvæli eða tiltekinn
             matvælaflokk sem getur haft skaðleg áhrif á heilsuna.
 Við ákvörðun um hvort matvæli séu heilsuspillandi skal hafa hliðsjón í fyrsta
lagi af líklegum, bráðum áhrifum og/eða skammtímaáhrifum og/eða langtímaáhrifum
þessara matvæla á heilsu þeirra sem neyta þeirra og einnig á næstu kynslóðir, í
  öðru lagi líklegum, uppsöfnuðum eituráhrifum og í þriðja lagi sérstöku næmi
ákveðins hóps neytenda fyrir tilteknum matvælum ef matvælin eru ætluð þeim hópi.
  Við ákvörðun um hvort matvæli séu óhæf til neyslu skal hafa hliðsjón af því
hvort matvælin séu óviðunandi til neyslu með tilliti til fyrirhugaðrar notkunar
     eða vegna mengunar eða vegna þess að þau eru rotin, spillt eða skemmd.
   Stjórnandi matvælafyrirtækis, sbr. 8. gr. b, og opinberir eftirlitsaðilar
 samkvæmt lögum þessum skulu í störfum sínum tryggja eins og kostur er að ekki
 berist á markað matvæli sem geta valdið matarsjúkdómum. Til að tryggja ýtrasta
    matvælaöryggi og vernda líf og heilsu manna og dýra skal ráðherra setja
  reglugerð þar sem kveðið er almennt á um sýnatökur, vottorðagjöf og skilyrði
         markaðssetningar matvæla til að fyrirbyggja að þau geti valdið
                              matarsjúkdómum.]^1)
                              ^1)L. 143/2009, 5. gr.
 [8. gr. b. Stjórnandi matvælafyrirtækis ber ábyrgð á að uppfylltar séu kröfur
laga og stjórnvaldsreglna sem gilda um starfsemi þess á hverjum tíma. Stjórnandi
  ber ábyrgð á öllum stigum framleiðslu og dreifingar í fyrirtækjum undir hans
           stjórn og skal sannprófa að þessum kröfum sé fullnægt.]^1)
                              ^1)L. 143/2009, 5. gr.
[8. gr. c. Ef stjórnandi matvælafyrirtækis álítur eða hefur ástæðu til að álíta
 að matvæli, sem hann hefur flutt inn, framleitt eða dreift, séu ekki í samræmi
 við kröfur um öryggi matvæla og hann hefur ekki lengur beint forræði yfir þeim
skal hann tafarlaust gera ráðstafanir til að taka umrædd matvæli af markaðnum og
tilkynna það hlutaðeigandi opinberum eftirlitsaðila. Ef varan er komin í hendur
     neytenda skal stjórnandinn upplýsa þá á skilvirkan og nákvæman hátt um
  ástæðurnar fyrir því að varan var tekin af markaðnum og, ef nauðsyn krefur,
  innkalla vörur sem neytendum hafa þegar verið afhentar ef aðrar ráðstafanir
              nægja ekki til þess að tryggja víðtæka heilsuvernd.
Álíti stjórnandi matvælafyrirtækis eða hafi hann ástæðu til að álíta að tiltekin
matvæli, sem hann hefur markaðssett, geti verið heilsuspillandi skal hann þegar
 í stað tilkynna það hlutaðeigandi opinberum eftirlitsaðila. Stjórnendur skulu
  tilkynna yfirvöldum um aðgerðir til að fyrirbyggja hættu fyrir neytandann og
   jafnframt eiga allt það samstarf við yfirvöld sem dregið getur úr eða eytt
                      áhættu vegna viðkomandi matvæla.]^1)
                              ^1)L. 143/2009, 5. gr.
    9. gr. [Matvælafyrirtæki skulu hafa starfsleyfi frá viðkomandi opinberum
    eftirlitsaðila, sbr. 20. gr., og skulu þau sækja um starfsleyfi áður en
   starfsemi hefst. Matvælafyrirtæki sem annast frumframleiðslu matjurta eða
      sauðfjár- og hrossarækt þurfa ekki starfsleyfi en þurfa að tilkynna
    Matvælastofnun um starfsemi sína áður en hún hefst. Heimilt er að binda
           starfsleyfi tilteknum skilyrðum, sbr. ákvæði í 2.4. mgr.
 Gefa skal út starfsleyfi til tiltekins tíma enda uppfylli starfsemin skilyrði
       laga og stjórnvaldsreglna sem um hana gilda. Óheimilt er að hefja
 starfsleyfisskylda starfsemi hafi starfsleyfi fyrir hana ekki verið gefið út.
  Stjórnanda ber að veita opinberum eftirlitsaðila upplýsingar um fyrirhugaðar
    breytingar á starfsemi sem varðað geta ákvæði starfsleyfis með hæfilegum
fyrirvara. Opinberum eftirlitsaðila er heimilt að endurskoða starfsleyfi áður en
gildistími þess er liðinn vegna breyttra forsendna, svo sem ef breytingar verða
 á rekstrinum, vegna tækniþróunar eða breytinga á reglum um öryggi matvæla eða
                          framkvæmd matvælaeftirlits.
Þrátt fyrir 2. mgr. er heimilt að gefa út starfsleyfi til bráðabirgða þannig að
matvælafyrirtæki gefist ráðrúm til nauðsynlegra úrbóta á starfsemi sinni enda sé
         um smávægilegar athugasemdir opinbers eftirlitsaðila að ræða.
   Í starfsleyfi skal tilgreina stjórnanda og staðsetningu starfsemi, tegund
    hennar, skilyrði, gildistíma og endurskoðun starfsleyfis, auk ákvæða um
   eftirlit, umgengni, hreinlæti og innra eftirlit eftir því sem við á hverju
                                     sinni.
  Þrátt fyrir skilgreiningu á matvælafyrirtæki í 4. gr. er ráðherra heimilt að
  undanskilja frá starfsleyfis- eða tilkynningarskyldu aðila sem halda búfé en
   ekki í ágóðaskyni en þeir skulu þó uppfylla önnur skilyrði þessara laga og
              stjórnvaldsreglna sem settar eru með heimild í þeim.
 Í sérlögum er heimilt að kveða á um sérstök skilyrði fyrir útgáfu starfsleyfis
                  fyrir starfsemi einstakra matvælafyrirtækja.
Ef einnig er kveðið á um starfs- eða vinnsluleyfisskyldu í sérlögum eða lögum um
   eftirlit með fóðri fyrir starfsemi sem fellur undir ákvæði þessara laga er
opinberum eftirlitsaðila heimilt að gefa út eitt starfsleyfi á grundvelli hvorra
                              tveggja laganna.]^1)
                              ^1)L. 143/2009, 6. gr.
  10. gr. [Matvælafyrirtæki skulu haga starfsemi sinni í samræmi við reglur um
almenna hollustuhætti og tryggja að matvæli óhreinkist ekki eða spillist á annan
                                     hátt.
 Stjórnendur matvælafyrirtækja bera ábyrgð á því að sett sé á fót og starfrækt
  innra eftirlit með starfseminni, byggt á meginreglum hættugreiningar, til að
  fyrirbyggja að matvæli geti valdið matarsjúkdómum og til þess að tryggja að
matvæli séu að öðru leyti í samræmi við ákvæði laga þessara og reglugerða settra
   samkvæmt þeim. Innra eftirlit fyrirtækisins skal miðast við eðli og umfang
starfseminnar og byggjast á reglum sem ráðherra ákveður í reglugerð. Starfsfólk,
 sem starfar við framleiðslu matvæla eða dreifir þeim, skal gæta hreinlætis við
        störf sín. Það skal hafa þekkingu á meðferð matvæla. Stjórnendur
 matvælafyrirtækja bera ábyrgð á að starfsfólkinu sé veitt fræðsla. Ráðherra er
   heimilt að setja reglur um að þeir sem starfa við framleiðslu og dreifingu
matvæla skuli sækja námskeið um meðferð matvæla þar sem sérstök áhersla er lögð
á innra eftirlit og öryggi matvæla. Ef opinberir aðilar annast námskeiðahald er
           heimilt að taka gjald sem nemur raunkostnaði við það.]^1)
Þeim sem haldnir eru sjúkdómum, sem hætta er á að geti dreifst með matvælum, er
óheimilt að starfa við meðferð matvæla. Eftirlitsaðilar, sbr. IX. kafla laganna,
 geta að höfðu samráði við landlækni gert kröfu um reglubundna heilsufarsskoðun
   starfsfólks. [Eftirlitsaðilar skulu einnig með öðrum hætti vinna að því að
  fyrirbyggja að matvæli geti valdið heilsutjóni og skulu grípa til viðeigandi
         ráðstafana ef vart verður við matarsjúkdóma eða smithættu.]^2)
                   ^1)L. 143/2009, 7. gr. ^2)L. 169/2000, 1. gr.
 11. gr. Óheimilt er að hafa matvæli á boðstólum eða dreifa þeim þannig að þau
  blekki kaupanda að því er varðar uppruna, tegund, gæðaflokkun, samsetningu,
   magn, eðli eða áhrif. [Óheimilt er að flytja til landsins eða markaðssetja
    matvæli, þ.m.t. fæðubótarefni, sem innihalda lyf samkvæmt skilgreiningu
     lyfjalaga. Leiki vafi á því hvort einstök efnasambönd teljist lyf sker
                              Lyfjastofnun úr.]^1)
 Ráðherra skal með reglugerð setja ákvæði um með hvaða hætti hafa má matvæli á
    boðstólum eða dreifa á annan hátt þannig að gefið sé í skyn að varan sé
 sérstaklega ætluð tilteknum hópum, með vísan til aldurs, sjúkdóma eða annarra
                                    ástæðna.
                              ^1)L. 143/2009, 8. gr.
        12. gr. Matvæli, sem finnast á framleiðslustað eða í húsakynnum
 framleiðslustaðar, skulu talin framleidd þar nema annað verði sannað. Matvæli
  teljast jafnframt höfð á boðstólum á dreifingarstað ef þau er þar að finna.
Á sama hátt skulu efni, hlutir og annað, sem tengist framleiðslu matvæla, talin
  notuð við framleiðslu ef þau er að finna á framleiðslustað. Jafnframt telst
 slíkur varningur hafður á boðstólum á dreifingarstað ef hann er þar að finna.
Ákvæði greinarinnar eiga ekki við ef sannanlega er um sýni af tilbúinni vöru að
ræða eða þegar eftirlitsaðila hefur verið tilkynnt um að unnið sé að vöruþróun.
13. gr. Matvæli skal geyma þannig að þau verði ekki fyrir skemmdum eða spillist
 á annan hátt. Geymsluskilyrði skulu vera í samræmi við ákvæði sem sett eru með
 reglugerðum um geymslu matvæla og er framleiðandi eða eftir atvikum dreifandi
                        ábyrgur fyrir geymslu vörunnar.
Eigandi eða umráðandi flutningatækis er ábyrgur fyrir því að tækið uppfylli þær
                   kröfur sem settar eru um flutning matvæla.
   [13. gr. a. Á öllum stigum framleiðslu og dreifingar skal vera fyrir hendi
 möguleiki á að rekja feril matvæla, dýra sem gefa af sér afurðir til manneldis
      og hvers kyns efna sem nota á eða vænst er að verði notuð í matvæli.
Stjórnendur matvælafyrirtækja skulu geta tilgreint alla einstaklinga og lögaðila
  sem hafa afhent þeim matvæli, dýr sem gefa af sér afurðir til manneldis eða
 hvers kyns efni sem nota á eða vænst er að verði notuð í matvæli. Einnig skulu
 stjórnendur geta tilgreint fyrirtæki sem þeir hafa afhent vörur sínar. Í þessu
skyni skulu umræddir stjórnendur hafa yfir að ráða kerfum og verklagsreglum til
  að gera framangreindar upplýsingar aðgengilegar opinberum eftirlitsaðilum að
beiðni þeirra. Þá skulu matvæli vera merkt og auðkennd á viðeigandi hátt til að
    auðveldara verði að rekja feril þeirra með aðstoð viðeigandi skjala eða
              upplýsinga í samræmi við framangreindar kröfur.]^1)
                              ^1)L. 143/2009, 9. gr.

                      V. kafli. Umbúðir og merking þeirra.
14. gr. Þeim sem framleiða eða flytja inn umbúðir fyrir matvæli, eða fyrir vörur
 sem notaðar eru við framleiðslu matvæla, er skylt að gæta þess að umbúðir geti
ekki spillt þeirri vöru sem þær eru ætlaðar fyrir, þannig að hún verði hættuleg
   eða varasöm heilsu manna, gæði hennar rýrni eða varan teljist óneysluhæf.
             Matvælaframleiðendur og dreifendur bera sömu skyldur.
[Rekjanleika umbúða og annarra efna og hluta sem ætlað er að snerta matvæli skal
  tryggja á öllum stigum. Ráðherra er heimilt með reglugerð^1) að setja nánari
     ákvæði um skyldu framleiðenda og dreifingaraðila til að hafa kerfi og
verklagsreglur sem tryggi rekjanleika umbúða og annarra efna og hluta sem ætlað
    er að komast í snertingu við matvæli til að auðvelda eftirlit, innköllun
 gallaðra vara, miðlun upplýsinga til neytenda og til að ákvarða ábyrgð á hinni
                                 gölluðu vöru.
   Þegar eftirlitsaðili hefur rökstudda ástæðu til að ætla á grundvelli nýrra
   upplýsinga eða endurmats á fyrirliggjandi upplýsingum að notkun umbúða og
     annarra efna eða hluta stofni heilbrigði manna í hættu, þrátt fyrir að
 viðeigandi ráðstafanir um öryggi vörunnar hafi verið gerðar, er eftirlitsaðila
               heimilt að takmarka eða stöðva dreifingu vara.]^2)
      ^1)Rg. 503/2005 (um merkingu matvæla), sbr. 681/2009. Rg. 698/2008 (um
  takmörkun á notkun tiltekinna epoxýafleiðna í efni og hluti sem ætlað er að
komast í snertingu við matvæli). Rg. 34/2009 (um efni og hluti úr sellulósafilmu
             sem er ætlað að snerta matvæli). ^2)L. 29/2008, 1. gr.
  15. gr. Matvælaumbúðir skulu merktar með nafni og heimilisfangi framleiðanda
    matvælanna eða dreifanda þeirra. Þá skal heiti vörunnar koma fram ásamt
upplýsingum um innihald, geymsluskilyrði, geymsluþol og nettóþyngd eða lagarmál.
 Ráðherra er heimilt með reglugerð^1) að setja nánari ákvæði um umbúðamerkingar
þar sem m.a. koma fram kröfur um að á umbúðum séu upplýsingar um styrk einstakra
 efna, næringarefnagildi, ástand vöru og þá meðhöndlun sem vara hefur fengið í
      framleiðslu. Enn fremur er ráðherra heimilt að undanþiggja tilteknar
       vörutegundir eða vöruflokka einstökum ákvæðum um umbúðamerkingar.
   ^1)Rg. 588/1993 (um merkingu, auglýsingu og kynningu matvæla), sbr. 142/1995,
     726/1997, 54/2000, 439/2000, 863/2000, 352/2003, 503/2005 og 787/2006.

                     VI. kafli. Sérreglur um efnainnihald.
     16. gr. Ráðherra er heimilt með reglugerð^1) að setja ákvæði um heiti,
  framleiðslu og samsetningu matvæla, þegar slíkt er talið nauðsynlegt, til að
   stuðla að heilbrigði eða til að tryggja hagsmuni framleiðenda og neytenda.
Þegar vöruheiti er bundið við tiltekna vörutegund samkvæmt þessari grein er ekki
 heimilt að nota sama heiti á aðrar vörur eða veita einhverjar þær upplýsingar
sem gætu orðið til þess að neytendur villtust á vörunni og öðrum vörum sem hafa
                      annan uppruna eða aðra samsetningu.
      ^1)Rg. 674/1998 (um megrunarfæði). Rg. 542/2000 (um kaffi o.fl.), sbr.
    667/2002. Rg. 605/2000 (um matvæli til nota í sérstökum læknisfræðilegum
tilgangi), sbr. 519/2009. Rg. 520/2009 (um ungbarnablöndur og stoðblöndur). Rg.
              1045/2010 (um hámarksmagn transfitusýra í matvælum).
    17. gr. Ráðherra skal með reglugerðum^1) setja ákvæði um notkun aukefna,
 bragðefna, varnarefna og bætiefna við framleiðslu matvæla og um leyfilegt magn
                            aðskotaefna í matvælum.
Óheimilt er að nota vaxtaraukandi efni til framleiðslu á matvælum, nema til þess
                hafi verið veitt sérstök undanþága í reglugerð.
     ^1)Rg. 587/1993 (um bragðefni í matvælum), sbr. 305/2001 og 848/2003. Rg.
289/1994 (um leysiefni til notkunar í matvælaiðnaði), sbr. 562/1995 og 493/1998.
         Rg. 526/2006 (um íblöndun bætiefna í matvæli), sbr. 855/2007.

         VII. kafli. [Framkvæmd, neytendavernd og fræðslustarfsemi.]^1)
                              ^1)L. 143/2009, 12. gr.
     18. gr. Til þess að tryggja framkvæmd laga þessara setur [ráðherra]^1)
  reglugerð^2) um atriði sem lög þessi ná til. Þar skal m.a. kveðið nánar á um
 framleiðslu og dreifingu matvæla, efnainnihald, viðmiðunarmörk fyrir örverur,
                 umbúðir, matvælaeftirlit og matvælarannsóknir.
      ^1)L. 167/2007, 38. gr. ^2)Rg. 405/2004 (um náttúrulegt ölkelduvatn og
    átappað lindarvatn), sbr. 1097/2004. Rg. 411/2004 (um ýmis aðskotaefni í
  matvælum), sbr. 56/2005 og 269/2010. Rg. 425/2004 (um gildistöku tiltekinnar
       gerðar Evrópusambandsins um fyrirkomulag vöktunar á hámarksgildum
  varnarefnaleifa í tilteknum matvælum). Rg. 624/2004 (um fæðubótarefni), sbr.
  684/2005 og 399/2007. Rg. 331/2005 (um kjöt og kjötvörur). Rg. 439/2005 (um
 gildistöku tiltekinna gerða Evrópusambandsins um aðskotaefni í matvælum). Rg.
   503/2005 (um merkingu matvæla), sbr. 553/2006, 1303/2007 og 681/2009. Rg.
 508/2005 (um gildistöku tiltekinnar gerðar Evrópusambandsins um aðskotaefni í
 matvælum). Rg. 681/2005 (um gildistöku tiltekinnar gerðar Evrópusambandsins um
     merkingu matvæla og innihaldsefna matvæla með viðbættum jurtasterólum,
  jurtasterólestrum, jurtastanólum og/eða jurtastanólestrum). Rg. 439/2006 (um
leirhluti sem er ætlað að snerta matvæli). Rg. 526/2006 (um íblöndun bætiefna í
  matvæli), sbr. 566/2007 og 855/2007. Rg. 555/2006 (um gildistöku tiltekinna
gerða Evrópusambandsins um aðskotaefni í matvælum). Rg. 237/2007 (um gildistöku
tiltekinna gerða Evrópusambandsins um aðskotaefni í matvælum). Rg. 1289/2007 (um
gildistöku tiltekinnar gerðar Evrópusambandsins um aðskotaefni í matvælum). Rg.
 1307/2007 (um gildistöku tiltekinnar gerðar Evrópusambandsins um aðskotaefni í
matvælum). Rg. 568/2008 (um góða framleiðsluhætti að því er varðar efni og hluti
sem ætlað er að komast í snertingu við matvæli). Rg. 618/2008 (um reykbragðefni
  sem eru notuð eða eru ætluð til notkunar í eða á matvælum). Rg. 672/2008 (um
 hámarksgildi varnarefnaleifa í matvælum og fóðri), sbr. 1089/2008, 264/2010 og
  758/2010. Rg. 697/2008 (um gildistöku tiltekinna gerða Evrópusambandsins um
    aðskotaefni í matvælum). Rg. 698/2008 (um takmörkun á notkun tiltekinna
 epoxýafleiðna í efni og hluti sem ætlað er að komast í snertingu við matvæli).
Rg. 790/2008 (um gildistöku tiltekinnar gerðar Evrópusambandsins um aðskotaefni
   í matvælum). Rg. 925/2008 (um markaðssetningu ungbarnablandna úr tilteknum
mysupróteinum). Rg. 34/2009 (um efni og hluti úr sellulósafilmu sem er ætlað að
    snerta matvæli). Rg. 410/2009 (um merkingu næringargildis matvæla), sbr.
   547/2009 og 170/2010. Rg. 489/2009 (um vinnslu og heilbrigðiseftirlit með
hvalaafurðum). Rg. 520/2009 (um ungbarnablöndur og stoðblöndur), sbr. 1042/2009.
     Rg. 708/2009 (um barnamat fyrir ungbörn og smábörn). Rg. 172/2010 (um
sjóflutninga á hrásykri, fljótandi fitu og olíum). Rg. 865/2010 (matvæli sem eru
              ætluð til sérstakra, næringarlegra nota (sérfæði)).
[18. gr. a. Leitast skal við að vernda hagsmuni neytenda og gefa neytendum kost
 á upplýstu vali með tilliti til matvælanna sem þeir neyta. Þannig skal leitast
við að fyrirbyggja framleiðslu og markaðssetningu svikinna matvæla, sviksamlegar
    eða villandi starfsvenjur og aðrar starfsvenjur sem gætu villt um fyrir
                                   neytendum.
Óheimilt er að villa um fyrir neytendum með merkingu, auglýsingu og framsetningu
matvæla, þ.m.t. lögun þeirra, útliti eða umbúðum og umbúðaefni, hvernig þeim er
fyrir komið og í hvaða umhverfi þau eru sýnd, sem og upplýsingum sem eru veittar
                                  um þau.]^1)
                              ^1)L. 143/2009, 11. gr.
19. gr. [Matvælastofnun skal sjá um að halda uppi fræðslu fyrir almenning um þau
    málefni sem lög þessi ná til. Jafnframt skal stofnunin vinna að eflingu
fræðslustarfs fyrir þá sem starfa við framleiðslu og dreifingu matvæla og veita
 ráðgjöf við gerð námsefnis fyrir kennslu um matvæli og meðferð þeirra, sbr. 2.
                                    mgr.]^1)
  Menntamálaráðuneytið setur ákvæði í námskrá eftir því sem við á um kennslu í
  matreiðslu, örverufræði, matvælafræði, næringarfræði og um neytendamálefni,
  hefur eftirlit með fræðslunni og fylgist með því að fullnægjandi aðstaða sé
                                  fyrir hendi.
                              ^1)L. 167/2007, 39. gr.

                         VIII. kafli. Leyfisveitingar.
20. gr. [Framleiðsla og dreifing matvæla er háð leyfi heilbrigðisnefndar skv. 9.
  gr. Þegar ákvæði þessi eiga við um starfsemi sem er undir opinberu eftirliti
 Matvælastofnunar skv. 6. gr. er leyfisveiting í höndum þeirrar stofnunar.]^1)
 Leyfisveiting og endurnýjun leyfa er háð því að eftirlits- og leyfisgjald hafi
  verið greitt, sbr. og 25. og 26. gr., og leyfi til framleiðslu og dreifingar
 matvæla má fella úr gildi ef sá sem slíkt leyfi hefur gerist sekur um ítrekuð
  eða alvarleg brot á lögum þessum, reglugerðum eða fyrirmælum settum samkvæmt
                                     þeim.
Þeir sem annast leyfisveitingu geta endurskoðað veitt leyfi ef framleiðandi eða
 dreifandi ráðgerir að taka í notkun framleiðslutækni sem ekki hefur áður verið
 almennt í notkun og skal viðkomandi eftirliti tilkynnt um slíkar fyrirætlanir.
                              ^1)L. 143/2009, 13. gr.
                                  21. gr. ^1)
                              ^1)L. 167/2007, 41. gr.

                          IX. kafli. Matvælaeftirlit.
   22. gr. [Heilbrigðisnefnd hefur undir yfirumsjón Matvælastofnunar opinbert
eftirlit með framleiðslu og dreifingu matvæla. Matvælastofnun hefur þó opinbert
   eftirlit með matvælum sem falla undir ákvæði 6. gr. Matvælastofnun skráir
       nauðsynlegar upplýsingar um framleiðslu og dreifingu matvæla vegna
 matvælaeftirlits. Matvælastofnun skal hafa aðgang að niðurstöðum úr sýnatökum
 heilbrigðisnefnda sveitarfélaganna. Þá er ráðherra heimilt að fela stofnuninni
                      eftirlit með afmörkuðum þáttum.]^1)
   [Ef bæði Matvælastofnun og heilbrigðisnefnd hafa eftirlitsskyldur með sama
  matvælafyrirtæki, sbr. 1. mgr. þessarar greinar, skal ráðherra úrskurða hvor
      aðilinn skuli fara með opinbert eftirlit og veita leyfi skv. 20. gr.
   Opinberum eftirlitsaðilum er heimilt að fela hver öðrum að annast tiltekin
       verkefni sem eru á verksviði þessara aðila samkvæmt lögum þessum.
      Flutningur verkefna skv. 3. mgr. getur einnig tekið til ákvarðana um
 þvingunarúrræði og viðurlög skv. 30. gr. og 30. gr. a  30. gr. d og gjaldtöku
                         fyrir eftirlitið skv. 25. gr.
  Ráðherra setur í reglugerð nánari ákvæði um framkvæmd framsals á eftirliti.
 Matvælaeftirlit skal m.a. byggjast á áhættugreiningu og skal áhættumat unnið á
 hlutlausan og gagnsæjan hátt á grundvelli vísindalegra upplýsinga og gagna. Í
þessum tilgangi skipar ráðherra ráðgefandi nefnd sem veitir vísindalega ráðgjöf
 um áhættumat að beiðni ráðherra eða Matvælastofnunar. Tíðni opinbers eftirlits
   skal vera regluleg og í réttu hlutfalli við áhættuna, að teknu tilliti til
            niðurstaðna úr eftirliti og samkvæmt eftirlitsáætlunum.
Matvælastofnun hefur yfirumsjón með matvælaeftirliti og skal sjá um að vöktun og
 rannsóknir vegna þessa eftirlits séu framkvæmdar. Í yfirumsjón felst samræming
    matvælaeftirlits þannig að framkvæmdin sé með sama hætti á landinu öllu.
 Matvælastofnun skal koma á samvinnu þeirra er að málum þessum starfa og skal í
    slíkum tilvikum sérstaklega gæta að hagkvæmni í eftirliti og fyrirbyggja
  tvíverknað og skörun eftir því sem frekast er unnt. Stofnunin skal hafa nána
 samvinnu við heilbrigðisnefndir og heilbrigðisfulltrúa og veita þá ráðgjöf og
 þjónustu varðandi matvælaeftirlit sem hún getur og aðstæður krefjast. Þá skal
   stofnunin vinna að samræmingu krafna sem gerðar eru til starfsemi á sviði
matvælaeftirlits og að því að slíkum kröfum sé framfylgt. Til þess að stuðla sem
  best að því að þessu markmiði verði náð gefur stofnunin út leiðbeiningar og
   viðmiðunarreglur um framkvæmdina sem heilbrigðisnefndum ber að fylgja.]^2)
                  ^1)L. 167/2007, 42. gr. ^2)L. 143/2009, 14. gr.
  23. gr. [Opinberum eftirlitsaðila er heimilt að fela aðilum sem hlotið hafa
faggildingu samkvæmt lögum um faggildingu o.fl. að annast tiltekin verkefni við
   framkvæmd eftirlits samkvæmt lögum þessum og skal gerður um það sérstakur
 samningur í hverju tilviki. Þeir skulu bundnir þagnarskyldu um það sem þeir fá
          vitneskju um við framkvæmd eftirlitsins og leynt á að fara.
 Faggiltir aðilar skulu rækja eftirlit sitt á vegum opinbers eftirlitsaðila sem
      fylgist með starfi þeirra og sannreynir að þeir ræki skyldur sínar á
   fullnægjandi hátt, enda skulu þeir veita honum upplýsingar um starfsemi og
                ástand fyrirtækja á þann hátt sem hann ákveður.
Verði misbrestur á að hinir faggiltu aðilar ræki almennt skyldur sínar samkvæmt
samningi sínum við opinberan eftirlitsaðila, vanræki þeir upplýsingaskyldu sína
    eða gefi rangar upplýsingar veitir hann þeim áminningu eða riftir við þá
                         samningi ef sakir eru miklar.
Ráðherra setur með reglugerð nánari ákvæði um skilyrði og störf faggiltra aðila
             samkvæmt lögum þessum og enn fremur um gerð samninga.
       Jafnframt getur ráðherra sett reglur^1) um hvernig innra eftirlit
  matvælafyrirtækja, sem starfrækt er samkvæmt vottuðu gæðakerfi, getur verið
                      þáttur í opinberu matvælaeftirliti.
 Þá er ráðherra heimilt að ákveða að tilteknar rannsóknastofur, sem hlotið hafa
       faggildingu á viðkomandi rannsóknar- eða prófunarsviði, skuli vera
                         tilvísunarrannsóknastofur.]^2)
               ^1)Rg. 40/1999. Rg. 730/2003. ^2)L. 143/2009, 15. gr.
 24. gr. [Matvælafyrirtækjum]^1) er skylt að láta aðilum, sem fara með eftirlit
 samkvæmt lögum þessum, endurgjaldslaust í té nauðsynleg sýni til rannsókna og
    veita þeim allar þær upplýsingar sem nauðsynlegar teljast við framkvæmd
eftirlitsins. Jafnframt er skylt að veita óhindraðan aðgang til eftirlits á þeim
          stöðum þar sem framleiðsla eða dreifing matvæla á sér stað.
  Eftirlitsaðilar eru bundnir þagnarskyldu um atriði er varða framleiðslu- og
verslunarleynd er þeir kunna að komast að við leyfisveitingar, sbr. VIII. kafla,
                            og framkvæmd eftirlits.
      [[Heilbrigðisnefnd, aðilar sem hafa faggildingu og fara með tiltekin
eftirlitsverkefni og matvælafyrirtæki]^1) skulu tilkynna [Matvælastofnun]^2) ef
  gögn sem þessir aðilar hafa undir höndum eða aðrar ástæður benda til hættu á
heilsutjóni vegna neyslu matvæla. Sama tilkynningarskylda á við um þá sem starfa
  við rannsóknir og greiningu á matvælum ef þeir greina í matvælum örverur sem
  geta valdið sjúkdómum í mönnum sem eru tilkynningarskyldir samkvæmt ákvæðum
  [3]sóttvarnalaga, nr. 19/1997, eða reglna settra með stoð í þeim lögum.]^3)
      ^1)L. 143/2009, 16. gr. ^2)L. 167/2007, 44. gr. ^3)L. 169/2000, 2. gr.

                   X. kafli. Rekstrarkostnaður og gjaldtaka.
  25. gr. [Fyrir eftirlit samkvæmt lögum þessum skulu matvælafyrirtæki greiða
 eftirlitsgjald sem ekki er hærra en raunkostnaður við eftirlitið til að standa
          straum af eftirtöldum kostnaðarþáttum við matvælaeftirlitið:
             a. launum starfsfólks sem sinnir störfum vegna eftirlits,
    b. öðrum kostnaði vegna starfsfólks, þ.m.t. vegna aðstöðu, áhalda, búnaðar,
                   þjálfunar, ferðalaga og tengds kostnaðar,
              c. kostnaði við greiningu á rannsóknastofu og sýnatöku.
Opinber eftirlitsaðili framkvæmir viðbótareftirlit, þar á meðal rannsóknir, með
 matvælum þegar tiltekin starfsemi matvælafyrirtækis eða matvæli eru ekki talin
    uppfylla þær almennu og eðlilegu kröfur sem gerðar eru til meðferðar eða
    heilbrigðis matvæla vegna vísbendinga um smitefni, mengun eða brot gegn
        heilbrigðis- eða starfsreglum eða skyldra atvika. Raunkostnað af
  viðbótareftirliti ber matvælafyrirtæki. Framkvæma má viðbótareftirlit þrátt
         fyrir að afurðir eða vara hafi þegar hlotið heilbrigðisvottun.
    Ráðherra er heimilt að setja reglugerð um framkvæmd og inntak eftirlits
   opinberra eftirlitsaðila og skal hann gefa út gjaldskrá^1) fyrir eftirlit
   Matvælastofnunar að fengnum tillögum stofnunarinnar. Með sama hætti skulu
        sveitarfélögin gefa út gjaldskrá fyrir eftirlitsskylda starfsemi
                   heilbrigðisnefnda vegna matvælaeftirlits.
Við gerð reglugerðar og gjaldskrár opinberra eftirlitsaðila skal taka tillit til
                              eftirfarandi atriða:
         a. hvers konar fyrirtæki um er að ræða og viðkomandi áhættuþátta,
                   b. hagsmuna fyrirtækja með litla framleiðslu,
          c. hefðbundinna aðferða við framleiðslu, vinnslu og dreifingu,
         d. þarfa fyrirtækja með aðsetur á svæðum sem líða fyrir tilteknar
                          landfræðilegar takmarkanir.
Ráðherra skal afla umsagnar hlutaðeigandi hagsmunasamtaka og kynna þeim efni og
forsendur reglugerðar og/eða gjaldskrár Matvælastofnunar með a.m.k. eins mánaðar
 fyrirvara. Hafi umsagnir þeirra ekki borist ráðherra að mánuði liðnum er honum
         þó heimilt að setja reglugerð og gjaldskrá án umsagna þeirra.
       Eftirlitsgjald skal greiða samkvæmt framlögðum reikningi opinbers
                                eftirlitsaðila.
  Innheimta má eftirlitsgjaldið með fjárnámi án undangengins dóms eða sáttar.
   Opinberum eftirlitsaðilum er heimilt að krefjast dráttarvaxta af ógreiddri
      fjárkröfu vegna eftirlits frá og með gjalddaga fram að greiðsludegi.
  Ákvæði þessarar greinar gilda eftir því sem við á um innheimtu gjalds fyrir
     eftirlit á landamærastöðvum með innflutningi frá ríkjum utan Evrópska
                               efnahagssvæðisins.
      Þá skulu ákvæði þessarar greinar einnig gilda eftir því sem við á um
eftirlitsgjöld opinbers eftirlitsaðila vegna eftirlits sem hann felur faggiltum
                      aðilum að framkvæma skv. 23. gr.]^2)
              ^1)Rg. 234/2010, sbr. 50/2011. ^2)L. 143/2009, 17. gr.
   26. gr. [[Ráðherra]^1) skal setja gjaldskrá^2) vegna útgáfu starfsleyfa og
  vottorða skv. VIII. og IX. kafla laganna, svo og vegna skráningar og móttöku
   umsókna um heimild til notkunar aukefna og annarra slíkra leyfisveitinga.
Gjaldskrá skal taka mið af kostnaði sem hlýst af útgáfu starfsleyfa og vottorða,
skráningu og móttöku umsókna og leyfisveitingum og má ákvörðun gjalds ekki vera
                           hærri en sá kostnaður.]^3)
   ^1)L. 167/2007, 46. gr. ^2)Rg. 234/2010, sbr. 50/2011. ^3)L. 169/2000, 4. gr.
                                  27. gr. ^1)
                              ^1)L. 143/2009, 18. gr.
 [27. gr. a. Matvælastofnun er heimil skyndiskoðun og sýnataka til rannsókna á
 búfjár- og sjávarafurðum sem fluttar eru til Íslands frá ríkjum innan Evrópska
 efnahagssvæðisins enda sé rökstuddur grunur um að matvælin séu heilsuspillandi
 eða óhæf til neyslu eða geti valdið dýrasjúkdómum. Þegar nauðsyn krefur getur
opinber eftirlitsaðili lagt fyrir stjórnanda matvælafyrirtækis að hann tilkynni
honum, með hæfilegum fyrirvara, um flutning matvæla til landsins frá EES-ríkjum.
Viðtakandi búfjár- og sjávarafurða skal halda dagbók yfir mótteknar sendingar og
ganga úr skugga um að samræmi sé milli þeirra og meðfylgjandi skjala. Varðveita
   skal vottorð og önnur skilríki þeim viðkomandi í eitt ár svo að unnt sé að
              framvísa þeim að kröfu opinbers eftirlitsaðila.]^1)
                              ^1)L. 143/2009, 19. gr.
     [27. gr. b. Allur innflutningur búfjárafurða, sjávarafurða og lifandi
ferskvatns- eða sjávardýra frá ríkjum utan Evrópska efnahagssvæðisins skal fara
                              um landamærastöðvar.
 Tilkynna skal Matvælastofnun fyrir fram um slíkan innflutning þar sem getið er
       um magn, tegund, áfangastað og hvenær áætlað er að sending berist.
Á landamærastöðvum eða í þeim höfnum sem heimild hafa fengið fyrir innflutningi
   skal fara fram athugun á skjölum og samanburður á þeim og sendingu til að
                  sannreyna uppruna hennar og ákvörðunarstað.
    Matvælastofnun skal kanna ástand afurðanna og taka sýni til rannsóknar á
rannsóknastofu. Skal Matvælastofnun í þeim efnum fylgja gildandi reglum um tíðni
 skoðunar og sýnatökur. Komi í ljós við skynmat eða rannsókn að þær séu óhæfar
  til manneldis skal eyða þeim. Heimilt er þó að endursenda afurðina að fengnu
 leyfi yfirvalda í framleiðslulandi eða taka hana til annarra nota enda sé það
                                 talið öruggt.
    Innflytjandi er ábyrgur fyrir þeim kostnaði sem getur fallið til við að
       endursenda vöru, geyma hana, taka til annarra nota eða eyða henni.
 Um innflutning sjávarafurða og lifandi sjávardýra vísast að öðru leyti til 22.
    og 23. gr. og [4]25.[5]27. gr. laga nr. 55/1998, um meðferð, vinnslu og
                          dreifingu sjávarafurða.]^1)
                              ^1)L. 143/2009, 19. gr.
[27. gr. c. Matvælafyrirtæki sem markaðssetja matvæli sem falla undir ákvæði 27.
 gr. a og 27. gr. b skulu starfrækja innra eftirlit og byggja á hættugreiningu,
sbr. ákvæði 10. gr., til að fyrirbyggja að matvæli geti valdið matarsjúkdómum og
   til þess að tryggja að matvæli séu að öðru leyti í samræmi við ákvæði laga
                þessara og reglugerða settra samkvæmt þeim.]^1)
                              ^1)L. 143/2009, 19. gr.

        XI. kafli. [Varúðarráðstafanir, þvingunarúrræði og valdsvið.]^1)
                              ^1)L. 143/2009, 25. gr.
28. gr. [Þegar hætta er talin á að matvæli geti valdið alvarlegu heilsutjóni er
    ráðherra heimilt að fyrirskipa nauðsynlegar varúðar- og varnaraðgerðir.
  Í sérstökum tilvikum þar sem mat á fyrirliggjandi upplýsingum leiðir í ljós
möguleika á heilsuspillandi áhrifum en vísindaleg óvissa ríkir áfram er ráðherra
 heimilt að samþykkja nauðsynlegar bráðabirgðaráðstafanir til að tryggja heilsu
              almennings vegna hugsanlegra heilsuspillandi áhrifa.
    Ráðstafanir, sem eru samþykktar á grundvelli 2. mgr., skulu vera í réttu
 hlutfalli við markmið þeirra og ekki hamla viðskiptum meira en nauðsynlegt er.
 Ráðstafanirnar skulu endurskoðaðar innan eðlilegs tíma miðað við eðli þeirrar
     áhættu fyrir líf eða heilsu manna sem greind hefur verið og þá tegund
   vísindalegra upplýsinga sem þarf til að eyða vísindalegri óvissu og til að
                       framkvæma umfangsmeira áhættumat.
   Varúðar- og varnaraðgerðir geta náð til alls landsins eða hluta þess. Skal
ráðherra hafa samráð við Matvælastofnun og sóttvarnalækni áður en til aðgerða er
                                  gripið.]^1)
                              ^1)L. 143/2009, 20. gr.
  [28. gr. a. Leiki rökstuddur grunur á að tiltekin matvæli hafi í för með sér
  áhættu fyrir heilbrigði manna skulu hlutaðeigandi opinberir eftirlitsaðilar
  upplýsa almenning um eðli áhættunnar fyrir heilsu manna. Slíkar ráðstafanir
  opinbers eftirlitsaðila skulu miðast við eðli, alvarleika og umfang þeirrar
áhættu sem um er að ræða. Tilgreina skal eins nákvæmlega og unnt er matvælin sem
     um er að ræða, tegund matvæla, þá áhættu sem kann að vera á ferðum og
      ráðstafanir sem hafa verið gerðar eða verða gerðar á næstunni til að
                 fyrirbyggja, draga úr eða eyða þessari áhættu.
 Ráðherra er heimilt að setja reglugerð um opinbera birtingu niðurstaðna vegna
                      eftirlits sem fram fer skv. 1. mgr.
    Jafnframt er ráðherra heimilt að setja með reglugerð reglur um birtingu
 niðurstaðna almenns matvælaeftirlits eða upplýsinga sem falla undir 18. gr. a.
    Ráðherra getur m.a. ákveðið að kæra fresti ekki réttaráhrifum opinberrar
 birtingar og jafnframt ákveðið að vissum upplýsingum sé haldið leyndum. Slíkar
reglur skulu kveða á um framsetningu og inntak birtingarinnar, m.a. að birtingin
  sé rafræn og á hvaða tímamarki skuli birta slíkar upplýsingar. Heimilt er að
  birta niðurstöður eftirlits er varða eitt matvælafyrirtæki eða fleiri eftir
                                  atvikum.]^1)
                              ^1)L. 143/2009, 21. gr.
                                  29. gr. ^1)
                              ^1)L. 143/2009, 22. gr.
30. gr. [Opinberum eftirlitsaðila er heimilt að stöðva starfsemi að hluta eða í
heild ef rökstuddur grunur er um að matvæli séu heilsuspillandi, óhæf til neyslu
                       eða valdi tjóni á öðrum hagsmunum.
 Sama gildir ef um er að ræða starfsemi sem er stunduð án tilskilins leyfis eða
             tilkynningarskyldu hefur ekki verið sinnt skv. 9. gr.
    Einnig er opinberum eftirlitsaðila heimilt að gefa fyrirmæli um afmengun
 matvæla, stöðva eða takmarka framleiðslu og markaðssetningu matvæla og leggja
 hald á þau þegar rökstuddur grunur er um að matvælin uppfylli ekki ákvæði laga
      þessara eða stjórnvaldsreglna settra samkvæmt þeim. Þegar opinberir
eftirlitsaðilar leggja hald á matvæli er þeim heimil förgun þeirra sé það talið
                                  nauðsynlegt.
 Þá getur opinber eftirlitsaðili jafnframt, til að knýja á um aðgerðir samkvæmt
 lögum þessum, stjórnvaldsreglum eða eigin fyrirmælum samkvæmt þessum ákvæðum,
                          beitt eftirfarandi aðgerðum:
                                a. veitt áminningu,
               b. veitt áminningu og tilhlýðilegan frest til úrbóta.
Stöðvun starfsemi og förgun á vörum skal því aðeins beitt að um alvarlegt tilvik
  eða ítrekað brot sé að ræða eða ef aðilar sinna ekki úrbótum innan tiltekins
frests og er heimilt að leita aðstoðar lögreglu ef með þarf. Sé um slík brot að
ræða getur opinber eftirlitsaðili afturkallað leyfi viðkomandi matvælafyrirtækis
                   til reksturs skv. 9. gr., sbr. 20. gr.]^1)
                              ^1)L. 143/2009, 23. gr.
[30. gr. a. Þegar stjórnandi sinnir ekki fyrirmælum innan tiltekins frests getur
 opinber eftirlitsaðili ákveðið matvælafyrirtæki dagsektir þar til úrbætur hafa
  verið framkvæmdar. Dagsektir sem Matvælastofnun ákveður renna í ríkissjóð en
    dagsektir sem heilbrigðisnefndir sveitarfélaganna ákveða skulu renna til
  rekstraraðila heilbrigðiseftirlits á viðkomandi svæði. Hámark dagsekta skal
ákveðið í reglugerð^1) sem ráðherra setur. Jafnframt er opinberum eftirlitsaðila
heimilt að láta vinna verk á kostnað hins vinnuskylda ef fyrirmæli um framkvæmd
    eru vanrækt og skal kostnaður þá greiddur til bráðabirgða af viðkomandi
        opinberum eftirlitsaðila en innheimtast síðar hjá hlutaðeigandi
matvælafyrirtæki. Kostnað og dagsektir má innheimta með fjárnámi án undanfarandi
                              dóms eða sáttar.]^2)
                     ^1)Rg. 767/2010. ^2)L. 143/2009, 23. gr.
   [30. gr. b. Opinberum eftirlitsaðila skal heimill aðgangur til skoðunar og
  eftirlits, þar á meðal töku sýna og myndatöku, að öllum þeim stöðum sem lög
 þessi og stjórnvaldsreglur ná yfir og er heimilt að leita aðstoðar lögreglu ef
   með þarf. Einnig er opinberum eftirlitsaðila heimilt að taka sýni þar sem
  starfsemi fer fram og lög þessi og stjórnvaldsreglur settar samkvæmt þeim ná
                                      til.
 Stjórnendum er skylt að veita aðstoð við framkvæmd eftirlitsins og veita allar
 upplýsingar sem nauðsynlegar eru vegna eftirlits með framkvæmd laganna og ber
þeim endurgjaldslaust að afhenda sýni sem talin eru nauðsynleg vegna eftirlits.
 Þá getur opinber eftirlitsaðili ákveðið að matvælafyrirtæki skuli greiða allan
  kostnað vegna þvingunarúrræða sem framkvæmd eru samkvæmt lögum þessum og má
         innheimta slíkan kostnað með fjárnámi án dóms eða sáttar.]^1)
                              ^1)L. 143/2009, 23. gr.
    [30. gr. c. Telji Matvælastofnun svo alvarlega hættu stafa af tiltekinni
starfrækslu eða notkun að aðgerð þoli enga bið er henni heimilt til bráðabirgða
að stöðva starfsemi eða notkun þegar í stað, með aðstoð lögreglu ef þurfa þykir,
              en tilkynna skal það hlutaðeigandi heilbrigðisnefnd.
 Matvælastofnun skal sjá um samhæfingu aðgerða samkvæmt lögum þessum þegar upp
  kemur bráð eða alvarleg matarsýking, matareitrun eða önnur vá svipaðs eðlis.
 Heilbrigðisnefndir sveitarfélaga skulu þegar í stað tilkynna Matvælastofnun um
slík mál og skal stofnunin að höfðu samráði við viðkomandi heilbrigðisnefnd taka
      ákvörðun um nauðsynlegar ráðstafanir. Starfsmenn Matvælastofnunar og
     heilbrigðisnefndir skulu jafnframt tilkynna um slík mál til yfirlæknis
viðkomandi heilsugæslu og sóttvarnalæknis, sbr. 4. og 5. mgr. 4. gr. og 1. mgr.
                   [6]11. gr. sóttvarnalaga, nr. 19/1997.]^1)
                              ^1)L. 143/2009, 23. gr.
  [30. gr. d. Við meðferð mála skv. 30. gr., 30. gr. a, 30. gr. b og 30. gr. c
 skal fara eftir ákvæðum stjórnsýslulaga og öðrum reglum stjórnsýsluréttar.]^1)
                              ^1)L. 143/2009, 23. gr.
[[30. gr. e.]^1) Rísi ágreiningur milli heilbrigðisnefndar og sveitarstjórna um
 framkvæmd þessara laga skal vísa málinu til fullnaðarúrskurðar ráðherra. Sama
  gildir um ágreining milli Matvælastofnunar og heilbrigðisnefnda um framkvæmd
                               laga þessara.]^2)
                  ^1)L. 143/2009, 24. gr. ^2)L. 167/2007, 49. gr.

                           XII. kafli. [Viðurlög.]^1)
                              ^1)L. 143/2009, 27. gr.
  31. gr. [Brot gegn ákvæðum þessara laga og stjórnvaldsreglum settum samkvæmt
þeim varða sektum hvort sem þau eru framin af ásetningi eða stórfelldu gáleysi.
   Sé um stórfelld eða ítrekuð ásetningsbrot að ræða skulu þau að auki varða
                         fangelsi allt að fjórum árum.
    Sektir má ákvarða lögaðila þó að sök verði ekki sönnuð á stjórnanda eða
   starfsmenn hans eða aðra þá einstaklinga sem í þágu hans starfa, enda hafi
  brotið orðið eða getað orðið til hagsbóta fyrir lögaðilann. Þó skal lögaðili
 ekki sæta refsingu ef um óhapp er að ræða. Einnig má, með sömu skilyrðum, gera
 lögaðila sekt ef stjórnandi eða starfsmenn hans eða aðrir einstaklingar sem í
                     þágu hans starfa gerast sekir um brot.
Mál út af brotum skv. 1. og 2. mgr. skulu sæta meðferð samkvæmt lögum um meðferð
                                 sakamála.]^1)
                              ^1)L. 143/2009, 26. gr.

             XIII. kafli. [Reglugerðarheimild, gildistaka o.fl.]^1)
                              ^1)L. 143/2009, 29. gr.
     [31. gr. a. Ráðherra setur nánari ákvæði um framkvæmd þessara laga með
 reglugerðum.^1) Þar skal m.a. kveðið nánar á um framleiðslu og markaðssetningu
matvæla, hollustuhætti í matvælaiðnaði, rekjanleika matvæla og umbúða, merkingar
     matvæla, notkun fullyrðinga í merkingum matvæla, efnainnihald matvæla,
 viðmiðunarmörk fyrir örverufræðilega þætti og aðskotaefni, neysluvatn, umbúðir
 og pökkun, erfðabreytt matvæli og merkingar þeirra, tilkynningarskyldu þeirra
 sem framleiða eða flytja inn umbúðir fyrir matvæli og efni eða efnablöndur sem
  nota á við framleiðslu og dreifingu matvæla, matvælaeftirlit, innra eftirlit
matvælafyrirtækja, um sölu framleiðanda af eigin framleiðslu beint til neytenda,
   um innflutning dýraafurða frá þriðju ríkjum og starfsemi landamærastöðva,
hraðviðvörunarkerfi og stjórnun vegna neyðartilvika og skipun ráðgefandi nefndar
                  sem veitir vísindalega ráðgjöf um áhættumat.
Einnig er ráðherra heimilt að innleiða með reglugerð^2) reglugerð Evrópuþingsins
 og ráðsins (EB) nr. 178/2002, frá 28. janúar 2002, um almennar meginreglur og
 kröfur samkvæmt lögum um matvæli, um stofnun Matvælaöryggisstofnunar Evrópu og
        um málsmeðferð vegna öryggis matvæla, sbr. ákvörðun sameiginlegu
 EES-nefndarinnar frá 27. október 2007 nr. 134/2007. Reglugerðir EB sem teknar
 verða upp í samninginn um Evrópska efnahagssvæðið og fela í sér breytingar eða
  viðbætur við reglugerð Evrópuþingsins og ráðsins (EB) nr. 178/2002, frá 28.
  janúar 2002, er einnig heimilt að innleiða með reglugerð.^3) Sama gildir um
            reglugerðir sem settar eru með tilvísun í reglugerðina.
Þá er ráðherra heimilt að innleiða með reglugerð^4) reglugerð Evrópuþingsins og
   ráðsins 852/2004, frá 29. apríl 2004, um hollustuhætti sem varða matvæli,
 reglugerð Evrópuþingsins og ráðsins (EB) nr. 853/2004, frá 29. apríl 2004, um
  sérstakar reglur um hollustuhætti sem varða matvæli úr dýraríkinu, reglugerð
  Evrópuþingsins og ráðsins (EB) nr. 854/2004, frá 29. apríl 2004, um sértækar
reglur um skipulag opinbers eftirlits með afurðum úr dýraríkinu sem eru ætlaðar
 til manneldis, reglugerð Evrópuþingsins og ráðsins (EB) nr. 882/2004, frá 29.
apríl 2004, um opinbert eftirlit til að staðfesta að lög um fóður og matvæli og
 reglur um dýraheilbrigði og velferð dýra séu virt, sbr. ákvörðun sameiginlegu
 EES-nefndarinnar frá 27. október 2007 nr. 137/2007. Reglugerðir EB sem teknar
 verða upp í samninginn um Evrópska efnahagssvæðið og fela í sér breytingar eða
viðbætur við framangreindar reglugerðir Evrópuþingsins og ráðsins (EB) er einnig
heimilt að innleiða með reglugerð.^5) Sama gildir um reglugerðir sem settar eru
                     með tilvísun í þessar reglugerðir EB.
      Ráðherra er jafnframt heimilt að innleiða með reglugerð^6) tilskipun
     Evrópuþingsins og ráðsins (EB) nr. 2004/41/EB, frá 21. apríl 2004, um
   niðurfellingu tiltekinna tilskipana sem varða hollustuhætti í tengslum við
     matvælaiðnað og heilbrigðisskilyrði við framleiðslu og markaðssetningu
tiltekinna afurða úr dýraríkinu sem eru ætlaðar til manneldis og um breytingu á
tilskipunum ráðsins 89/662/EBE og 92/118/EBE og ákvörðun ráðsins 95/408/EB, sbr.
 ákvörðun sameiginlegu EES-nefndarinnar frá 27. október 2007 nr. 137/2007.]^7)
    ^1)Rg. 285/2002, sbr. 739/2010. Rg. 111/2003, sbr. 728/2010. Rg. 736/2003,
sbr. 860/2003, 410/2004, 563/2005, 236/2007, 268/2010 og 883/2010. Rg. 411/2004,
   sbr. 56/2005 og 269/2010. Rg. 503/2005, sbr. 631/2010. Rg. 672/2008, sbr.
   1089/2008, 264/2010, 758/2010 og 839/2010. Rg. 410/2009, sbr. 547/2009 og
 170/2010. Rg. 265/2010, sbr. 346/2010, 718/2010, sbr. 825/2010. Rg. 327/2010.
   Rg. 406/2010. Rg. 489/2010. Rg. 564/2010. Rg. 565/2010. Rg. 577/2003, sbr.
595/2010. Rg. 606/2010. Rg. 722/2010. Rg. 820/2010. Rg. 838/2010. Rg. 870/2010.
  Rg. 884/2010. Rg. 1038/2010. Rg. 1045/2010. ^2)Rg. 102/2010, sbr. 720/2010.
^3)Rg. 128/2010. Rg. 129/2010. Rg. 130/2010. ^4)Rg. 103/2010, sbr. 506/2010. Rg.
    104/2010. Rg. 105/2010, sbr. 841/2010. Rg. 106/2010, sbr. 821/2010. Rg.
    835/2010. ^5)Rg. 134/2010. Rg. 135/2010. Rg. 136/2010. Rg. 266/2010. Rg.
        267/2010. Rg. 270/2010. ^6)Rg. 729/2010. ^7)L. 143/2009, 28. gr.
        32. gr. Með lögum þessum, sem öðlast þegar gildi, falla úr gildi
 [Ákvæði til bráðabirgða. Ráðherra er heimilt að fresta innleiðingu efnisákvæða
 reglugerða sem getið er í 3. mgr. 31. gr. a og varða kjöt, mjólk og egg til 1.
 nóvember 2011. Sama gildir um hráar afurðir úr þessum matvælategundum og aðrar
                          unnar afurðir úr mjólk.]^1)
                              ^1)L. 143/2009, 30. gr.

References

   Visible links
   1. file://2003017.html
   2. file://2006068.html
   3. file://1997019.html
   4. file://1998055.html#g25
   5. file://1998055.html#g27
   6. file://1997019.html#g11
