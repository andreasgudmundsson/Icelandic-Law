                                    dálkum.

   --------------------------------------------------------------------------

                                 Lög um matvæli

                              1995 nr. 93 28. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 30. júní 1995. Breytt með [4]l. 169/2000 (tóku gildi 29. des. 2000),
  [5]l. 164/2002 (tóku gildi 1. jan. 2003), [6]l. 17/2003 (tóku gildi 1. júlí
               2003) og [7]l. 76/2005 (tóku gildi 1. jan. 2006).

                       I. kafli. Tilgangur og gildissvið.
   1. gr. Tilgangur laganna er að tryggja, svo sem kostur er, gæði, öryggi og
   hollustu matvæla og að merkingar og aðrar upplýsingar um þau séu réttar og
   fullnægjandi. Þessu skal ná með fræðslu og upplýsingamiðlun, rannsóknum og
                                   eftirliti.
2. gr. Lög þessi taka til framleiðslu og dreifingar matvæla. Lögin taka ekki til
  meðferðar matvæla á einkaheimilum nema þar fari fram framleiðsla matvæla til
dreifingar utan heimilisins. Lögin ná þó til allra efna og hluta sem ætlað er að
                 koma í snertingu við matvæli á einkaheimilum.
   Lyf, sbr. lyfjalög, tóbak, sbr. lög um tóbaksvarnir, og vímuefni, önnur en
 áfengi, sbr. lög um ávana- og fíkniefni, eru undanþegin ákvæðum þessara laga.
 Það sama gildir um varnir gegn sjúkdómum og meindýrum á plöntum samkvæmt lögum
                                    þar um.
3. gr. Þannig skal staðið að framleiðslu og dreifingu matvæla að þau valdi ekki
        heilsutjóni og að ekki sé beitt blekkingum í viðskiptum með þau.

                           II. kafli. Skilgreiningar.
        4. gr. Í lögum þessum hafa eftirtalin hugtök svofellda merkingu:
     Matvæli eru hvers konar vörur sem ætlaðar eru mönnum til neyslu, þar með
                talið neysluvatn, sbr. þó einnig 2. mgr. 2. gr.
   Framleiðsla er meðferð hráefnis, vinnsla, pökkun og matreiðsla. Hér er einnig
átt við húsnæði, störf, hreinlæti og heilbrigði starfsfólks og annað sem tengist
framleiðslu, svo og efni og hluti sem geta komist í snertingu við matvæli, sbr.
                         ákvæði IV. kafla þessara laga.
      Dreifing er hvers konar flutningur, framboð og afhending, þar með talið
innflutningur, útflutningur og sala. Hér er einnig átt við geymslu og annað sem
             tengist dreifingu, sbr. ákvæði IV. kafla þessara laga.
    Efni og hlutir eru allar umbúðir, ílát, áhöld, tækjabúnaður, borðbúnaður og
   öll efni sem slíkir hlutir eru samsettir úr og geta komist í snertingu við
                                    matvæli.
   Umbúðir eru allar umbúðir sem umlykja eða hafa að geyma matvæli eða efni sem
                       notuð eru við framleiðslu matvæla.
        Örverur eru lífverur sem geta valdið skemmdum í matvælum eða verið
heilsuspillandi vegna neyslu þeirra, en einnig eru tilteknar örverur notaðar við
                              framleiðslu matvæla.
    Hráefni eru öll efni, önnur en bætiefni, aukefni, bragðefni og varnarefni,
                     sem notuð eru við framleiðslu matvæla.
     Aukefni eru efni sem notuð eru við tilbúning matvæla til að hafa áhrif á
            geymsluþol, lit, lykt, bragð eða aðra eiginleika þeirra.
   Bragðefni eru efni sem notuð eru til að hafa áhrif á bragðeiginleika matvæla
                          og teljast ekki til aukefna.
           Bætiefni eru vítamín, steinefni, þar með talin snefilefni, og
                     lífsnauðsynlegar fitu- og amínósýrur.
   Aðskotaefni eru efni sem sett eru í matvæli, berast í þau eða myndast í þeim
 og breyta eiginleikum, samsetningu, gæðum eða hollustu þeirra. Hér er m.a. átt
                     við vaxtaraukandi efni og lyfjaleifar.
    Varnarefni eru efni sem notuð eru m.a. gegn illgresi, sveppum og meindýrum
                    við framleiðslu og við geymslu matvæla.
   Opinbert eftirlit er eftirlit á vegum stjórnvalda í þeim tilgangi að tryggja
   að framfylgt sé ákvæðum laga og reglna um matvæli og stuðla að fræðslu og
                               upplýsingamiðlun.
   Innra eftirlit er eftirlit á vegum framleiðanda eða dreifanda í þeim tilgangi
                 að tryggja gæði, öryggi og hollustu vörunnar.
        Faggilding er formleg staðfesting á því að starfsemi rannsóknastofa
   (prófunarstofa), vottunarstofa og eftirlitsaðila fari fram samkvæmt settum
 reglum. Markmiðið er að sannreyna hæfni, kunnáttu og áreiðanleika viðkomandi.

                         III. kafli. Stjórn og skipan.
 5. gr. Umhverfisráðherra, í lögum þessum nefndur ráðherra, fer með yfirstjórn
   mála samkvæmt lögum þessum, að svo miklu leyti sem hún er ekki falin öðrum
          ráðherrum. [Umhverfisstofnun]^1) er ráðherra til ráðgjafar.
                            ^1)[8]L. 164/2002, 19. gr.
   6. gr. Landbúnaðarráðherra fer með yfirstjórn mála er varða eftirlitsstörf
    dýralækna. Eftirfarandi svið falla undir yfirstjórn landbúnaðarráðherra:
                  a. innflutningur og útflutningur búfjárafurða,
                             b. smitsjúkdómar búfjár,
                    c. meðferð, skoðun og mat á sláturafurðum,
                         d. heilbrigðisskoðun eldisfisks.
     [Landbúnaðarstofnun]^1) er ráðgjafi landbúnaðarráðherra um þessi mál.
                             ^1)[9]L. 76/2005, 49. gr.
7. gr. Sjávarútvegsráðherra fer með yfirstjórn mála er varða meðferð, flutning,
        geymslu og vinnslu sjávarafurða vegna útflutnings. Fiskistofa er
                sjávarútvegsráðherra til ráðgjafar um þessi mál.
 8. gr. Samstarfsráð skal vinna að samræmingu reglna og fyrirmæla um matvæli og
matvælaeftirlit og fjalla um framkvæmd matvælaeftirlits, sbr. IX. kafla laganna.
    Ráðið skipa einn fulltrúi tilnefndur af [Umhverfisstofnun],^1) annar af
Fiskistofu og sá þriðji tilnefndur af [Landbúnaðarstofnun]^2) og skulu varamenn
      tilnefndir af sömu aðilum. Ráðið skiptir með sér verkum og setur sér
   starfsreglur sem skulu staðfestar af ráðherra sem fer með yfirstjórn mála
                             samkvæmt lögum þessum.
 Ráðið gerir tillögu um úrlausn ágreiningsmála sem varða framkvæmd laga þessara
    og reglugerða settra samkvæmt þeim. Jafnframt skal ráðið fá til umsagnar
        tillögur að lögum og reglugerðum um matvæli og matvælaeftirlit.
  Samstarfsráð gerir árlega skýrslu um störf sín á liðnu starfsári og skal hún
kynnt ráðherrum, opinberum eftirlitsaðilum og samtökum hagsmunaaðila sem starfa
                     við framleiðslu og dreifingu matvæla.
              ^1)[10]L. 164/2002, 19. gr. ^2)[11]L. 76/2005, 49. gr.

                      IV. kafli. Framleiðsla og dreifing.
 9. gr. Þeir sem framleiða matvæli eða dreifa þeim skulu tilkynna um starfsemi
sína til fyrirtækjaskrár ^1) og hafa starfsleyfi frá viðkomandi eftirlitsaðila,
                                  sbr. 20. gr.
 Ráðherra er heimilt með reglugerð að setja ákvæði um tilkynningarskyldu þeirra
 sem framleiða eða flytja inn umbúðir fyrir matvæli og efni eða efnablöndur sem
                  nota á við framleiðslu og dreifingu matvæla.
                            ^1)[12]L. 17/2003, 12. gr.
10. gr. Þeir sem framleiða matvæli eða dreifa þeim skulu haga starfsemi sinni í
samræmi við almenna hollustuhætti og tryggja að matvæli valdi ekki heilsutjóni.
Jafnframt skal þess gætt að matvælin óhreinkist ekki eða spillist á annan hátt.
  Starfsfólk, sem starfar við framleiðslu matvæla eða dreifir þeim, skal gæta
ýtrasta hreinlætis og þrifnaðar við störf sín. Það skal hafa þekkingu á meðferð
matvæla. Matvælaframleiðendur og dreifendur bera ábyrgð á að fræðsla fari fram.
  [Hlutaðeigandi ráðherra er heimilt að setja reglur um að þeir sem starfa við
framleiðslu og dreifingu matvæla skuli sækja námskeið um meðferð matvæla þar sem
        sérstök áhersla er lögð á innra eftirlit og öryggi matvæla.]^1)
Þeim sem haldnir eru sjúkdómum, sem hætta er á að geti dreifst með matvælum, er
óheimilt að starfa við meðferð matvæla. Eftirlitsaðilar, sbr. IX. kafla laganna,
 geta að höfðu samráði við landlækni gert kröfu um reglubundna heilsufarsskoðun
   starfsfólks. [Eftirlitsaðilar skulu einnig með öðrum hætti vinna að því að
  fyrirbyggja að matvæli geti valdið heilsutjóni og skulu grípa til viðeigandi
         ráðstafana ef vart verður við matarsjúkdóma eða smithættu.]^1)
                            ^1)[13]L. 169/2000, 1. gr.
 11. gr. Óheimilt er að hafa matvæli á boðstólum eða dreifa þeim þannig að þau
  blekki kaupanda að því er varðar uppruna, tegund, gæðaflokkun, samsetningu,
                             magn, eðli eða áhrif.
 Ráðherra skal með reglugerð setja ákvæði um með hvaða hætti hafa má matvæli á
    boðstólum eða dreifa á annan hátt þannig að gefið sé í skyn að varan sé
 sérstaklega ætluð tilteknum hópum, með vísan til aldurs, sjúkdóma eða annarra
                                    ástæðna.
        12. gr. Matvæli, sem finnast á framleiðslustað eða í húsakynnum
 framleiðslustaðar, skulu talin framleidd þar nema annað verði sannað. Matvæli
  teljast jafnframt höfð á boðstólum á dreifingarstað ef þau er þar að finna.
Á sama hátt skulu efni, hlutir og annað, sem tengist framleiðslu matvæla, talin
  notuð við framleiðslu ef þau er að finna á framleiðslustað. Jafnframt telst
 slíkur varningur hafður á boðstólum á dreifingarstað ef hann er þar að finna.
Ákvæði greinarinnar eiga ekki við ef sannanlega er um sýni af tilbúinni vöru að
ræða eða þegar eftirlitsaðila hefur verið tilkynnt um að unnið sé að vöruþróun.
13. gr. Matvæli skal geyma þannig að þau verði ekki fyrir skemmdum eða spillist
 á annan hátt. Geymsluskilyrði skulu vera í samræmi við ákvæði sem sett eru með
 reglugerðum um geymslu matvæla og er framleiðandi eða eftir atvikum dreifandi
                        ábyrgur fyrir geymslu vörunnar.
Eigandi eða umráðandi flutningatækis er ábyrgur fyrir því að tækið uppfylli þær
                   kröfur sem settar eru um flutning matvæla.

                      V. kafli. Umbúðir og merking þeirra.
14. gr. Þeim sem framleiða eða flytja inn umbúðir fyrir matvæli, eða fyrir vörur
 sem notaðar eru við framleiðslu matvæla, er skylt að gæta þess að umbúðir geti
ekki spillt þeirri vöru sem þær eru ætlaðar fyrir, þannig að hún verði hættuleg
   eða varasöm heilsu manna, gæði hennar rýrni eða varan teljist óneysluhæf.
             Matvælaframleiðendur og dreifendur bera sömu skyldur.
  15. gr. Matvælaumbúðir skulu merktar með nafni og heimilisfangi framleiðanda
    matvælanna eða dreifanda þeirra. Þá skal heiti vörunnar koma fram ásamt
upplýsingum um innihald, geymsluskilyrði, geymsluþol og nettóþyngd eða lagarmál.
 Ráðherra er heimilt með reglugerð^1) að setja nánari ákvæði um umbúðamerkingar
þar sem m.a. koma fram kröfur um að á umbúðum séu upplýsingar um styrk einstakra
 efna, næringarefnagildi, ástand vöru og þá meðhöndlun sem vara hefur fengið í
      framleiðslu. Enn fremur er ráðherra heimilt að undanþiggja tilteknar
       vörutegundir eða vöruflokka einstökum ákvæðum um umbúðamerkingar.
      ^1)[14]Rg. 588/1993 (um merkingu, auglýsingu og kynningu matvæla), sbr.
      [15]142/1995, [16]726/1997, [17]54/2000, [18]439/2000, [19]863/2000,
     [20]352/2003 og [21]503/2005. [22]Rg. 503/2005 (um merkingu matvæla).

                     VI. kafli. Sérreglur um efnainnihald.
     16. gr. Ráðherra er heimilt með reglugerð^1) að setja ákvæði um heiti,
  framleiðslu og samsetningu matvæla, þegar slíkt er talið nauðsynlegt, til að
   stuðla að heilbrigði eða til að tryggja hagsmuni framleiðenda og neytenda.
Þegar vöruheiti er bundið við tiltekna vörutegund samkvæmt þessari grein er ekki
 heimilt að nota sama heiti á aðrar vörur eða veita einhverjar þær upplýsingar
sem gætu orðið til þess að neytendur villtust á vörunni og öðrum vörum sem hafa
                      annan uppruna eða aðra samsetningu.
    ^1)[23]Rg. 735/1997 (um ungbarnablöndur og stoðblöndur), sbr. [24]465/2000,
   [25]198/2002 og [26]388/2004. [27]Rg. 674/1998 (um megrunarfæði). [28]Rg.
 542/2000 (um kaffi o.fl.), sbr. [29]667/2002. [30]Rg. 605/2000 (um matvæli til
                  nota í sérstökum læknisfræðilegum tilgangi).
    17. gr. Ráðherra skal með reglugerðum^1) setja ákvæði um notkun aukefna,
 bragðefna, varnarefna og bætiefna við framleiðslu matvæla og um leyfilegt magn
                            aðskotaefna í matvælum.
Óheimilt er að nota vaxtaraukandi efni til framleiðslu á matvælum, nema til þess
                hafi verið veitt sérstök undanþága í reglugerð.
        ^1)[31]Rg. 587/1993 (um bragðefni í matvælum), sbr. [32]305/2001 og
[33]848/2003. [34]Rg. 289/1994 (um leysiefni til notkunar í matvælaiðnaði), sbr.
                         [35]562/1995 og [36]493/1998.

                   VII. kafli. Framkvæmd og fræðslustarfsemi.
18. gr. Til þess að tryggja framkvæmd laga þessara setur hlutaðeigandi ráðherra
  reglugerð^1) um atriði sem lög þessi ná til. Þar skal m.a. kveðið nánar á um
 framleiðslu og dreifingu matvæla, efnainnihald, viðmiðunarmörk fyrir örverur,
                 umbúðir, matvælaeftirlit og matvælarannsóknir.
   ^1)[37]Rg. 586/1993 (um merkingu næringargildis matvæla), sbr. [38]478/2005.
 [39]Rg. 587/1993 (um bragðefni í matvælum), sbr. [40]305/2001, [41]848/2003 og
    [42]413/2005. [43]Rg. 522/1994 (um matvælaeftirlit og hollustuhætti við
 framleiðslu og dreifingu matvæla), sbr. [44]191/1999 og [45]842/2004. [46]Rg.
735/1997 (um ungbarnablöndur og stoðblöndur), sbr. [47]465/2000, [48]198/2002 og
  [49]388/2004. [50]Rg. 674/1998 (um megrunarfæði). [51]Rg. 542/2000 (um kaffi
  o.fl.), sbr. [52]667/2002. [53]Rg. 605/2000 (um matvæli til nota í sérstökum
  læknisfræðilegum tilgangi). [54]Rg. 341/2001 (um geislun matvæla með jónandi
  geislun), sbr. [55]1013/2001 og [56]163/2003. [57]Rg. 536/2001 (neysluvatn).
  [58]Rg. 285/2002 (um aukaefni í matvælum), sbr. [59]658/2002, [60]741/2003,
[61]414/2005 og [62]500/2005. [63]Rg. 751/2002 (um tilteknar epoxý afleiður til
  notkunar í efni og hluti sem ætlað er að snerta matvæli), sbr. [64]924/2004.
[65]Rg. 757/2002 (um sérfæði), sbr. [66]919/2004. [67]Rg. 798/2002 (um kakó- og
       súkkulaðivörur). [68]Rg. 919/2002 (um mjólk og mjólkurvörur), sbr.
  [69]1161/2005. [70]Rg. 111/2003 (um efni og hluti úr plasti sem er ætlað að
snerta matvæli), sbr. [71]504/2005. [72]Rg. 140/2003 (um barnamat fyrir ungbörn
 og smábörn), sbr. [73]368/2004. [74]Rg. 288/2003 (um hunang). [75]Rg. 366/2003
   (um sykur og sykurvörur). [76]Rg. 502/2003 (um gildistöku tiltekinna gerða
Evrópusambandsins um aðskotaefni í matvælum). [77]Rg. 577/2003 (um ávaxtasafa og
 sambærilegar vörur). [78]Rg. 656/2003 (um aldinsultur og sambærilegar vörur).
    [79]Rg. 661/2003 (um gildistöku tiltekinnar gerðar Evrópusambandsins um
   aðskotaefni í matvælum). [80]Rg. 662/2003 (um gildistöku tiltekinna gerða
Evrópusambandsins um aðskotaefni í matvælum). [81]Rg. 736/2003 (um sýnatökur og
 meðhöndlun sýna fyrir mælingar á aðskotaefnum í matvælum), sbr. [82]860/2003,
  [83]410/2004, [84]920/2004 og [85]563/2005. [86]Rg. 846/2003 (um gildistöku
 tiltekinna gerða Evrópusambandsins um bragðefni í matvælum). [87]Rg. 884/2003
   (um merkingu matvæla sem innihalda kínín og matvæla sem innihalda koffín).
     [88]Rg. 121/2004 (um varnarefnaleifar í matvælum), sbr. [89]385/2004,
  [90]922/2004, [91]505/2005 og [92]998/2005. [93]Rg. 405/2004 (um náttúrulegt
  ölkelduvatn og átappað lindarvatn), sbr. [94]1097/2004. [95]Rg. 411/2004 (um
ýmis aðskotaefni í matvælum), sbr. [96]56/2005. [97]Rg. 425/2004 (um gildistöku
 tiltekinnar gerðar Evrópusambandsins um fyrirkomulag vöktunar á hámarksgildum
varnarefnaleifa í tilteknum matvælum). [98]Rg. 624/2004 (um fæðubótarefni), sbr.
[99]684/2005. [100]Rg. 921/2004 (um efni og hluti úr sellulósafilmu sem er ætlað
að snerta matvæli). [101]Rg. 331/2005 (um kjöt og kjötvörur). [102]Rg. 439/2005
 (um gildistöku tiltekinna gerða Evrópusambandsins um aðskotaefni í matvælum).
    [103]Rg. 508/2005 (um gildistöku tiltekinnar gerðar Evrópusambandsins um
  aðskotaefni í matvælum). [104]Rg. 681/2005 (um gildistöku tiltekinnar gerðar
  Evrópusambandsins um merkingu matvæla og innihaldsefna matvæla með viðbættum
   jurtasterólum, jurtasterólestrum, jurtastanólum og/eða jurtastanólestrum).
19. gr. [Umhverfisstofnun],^1) [Landbúnaðarstofnun]^2) og Fiskistofa skulu, hver
 á sínu sviði, sjá um að haldið sé uppi fræðslu fyrir almenning um þau málefni
      sem lög þessi ná til. Jafnframt skulu þessir aðilar vinna að eflingu
fræðslustarfs fyrir þá sem starfa við framleiðslu og dreifingu matvæla og veita
 ráðgjöf við gerð námsefnis fyrir kennslu um matvæli og meðferð þeirra, sbr. 2.
                             mgr. þessarar greinar.
  Menntamálaráðuneytið setur ákvæði í námskrá eftir því sem við á um kennslu í
  matreiðslu, örverufræði, matvælafræði, næringarfræði og um neytendamálefni,
  hefur eftirlit með fræðslunni og fylgist með því að fullnægjandi aðstaða sé
                                  fyrir hendi.
             ^1)[105]L. 164/2002, 19. gr. ^2)[106]L. 76/2005, 49. gr.

                         VIII. kafli. Leyfisveitingar.
20. gr. Framleiðsla og dreifing matvæla er háð leyfi heilbrigðisnefndar. Heimilt
   er að binda slíkar leyfisveitingar ákveðnum kröfum til þess að tryggja að
matvæli verði ekki fyrir skemmdum eða spillist á annan hátt. Þegar ákvæði þessi
        eiga við um starfsemi sem er undir yfirstjórn sjávarútvegs- eða
 landbúnaðarráðherra er leyfisveiting annars vegar í höndum Fiskistofu og hins
                   vegar í höndum [Landbúnaðarstofnunar].^1)
 Leyfisveiting og endurnýjun leyfa er háð því að eftirlits- og leyfisgjald hafi
  verið greitt, sbr. og 25. og 26. gr., og leyfi til framleiðslu og dreifingar
 matvæla má fella úr gildi ef sá sem slíkt leyfi hefur gerist sekur um ítrekuð
  eða alvarleg brot á lögum þessum, reglugerðum eða fyrirmælum settum samkvæmt
                                     þeim.
Þeir sem annast leyfisveitingu geta endurskoðað veitt leyfi ef framleiðandi eða
 dreifandi ráðgerir að taka í notkun framleiðslutækni sem ekki hefur áður verið
 almennt í notkun og skal viðkomandi eftirliti tilkynnt um slíkar fyrirætlanir.
                            ^1)[107]L. 76/2005, 49. gr.
21. gr. Þrátt fyrir ákvæði 20. gr. og III. og IX. kafla laganna geta ráðherrar,
 að höfðu samráði við samstarfsráð, gert með sér samkomulag um að einn og sami
     aðili annist leyfisveitingar og eftirlit vegna tiltekinnar starfsemi.

                          IX. kafli. Matvælaeftirlit.
22. gr. Heilbrigðisnefnd hefur undir yfirumsjón [Umhverfisstofnunar]^1) opinbert
  eftirlit með framleiðslu og dreifingu matvæla, að svo miklu leyti sem það er
 ekki falið öðrum aðilum. [Umhverfisstofnun]^1) skráir nauðsynlegar upplýsingar
 um framleiðslu og dreifingu matvæla vegna matvælaeftirlits. Þá er ráðherra, að
 höfðu samráði við svæðisnefndir á heilbrigðiseftirlitssvæðum, heimilt að fela
                  stofnuninni eftirlit með afmörkuðum þáttum.
  [Landbúnaðarstofnun]^2) hefur yfirumsjón opinbers eftirlits með matvælum sem
                    falla undir ákvæði 6. gr. laga þessara.
   Fiskistofa hefur með höndum opinbert eftirlit með framleiðslu og dreifingu
                 matvæla sem falla undir ákvæði 7. gr. laganna.
             ^1)[108]L. 164/2002, 19. gr. ^2)[109]L. 76/2005, 49. gr.
 23. gr. Hlutaðeigandi ráðherra er heimilt að ákveða með reglugerð að opinberir
eftirlitsaðilar skuli hljóta faggildingu. Það sama á við um aðra aðila sem kunna
  að taka að sér eftirlit með framleiðslu og dreifingu matvæla. Hlutaðeigandi
  ráðherra er einnig heimilt að ákveða að rannsóknir og útgáfa vottorða vegna
   eftirlits samkvæmt lögum þessum skuli framkvæmd af aðilum sem hlotið hafa
                                  faggildingu.
  Hlutaðeigandi ráðherra er heimilt með reglugerð^1) að ákveða með hvaða hætti
 komið skal á innra eftirliti framleiðenda og dreifenda matvæla og hvort og þá
        með hvaða skilyrðum það getur verið þáttur í opinberu eftirliti.
 Samstarfsráð skal vera ráðherrum til ráðgjafar um undirbúning lagafrumvarpa og
reglugerða varðandi faggildingu rannsóknar- og eftirlitsaðila og einnig varðandi
                                innra eftirlit.
                      ^1)[110]Rg. 40/1999, [111]rg. 730/2003.
24. gr. Matvælaframleiðendum og dreifendum er skylt að láta aðilum, sem fara með
   eftirlit samkvæmt lögum þessum, endurgjaldslaust í té nauðsynleg sýni til
   rannsókna og veita þeim allar þær upplýsingar sem nauðsynlegar teljast við
   framkvæmd eftirlitsins. Jafnframt er skylt að veita óhindraðan aðgang til
  eftirlits á þeim stöðum þar sem framleiðsla eða dreifing matvæla á sér stað.
  Eftirlitsaðilar eru bundnir þagnarskyldu um atriði er varða framleiðslu- og
verslunarleynd er þeir kunna að komast að við leyfisveitingar, sbr. VIII. kafla,
                            og framkvæmd eftirlits.
 [Eftirlitsaðilar og þeir sem framleiða matvæli eða dreifa þeim skulu tilkynna
 til hlutaðeigandi stofnana, sem eru ráðuneytum til ráðgjafar samkvæmt ákvæðum
   III. kafla laganna, ef gögn sem þessir aðilar hafa undir höndum eða aðrar
        ástæður benda til hættu á heilsutjóni vegna neyslu matvæla. Sama
tilkynningarskylda á við um þá sem starfa við rannsóknir og greiningu á matvælum
  ef þeir greina í matvælum örverur sem geta valdið sjúkdómum í mönnum sem eru
tilkynningarskyldir samkvæmt ákvæðum [112]sóttvarnalaga, nr. 19/1997, eða reglna
                       settra með stoð í þeim lögum.]^1)
                            ^1)[113]L. 169/2000, 2. gr.

                   X. kafli. Rekstrarkostnaður og gjaldtaka.
 25. gr. Hlutaðeigandi ráðherra getur sett gjaldskrá vegna kostnaðar að því er
            varðar starfsemi [Umhverfisstofnunar],^1) Fiskistofu og
     [Landbúnaðarstofnunar]^2) vegna matvælaeftirlits, sbr. 22. gr. Þá skal
 hlutaðeigandi ráðherra setja gjaldskrá vegna opinberra matvælarannsókna. Gjald
    samkvæmt þessum ákvæðum má taka lögtaki og setur hlutaðeigandi ráðherra
reglugerð með nánari ákvæðum um upphæð þess, gjaldskyldu, innheimtu, gjalddaga,
         lögvernd og annað er lýtur að innheimtu gjaldsins. [Gjaldtaka
 [Umhverfisstofnunar],^1) Fiskistofu og [Landbúnaðarstofnunar]^2) skal taka mið
 af kostnaði við undirbúning, ferð, skoðun, frágang, sýnatöku og rannsókn sýna
                          vegna matvælaeftirlits.]^3)
 Eftirlitsgjöld heilbrigðiseftirlits sveitarfélaga vegna matvælaeftirlits skulu
          vera samkvæmt lögum um hollustuhætti og [mengunarvarnir].^3)
   ^1)[114]L. 164/2002, 19. gr. ^2)[115]L. 76/2005, 49. gr. ^3)[116]L. 169/2000,
                                     3. gr.
26. gr. [Hlutaðeigandi ráðherra skal setja gjaldskrá vegna útgáfu starfsleyfa og
  vottorða skv. VIII. og IX. kafla laganna, svo og vegna skráningar og móttöku
   umsókna um heimild til notkunar aukefna og annarra slíkra leyfisveitinga.
Gjaldskrá skal taka mið af kostnaði sem hlýst af útgáfu starfsleyfa og vottorða,
skráningu og móttöku umsókna og leyfisveitingum og má ákvörðun gjalds ekki vera
                           hærri en sá kostnaður.]^1)
                            ^1)[117]L. 169/2000, 4. gr.
27. gr. Heimilt er að gera kröfu um að hlutaðeigandi framleiðandi eða dreifandi
 greiði nauðsynlegan rannsóknarkostnað. Til að slík krafa verði höfð uppi þarf
rökstuddur grunur að leika á að vara eða starfsemi uppfylli ekki ákvæði laga eða
  reglugerða settra samkvæmt þeim og ekki mega liggja fyrir vottorð faggiltra
 aðila sem sýna annað. [Gjaldtaka skal taka mið af kostnaði við rannsókn og má
              ákvörðun gjalds ekki vera hærri en sá kostnaður.]^1)
                            ^1)[118]L. 169/2000, 5. gr.

                              XI. kafli. Valdsvið.
 28. gr. Þegar hætta er talin á að matvæli geti valdið alvarlegu heilsutjóni er
  ráðherra heimilt að fyrirskipa nauðsynlegar varúðar- og varnaðaraðgerðir sem
 geta náð til alls landsins eða hluta þess. Skal ráðherra, eftir því sem við á,
 hafa samráð við landlækni, [Umhverfisstofnun],^1) [Landbúnaðarstofnun]^2) eða
                Fiskistofu áður en til slíkra aðgerða er gripið.
             ^1)[119]L. 164/2002, 19. gr. ^2)[120]L. 76/2005, 49. gr.
    29. gr. Eftirlitsaðila er heimilt að stöðva eða takmarka framleiðslu og
dreifingu matvæla og leggja hald á þau þegar rökstuddur grunur er um að matvæli
     uppfylli ekki ákvæði laga þessara eða reglugerða settra samkvæmt þeim.
Þegar eftirlitsaðilar leggja hald á matvæli er þeim heimil förgun þeirra sé það
    talið nauðsynlegt, sbr. og 9. mgr. [121]27. gr. laga nr. 81/1988,^1) um
                     hollustuhætti og heilbrigðiseftirlit.
  Þegar eftirlitsaðili stöðvar dreifingu vöru, svo sem inn- eða útflutning, og
   hætta er talin á að vörunni verði þrátt fyrir það dreift á markað þar sem
eftirlit er í höndum annars aðila er eftirlitsaðilum skylt að hafa samráð sín á
                     milli og gera viðeigandi ráðstafanir.
                               ^1)Nú [122]l. 7/1998.
30. gr. Um valdsvið og þvingunarúrræði eftirlitsaðila gilda að öðru leyti ákvæði
                 laga um hollustuhætti og heilbrigðiseftirlit.

                XII. kafli. Málsmeðferð, úrskurðir og viðurlög.
 31. gr. Sá er sekur gerist um brot gegn ákvæðum þessara laga skal greiða allan
kostnað sem leitt hefur af útvegun sýna, rannsóknum á þeim og öðru sem af broti
 hefur hlotist. Um málsmeðferð, úrskurði og viðurlög gilda að öðru leyti ákvæði
                 laga um hollustuhætti og heilbrigðiseftirlit.

                            XIII. kafli. Gildistaka.
        32. gr. Með lögum þessum, sem öðlast þegar gildi, falla úr gildi

References

   Visible links
   1. http://www.althingi.is/dba-bin/lawformpr.pl?lnr=1995093
   2. http://www.althingi.is/dba-bin/ferill.pl?ltg=119&mnr=15
   3. http://www.althingi.is/altext/119/s/0015.html
   4. file:///altext/stjt/2000.169.html
   5. file:///altext/stjt/2002.164.html
   6. file://2003017.html
   7. file:///altext/stjt/2005.076.html
   8. file:///altext/stjt/2002.164.html
   9. file:///altext/stjt/2005.076.html
  10. file:///altext/stjt/2002.164.html
  11. file:///altext/stjt/2005.076.html
  12. file://2003017.html#g12
  13. file:///altext/stjt/2000.169.html
  14. http://www.reglugerd.is/interpro/dkm/WebGuard.nsf/key2/588-1993
  15. http://www.reglugerd.is/interpro/dkm/WebGuard.nsf/key2/142-1995
  16. http://www.reglugerd.is/interpro/dkm/WebGuard.nsf/key2/726-1997
  17. http://www.reglugerd.is/interpro/dkm/WebGuard.nsf/key2/054-2000
  18. http://www.reglugerd.is/interpro/dkm/WebGuard.nsf/key2/439-2000
  19. http://www.reglugerd.is/interpro/dkm/WebGuard.nsf/key2/863-2000
  20. http://www.reglugerd.is/interpro/dkm/WebGuard.nsf/key2/352-2003
  21. http://www.reglugerd.is/interpro/dkm/WebGuard.nsf/key2/503-2005
  22. http://www.reglugerd.is/interpro/dkm/WebGuard.nsf/key2/503-2005
  23. http://www.reglugerd.is/interpro/dkm/WebGuard.nsf/key2/735-1997
  24. http://www.reglugerd.is/interpro/dkm/WebGuard.nsf/key2/465-2000
  25. http://www.reglugerd.is/interpro/dkm/WebGuard.nsf/key2/198-2002
  26. http://www.reglugerd.is/interpro/dkm/WebGuard.nsf/key2/388-2004
  27. http://www.reglugerd.is/interpro/dkm/WebGuard.nsf/key2/674-1998
  28. http://www.reglugerd.is/interpro/dkm/WebGuard.nsf/key2/542-2000
  29. http://www.reglugerd.is/interpro/dkm/WebGuard.nsf/key2/667-2002
  30. http://www.reglugerd.is/interpro/dkm/WebGuard.nsf/key2/605-2000
  31. http://www.reglugerd.is/interpro/dkm/WebGuard.nsf/key2/587-1993
  32. http://www.reglugerd.is/interpro/dkm/WebGuard.nsf/key2/305-2001
  33. http://www.reglugerd.is/interpro/dkm/WebGuard.nsf/key2/848-2003
  34. http://www.reglugerd.is/interpro/dkm/WebGuard.nsf/key2/289-1994
  35. http://www.reglugerd.is/interpro/dkm/WebGuard.nsf/key2/562-1995
  36. http://www.reglugerd.is/interpro/dkm/WebGuard.nsf/key2/493-1998
  37. http://www.reglugerd.is/interpro/dkm/WebGuard.nsf/key2/586-1993
  38. http://www.reglugerd.is/interpro/dkm/WebGuard.nsf/key2/478-2005
  39. http://www.reglugerd.is/interpro/dkm/WebGuard.nsf/key2/587-1993
  40. http://www.reglugerd.is/interpro/dkm/WebGuard.nsf/key2/305-2001
  41. http://www.reglugerd.is/interpro/dkm/WebGuard.nsf/key2/848-2003
  42. http://www.reglugerd.is/interpro/dkm/WebGuard.nsf/key2/413-2005
  43. http://www.reglugerd.is/interpro/dkm/WebGuard.nsf/key2/522-1994
  44. http://www.reglugerd.is/interpro/dkm/WebGuard.nsf/key2/191-1999
  45. http://www.reglugerd.is/interpro/dkm/WebGuard.nsf/key2/842-2004
  46. http://www.reglugerd.is/interpro/dkm/WebGuard.nsf/key2/735-1997
  47. http://www.reglugerd.is/interpro/dkm/WebGuard.nsf/key2/465-2000
  48. http://www.reglugerd.is/interpro/dkm/WebGuard.nsf/key2/198-2002
  49. http://www.reglugerd.is/interpro/dkm/WebGuard.nsf/key2/388-2004
  50. http://www.reglugerd.is/interpro/dkm/WebGuard.nsf/key2/674-1998
  51. http://www.reglugerd.is/interpro/dkm/WebGuard.nsf/key2/542-2000
  52. http://www.reglugerd.is/interpro/dkm/WebGuard.nsf/key2/667-2002
  53. http://www.reglugerd.is/interpro/dkm/WebGuard.nsf/key2/605-2000
  54. http://www.reglugerd.is/interpro/dkm/WebGuard.nsf/key2/341-2001
  55. http://www.reglugerd.is/interpro/dkm/WebGuard.nsf/key2/1013-2001
  56. http://www.reglugerd.is/interpro/dkm/WebGuard.nsf/key2/163-2003
  57. http://www.reglugerd.is/interpro/dkm/WebGuard.nsf/key2/536-2001
  58. http://www.reglugerd.is/interpro/dkm/WebGuard.nsf/key2/285-2002
  59. http://www.reglugerd.is/interpro/dkm/WebGuard.nsf/key2/658-2002
  60. http://www.reglugerd.is/interpro/dkm/WebGuard.nsf/key2/741-2003
  61. http://www.reglugerd.is/interpro/dkm/WebGuard.nsf/key2/414-2005
  62. http://www.reglugerd.is/interpro/dkm/WebGuard.nsf/key2/500-2005
  63. http://www.reglugerd.is/interpro/dkm/WebGuard.nsf/key2/751-2002
  64. http://www.reglugerd.is/interpro/dkm/WebGuard.nsf/key2/924-2004
  65. http://www.reglugerd.is/interpro/dkm/WebGuard.nsf/key2/757-2002
  66. http://www.reglugerd.is/interpro/dkm/WebGuard.nsf/key2/919-2004
  67. http://www.reglugerd.is/interpro/dkm/WebGuard.nsf/key2/798-2002
  68. http://www.reglugerd.is/interpro/dkm/WebGuard.nsf/key2/919-2002
  69. http://www.reglugerd.is/interpro/dkm/WebGuard.nsf/key2/1161-2005
  70. http://www.reglugerd.is/interpro/dkm/WebGuard.nsf/key2/111-2003
  71. http://www.reglugerd.is/interpro/dkm/WebGuard.nsf/key2/504-2005
  72. http://www.reglugerd.is/interpro/dkm/WebGuard.nsf/key2/140-2003
  73. http://www.reglugerd.is/interpro/dkm/WebGuard.nsf/key2/368-2004
  74. http://www.reglugerd.is/interpro/dkm/WebGuard.nsf/key2/288-2003
  75. http://www.reglugerd.is/interpro/dkm/WebGuard.nsf/key2/366-2003
  76. http://www.reglugerd.is/interpro/dkm/WebGuard.nsf/key2/502-2003
  77. http://www.reglugerd.is/interpro/dkm/WebGuard.nsf/key2/577-2003
  78. http://www.reglugerd.is/interpro/dkm/WebGuard.nsf/key2/656-2003
  79. http://www.reglugerd.is/interpro/dkm/WebGuard.nsf/key2/661-2003
  80. http://www.reglugerd.is/interpro/dkm/WebGuard.nsf/key2/662-2003
  81. http://www.reglugerd.is/interpro/dkm/WebGuard.nsf/key2/736-2003
  82. http://www.reglugerd.is/interpro/dkm/WebGuard.nsf/key2/860-2003
  83. http://www.reglugerd.is/interpro/dkm/WebGuard.nsf/key2/410-2004
  84. http://www.reglugerd.is/interpro/dkm/WebGuard.nsf/key2/920-2004
  85. http://www.reglugerd.is/interpro/dkm/WebGuard.nsf/key2/563-2005
  86. http://www.reglugerd.is/interpro/dkm/WebGuard.nsf/key2/846-2003
  87. http://www.reglugerd.is/interpro/dkm/WebGuard.nsf/key2/884-2003
  88. http://www.reglugerd.is/interpro/dkm/WebGuard.nsf/key2/121-2004
  89. http://www.reglugerd.is/interpro/dkm/WebGuard.nsf/key2/385-2004
  90. http://www.reglugerd.is/interpro/dkm/WebGuard.nsf/key2/922-2004
  91. http://www.reglugerd.is/interpro/dkm/WebGuard.nsf/key2/505-2005
  92. http://www.reglugerd.is/interpro/dkm/WebGuard.nsf/key2/998-2005
  93. http://www.reglugerd.is/interpro/dkm/WebGuard.nsf/key2/405-2004
  94. http://www.reglugerd.is/interpro/dkm/WebGuard.nsf/key2/1097-2004
  95. http://www.reglugerd.is/interpro/dkm/WebGuard.nsf/key2/411-2004
  96. http://www.reglugerd.is/interpro/dkm/WebGuard.nsf/key2/056-2005
  97. http://www.reglugerd.is/interpro/dkm/WebGuard.nsf/key2/425-2004
  98. http://www.reglugerd.is/interpro/dkm/WebGuard.nsf/key2/624-2004
  99. http://www.reglugerd.is/interpro/dkm/WebGuard.nsf/key2/684-2005
 100. http://www.reglugerd.is/interpro/dkm/WebGuard.nsf/key2/921-2004
 101. http://www.reglugerd.is/interpro/dkm/WebGuard.nsf/key2/331-2005
 102. http://www.reglugerd.is/interpro/dkm/WebGuard.nsf/key2/439-2005
 103. http://www.reglugerd.is/interpro/dkm/WebGuard.nsf/key2/508-2005
 104. http://www.reglugerd.is/interpro/dkm/WebGuard.nsf/key2/681-2005
 105. file:///altext/stjt/2002.164.html
 106. file:///altext/stjt/2005.076.html
 107. file:///altext/stjt/2005.076.html
 108. file:///altext/stjt/2002.164.html
 109. file:///altext/stjt/2005.076.html
 110. http://www.reglugerd.is/interpro/dkm/WebGuard.nsf/key2/040-1999
 111. http://www.reglugerd.is/interpro/dkm/WebGuard.nsf/key2/730-2003
 112. file://1997019.html
 113. file:///altext/stjt/2000.169.html
 114. file:///altext/stjt/2002.164.html
 115. file:///altext/stjt/2005.076.html
 116. file:///altext/stjt/2000.169.html
 117. file:///altext/stjt/2000.169.html
 118. file:///altext/stjt/2000.169.html
 119. file:///altext/stjt/2002.164.html
 120. file:///altext/stjt/2005.076.html
 121. file://1988081.html
 122. file://1998007.html
