                                    dálkum.

   --------------------------------------------------------------------------

                        Lög um vatnsveitur sveitarfélaga

                            1991 nr. 81 27. desember

   --------------------------------------------------------------------------

   1. gr. Í kaupstöðum og bæjum skal bæjarstjórn starfrækja vatnsveitu í þeim
tilgangi að fullnægja vatnsþörf almennings, heimila og atvinnufyrirtækja, þar á
                     meðal hafna, eftir því sem kostur er.
  Í hreppum er hreppsnefnd heimilt að starfrækja vatnsveitu, sbr. 1. mgr., og
 leggja í framkvæmdir við gerð hennar enda sýni rannsóknir og kostnaðaráætlanir
                 að hagkvæmt sé að leggja veituna og reka hana.
        2. gr. Sveitarstjórn fer með stjórn vatnsveitu í sveitarfélagi.
  Sveitarstjórn er heimilt að kjósa sérstaka stjórn til að hafa yfirumsjón með
 starfsemi vatnsveitunnar og fara með þau verkefni, sem sveitarstjórn eru falin
     með lögum þessum, í umboði hennar. Sveitarstjórn getur ráðið sérstakan
        vatnsveitustjóra til að annast daglegan rekstur vatnsveitunnar.
  3. gr. Sveitarstjórnum er heimilt að leggja og reka sameiginlega vatnsveitu.
 Sveitarstjórnir skulu gera með sér samkomulag um með hvaða hætti veitan skuli
 lögð og rekin. Um samvinnu sveitarstjórna á þessu sviði skulu gilda ákvæði IX.
 kafla [2]sveitarstjórnarlaga, nr. 8/1986,^1) um byggðasamlög, nema um annað sé
                               sérstaklega samið.
                               ^1)Nú [3]l. 45/1998.
    4. gr. [Sveitarfélag er eigandi vatnsveitu þess og sér um lagningu allra
  vatnsæða hennar, þ.e. aðalæða, dreifiæða og heimæða. Sveitarfélag annast og
                          kostar viðhald vatnsæðanna.
Heimæðar, sem lagðar hafa verið fyrir 1. janúar 1992 og liggja yfir einkalóðir,
 verða eign vatnsveitu sveitarfélags í framhaldi af endurnýjun vatnsveitunnar á
    þeim. Eignarhald á öðrum heimæðum skal vera óbreytt nema um annað náist
  samkomulag milli sveitarstjórnar og eiganda heimæðarinnar. Eigandi heimæðar
                           kostar viðhald hennar.]^1)
                             ^1)[4]L. 149/1995, 1. gr.
   5. gr. Sveitarstjórn, sem lagt hefur vatnsveitu, hefur einkarétt á rekstri
hennar og sölu vatns á því svæði sem vatnsveitan nær yfir og hún getur fullnægt
                      innan staðarmarka sveitarfélagsins.
  6. gr. [Eigandi eða rétthafi lóðar við veg eða opið svæði, þar sem dreifiæð
 liggur, á rétt á að fá eina heimæð lagða frá vatnsveitulögn. Óski hann þess að
fá fleiri en eina heimæð inn á lóðina af hagkvæmnisástæðum skal hann hlíta þeim
reglum um tæknileg atriði sem sveitarstjórn setur og skal sú heimæð teljast hans
einkaeign, nema sérstakt samkomulag hafi verið gert við sveitarstjórn um annað.
Beiðni um lagningu heimæðar skal send til sveitarstjórnar. Eiganda ber að greiða
  gjald fyrir lagningu heimæðar. Sveitarstjórn ákveður fjárhæð heimæðargjalds.
   Gjaldið skal miðað við gerð, stærð og lengd heimæða og má það nema allt að
 meðalkostnaði við lagningu heimæða í sveitarfélaginu samkvæmt nánari ákvæðum í
     reglugerð. Gjalddagi þess skal ákveðinn í gjaldskrá, sbr. 11. gr., en
 heimæðargjald getur þó fyrst fallið í gjalddaga við útgáfu byggingarleyfis eða
                úthlutun lóðar sem er í eigu sveitarfélags.]^1)
  Vatn, sem tekið er úr stofnkrana innan húss, er eingöngu heimilt að nota til
  venjulegra heimilisþarfa. Að öðrum kosti þarf leyfi sveitarstjórnar. Réttur
 eiganda til að nota vatn til heimilisþarfa skuldbindur ekki sveitarstjórn til
  þess að tryggja að þrýstingur í götuæðum sé ávallt nægjanlegur. Hvers konar
   tenging dælubúnaðar við heimæð af hálfu eiganda, m.a. til að auka þrýsting
               vatns, er óheimil nema sveitarstjórn leyfi annað.
 Þurfi að gera breytingar á heimæð vegna framkvæmda á vegum eiganda sjálfs skal
    hann sækja um leyfi til sveitarstjórnar. Eigandi ber sjálfur kostnað við
                             breytingar sem þessar.
  Ef vatnsæðar hafa ekki verið lagðar þar sem eigandi óskar eftir vatnsnotkun
  getur sveitarstjórn sett það skilyrði fyrir lagningu vatnsæða að fyrir fram
  ákveðinn hluti kostnaðar við lagningu þeirra skuli endurgreiddur af eiganda
                                fasteignarinnar.
   [Vatnsinntak skal að jafnaði vera á þeirri hlið húss sem snýr að vatnslögn
    þeirri sem leggja á heimæð frá, nema sveitarstjórn samþykki annars konar
 fyrirkomulag. Sveitarstjórn er heimilt að gera kröfu um gerð, staðsetningu og
                           frágang inntaksrýmis.]^1)
                             ^1)[5]L. 149/1995, 2. gr.
  7. gr. [Sveitarstjórn er heimilt að heimta vatnsgjald af öllum fasteignum er
 vatnsins geta notið og skal við það miðað að gjaldið ásamt öðrum tekjum standi
straum af stofnkostnaði og rekstri vatnsveitu. Álagningarstofn vatnsgjalds skal
 vera afskrifað endurstofnverð húss og mannvirkis margfaldað með markaðsstuðli
fasteigna í Reykjavík samkvæmt matsreglum Fasteignamats ríkisins, sbr. [6]3. gr.
laga um tekjustofna sveitarfélaga, nr. 4/1995. Stofn til álagningar vatnsgjalds
               á aðrar fasteignir skal vera fasteignamat þeirra.
    Nú liggur matsverð fullfrágenginnar fasteignar eigi fyrir við álagningu
vatnsgjalds, en fasteign getur notið vatns frá vatnsveitu sveitarfélagsins, sbr.
  1. mgr., og er þá sveitarstjórn heimilt að ákveða upphæð vatnsgjaldsins með
hliðsjón af því hver verður líklegur álagningarstofn fullfrágenginnar eignar og
 ber þá að taka mið af fasteignamati sambærilegra fasteigna í sveitarfélaginu.
   Verði ágreiningur um gjaldstofn skv. 2. mgr. skal vísa honum til úrskurðar
  Fasteignamats ríkisins. Þeim úrskurði má skjóta til yfirfasteignamatsnefndar
            ríkisins. Úrskurðum nefndarinnar má skjóta til dómstóla.
Sveitarstjórn ákveður upphæð vatnsgjalds sem má nema allt að 0,3 hundraðshlutum
   af álagningarstofni. Sveitarstjórn er heimilt að ákveða hámark og lágmark
 vatnsgjalds miðað við rúmmál húseigna. Sveitarstjórn er enn fremur heimilt að
   miða vatnsgjaldið við fast gjald auk álags vegna stærðar fasteignar og/eða
 notkunar samkvæmt mæli. Álagning skv. 2. og 3. málsl. verði þó aldrei hærri en
 segir í 1. málsl. þessarar málsgreinar. Gjalddagar vatnsgjalds skulu vera þeir
sömu og sveitarstjórn ákveður fyrir fasteignaskatt og skal innheimtu vatnsgjalds
    hagað á sama hátt og innheimtu fasteignaskatts, sbr. [7]4. gr. laga nr.
                                  4/1995.]^1)
                             ^1)[8]L. 149/1995, 3. gr.
   8. gr. Af þeim fasteignum, þar sem vatn er notað til annars en venjulegra
  heimilisþarfa, vegna atvinnu sem í þeim er rekin eða af öðrum ástæðum, skal
   sveitarstjórn auk vatnsgjalds, sbr. 7. gr., heimilt að innheimta sérstakt
             aukavatnsgjald er miðast við notkun mælda í rúmmetrum.
Sveitarstjórn lætur þeim er greiða skulu aukavatnsgjald í té löggilta vatnsmæla.
  Sveitarstjórn er eigandi vatnsmælanna og ákveður upphæð gjalds fyrir leigu á
þeim. Aukavatnsgjald skal að jafnaði greiða samkvæmt mældri notkun, en verði því
eigi við komið ákveður sveitarstjórn aukavatnsgjaldið samkvæmt áætlaðri notkun.
 Aukavatnsgjald skal innheimta eftir á eftir nánari ákvörðun sveitarstjórnar og
   skal hámark gjaldsins tilgreint í reglugerð sem félagsmálaráðherra setur.
   Endurgjald hafnarsjóðs til sveitarsjóðs vegna vatnssölu til skipa, báta og
   annarra úr vatnsdreifikerfi hafnar skal miðast við mælda notkun og ákveður
  sveitarstjórn gjald fyrir hvern rúmmetra. Hafnarstjórn/sveitarstjórn ákveður
        verð fyrir hvern rúmmetra vatns sem seldur er til skipa og báta.
Í þeim tilvikum, þegar um óvenjumikil kaup á vatni er að ræða eða vatn er keypt
til sérstakrar framleiðslu, er sveitarstjórn heimilt að gera sérstakt samkomulag
                    við kaupanda um endurgjald fyrir vatnið.
9. gr. Selji sveitarstjórn annarri sveitarstjórn vatn skal endurgjald fyrir það
     ákveðið með samkomulagi aðila eða mati dómkvaddra matsmanna náist eigi
    samkomulag. Við mat skal þess gætt að endurgjaldið verði aldrei minna en
    sannanlegur kostnaður vatnsveitunnar af vatnsvinnslu og dreifingu vegna
           vatnssölunnar, ásamt allt að 5% álagi af bundnu fjármagni.
    10. gr. Skráður eigandi fasteignar ber ábyrgð á greiðslu vatnsgjalds og
 heimæðargjalds en notandi, ef hann er annar en fasteignareigandi, ber ábyrgð á
                           greiðslu aukavatnsgjalds.
      Vatnsgjald og heimæðargjald eru, ásamt áföllnum kostnaði, tryggð með
lögveðsrétti í fasteigninni næstu tvö ár eftir gjalddaga með forgangsrétti fyrir
hvers konar samningsveði og aðfararveði. Ef hús brennur eftir að vatnsgjald eða
   heimæðargjald fellur í gjalddaga er sami forgangsréttur í brunabótafjárhæð
                                fasteignarinnar.
Heimilt er að loka fyrir heimæðar hjá þeim sem vanrækja að greiða aukavatnsgjald
    að undangenginni skriflegri aðvörun. Aukavatnsgjald og leigugjald fyrir
             vatnsmæli, ásamt áföllnum kostnaði, má taka fjárnámi.
  Heimilt er að loka fyrir heimæðar hjá þeim sem eyða vatni óhóflega og einnig
                    þegar gera þarf við bilanir á vatnsæðum.
11. gr. Sveitarstjórn skal setja sér sérstaka gjaldskrá þar sem kveðið er nánar
 á um greiðslu og innheimtu gjalda skv. 7., 8. og 9. gr. laga þessara, sbr. og
     reglugerð fyrir vatnsveitur sveitarfélaga. Sveitarstjórn skal auglýsa
 gjaldskrána og breytingar á henni á þann hátt sem venja er að birta opinberar
                         auglýsingar í sveitarfélaginu.
12. gr. Brot gegn lögum þessum og reglugerð samkvæmt þeim varða sektum sem renna
      skulu í sveitarsjóð nema þyngri refsing liggi við samkvæmt almennum
                                hegningarlögum.
      13. gr. Félagsmálaráðherra skal setja reglugerð^1) fyrir vatnsveitur
 sveitarfélaga þar sem nánar skal kveðið á um framkvæmd vatnsveitumála, m.a. um
           stjórn og fjármál vatnsveitu, gjaldtökur, vatnsæðar o.fl.
                    ^1)Rg. 421/1992, sbr. 175/1994 og 614/1996.
               14. gr. Lög þessi skulu taka gildi 1. janúar 1992.
                                      ^1)
                             ^1)[9]L. 149/1995, 4. gr.

References

   Visible links
   1. http://www.althingi.is/dba-bin/lawformpr.pl?lnr=1991081
   2. file://1986008.html
   3. file://1998045.html
   4. file:///altext/stjt/1995.149.html
   5. file:///altext/stjt/1995.149.html
   6. file://1995004.html#g3
   7. file://1995004.html#g4
   8. file:///altext/stjt/1995.149.html
   9. file:///altext/stjt/1995.149.html
