
   --------------------------------------------------------------------------

                         Lög um náms- og starfsráðgjafa

                              2009 nr. 35 3. apríl

   --------------------------------------------------------------------------

                 Ferill málsins á Alþingi.   Frumvarp til laga.

  Tóku gildi 8. apríl 2009. Breytt með l. 77/2009 (tóku gildi 31. júlí 2009).

                  1. gr. Starfsheitið náms- og starfsráðgjafi.
Rétt til að kalla sig náms- og starfsráðgjafa og starfa sem slíkur hefur sá einn
           sem til þess hefur leyfi menntamálaráðherra, sbr. 2. mgr.
    Leyfi skv. 1. mgr. skal veita umsækjanda sem lokið hefur námi í náms- og
  starfsráðgjöf frá háskóla sem hlotið hefur viðurkenningu menntamálaráðherra
                         samkvæmt [1]lögum nr. 63/2006.
                               2. gr. Matsnefnd.
 Leiki vafi á hvort umsækjandi um leyfi til þess að nota starfsheitið náms- og
 starfsráðgjafi fullnægi þeim skilyrðum sem kveðið er á um í lögum þessum skal
  leita umsagnar matsnefndar sem menntamálaráðherra skipar til fjögurra ára í
                                     senn.
       Matsnefnd skal skipuð þremur fulltrúum, einum frá félagi náms- og
starfsráðgjafa, einum tilnefndum af samstarfsnefnd um háskólastigið og einum án
 tilnefningar og skal hann vera formaður nefndarinnar. Jafnmarga varamenn skal
                               skipa á sama hátt.
          Nánar skal kveðið á um starfshætti matsnefndar í reglugerð.
     3. gr. Réttindi sem aflað er í ríki innan EES eða í aðildarríki EFTA.
   Menntamálaráðherra skal staðfesta leyfi til að nota starfsheitið náms- og
      starfsráðgjafi samkvæmt umsókn ríkisborgara frá ríki innan Evrópska
 efnahagssvæðisins eða Færeyjum ef viðkomandi leggur fram vottorð um viðurkennd
réttindi í ríki innan svæðisins eða Færeyjum í samræmi við skilyrði tilskipunar
       89/48/EBE, sbr. [2]lög nr. 83/1993, um viðurkenningu á menntun og
                    prófskírteinum, með áorðnum breytingum.
Samkvæmt umsókn frá ríkisborgara aðildarríkis stofnsamnings Fríverslunarsamtaka
     Evrópu skal ráðherra staðfesta leyfi til að nota starfsheitið náms- og
    starfsráðgjafi með sömu skilyrðum og tilgreind eru í 1. mgr., enda leggi
    viðkomandi fram vottorð um viðurkennd réttindi í aðildarríki samtakanna.
                             4. gr. Leyfisveiting.
  Menntamálaráðherra er heimilt að veita þeim sem eru í starfi þegar lög þessi
  öðlast gildi leyfi það sem um ræðir í 1. mgr. 1. gr. enda þótt þeir uppfylli
    ekki skilyrði 2. mgr. 1. gr. Áður en leyfi er veitt skal leita umsagnar
                                  matsnefndar.
     [Ráðherra er heimilt að fela háskólum, sem hlotið hafa viðurkenningu á
   grundvelli laga um háskóla og sinna menntun náms- og starfsráðgjafa eftir
  samningi við ráðuneytið, að annast útgáfu leyfisbréfa samkvæmt lögum þessum.
    Ráðherra getur enn fremur veitt öðrum þar til bærum aðila slíka heimild.
    Ráðherra er heimilt að setja nánari fyrirmæli um fyrirkomulag og útgáfu
                          leyfisbréfa í reglugerð.]^1)
                               ^1)L. 77/2009, 1. gr.
                              5. gr. Þagnarskylda.
   Náms- og starfsráðgjafa er skylt að gæta þagmælsku um atriði sem hann fær
vitneskju um í starfi sínu og leynt skulu fara samkvæmt lögum eða eðli málsins.
              Þagnarskyldan helst þótt viðkomandi láti af starfi.
                    6. gr. Skyldur náms- og starfsráðgjafa.
  Náms- og starfsráðgjafa ber að þekkja skyldur sínar samkvæmt lögum, viðhalda
            þekkingu sinni og tileinka sér nýjungar er varða fagið.
     Náms- og starfsráðgjafar bera ábyrgð á þeirri ráðgjöf sem þeir veita.
                           7. gr. Reglugerðarheimild.
 Ráðherra getur sett nánari ákvæði í reglugerð um framkvæmd laga þessara, m.a.
  reglur um skilyrði fyrir veitingu leyfis og hvernig staðið er að veitingu og
                              afturköllun leyfis.
                               8. gr. Gildistaka.
                         Lög þessi öðlast þegar gildi.
                                     9. gr.

References

   Visible links
   1. file://2006063.html
   2. file://1993083.html
