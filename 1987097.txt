
   --------------------------------------------------------------------------

                                Lög um vörugjald

                            1987 nr. 97 31. desember

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 1. janúar 1988. Breytt með l. 95/1988 (tóku gildi 27. des. 1988 hvað
      varðar innfluttar vörur en frá og með 1. jan. 1989 varðandi innlenda
  framleiðslu), l. 51/1989 (tóku gildi 1. júní 1989; komu til framkvæmda skv.
 fyrirmælum í 10. gr.), l. 18/1993 (tóku gildi 1. jan. 1994), l. 122/1993 (tóku
  gildi 1. jan. 1994), l. 52/1994 (tóku gildi 20. maí 1994, sjá þó 3. gr.), l.
 89/1996 (tóku gildi 1. júlí 1996), l. 148/1996 (tóku gildi 1. febr. 1997), l.
  89/1998 (tóku gildi 1. júlí 1998, sjá þó ákvæði til bráðabirgða), l. 4/1999
 (tóku gildi 5. mars 1999), l. 103/2000 (tóku gildi 1. júlí 2000), l. 104/2000
  (tóku gildi 1. júlí 2000), l. 155/2000 (tóku gildi 1. jan. 2001), l. 72/2005
 (tóku gildi 1. júlí 2005), l. 175/2006 (tóku gildi 1. mars 2007 nema 2. og 6.
  gr. sem tóku gildi 30. des. 2006), l. 147/2008 (tóku gildi 1. jan. 2009), l.
175/2008 (tóku gildi 1. jan. 2009), l. 17/2009 (tóku gildi 15. mars 2009, birt í
  Stjtíð. 19. mars 2009), l. 70/2009 (tóku gildi 30. júní 2009 nema 1.3. gr.,
12.26. gr. og brbákv. V og VI sem tóku gildi 1. júlí 2009, 4. gr. sem tók gildi
  1. sept. 2009 og brbákv. IV sem tók gildi 16. júní 2009; komu til framkvæmda
 skv. fyrirmælum í 29. gr., sbr. og l. 97/2009 (tóku gildi 3. sept. 2009)), l.
 97/2009 (tóku gildi 3. sept. 2009), l. 130/2009 (tóku gildi 30. des. 2009 nema
 7.9. gr. og 13.42. gr. sem tóku gildi 1. jan. 2010), l. 136/2009 (tóku gildi
1. jan. 2010), l. 14/2010 (tóku gildi 13. mars 2010), l. 165/2010 (tóku gildi og
komu til framkvæmda skv. fyrirmælum í 69. gr.), l. 22/2011 (tóku gildi 15. mars
  2011), l. 46/2011 (tóku gildi 18. maí 2011), l. 121/2011 (tóku gildi 1. nóv.
               2011) og l. 126/2011 (tóku gildi 30. sept. 2011).

                                 Upphafsákvæði.
   1. gr. Greiða skal í ríkissjóð vörugjald af innfluttum vörum og vörum sem
  framleiddar eru eða fá einhverja vinnslumeðferð innan lands eins og nánar er
                            ákveðið í lögum þessum.
                       Gjaldskyldar vörur og framleiðsla.
 2. gr. Gjaldskyldan nær til allra vara, nýrra sem notaðra, sem fluttar eru til
landsins eða eru framleiddar, unnið er að eða er pakkað hér á landi og flokkast
undir tollskrárnúmer sem talin eru upp [í viðauka I við lög þessi].^1) Vara, sem
     seld er úr landi, er þó ekki gjaldskyld. [Sala á gjaldskyldri vöru til
  varnarliðsins á Keflavíkurflugvelli, sbr. [1]lög nr. 110/1951, telst sala úr
                      landi í skilningi laga þessara.]^1)
  Við flokkun til gjaldskyldu samkvæmt lögum þessum skal fylgt flokkunarreglum
                      [[2]tollalaga, nr. 88/2005].^2) ^1)
                   ^1)L. 89/1996, 1. gr. ^2)L. 147/2008, 30. gr.
3. gr. [Vörugjald skal reiknað með tvenns konar hætti; annars vegar sem tiltekin
fjárhæð fyrir hvert kílógramm eða hvern lítra af gjaldskyldri vöru (magngjald),
en hins vegar sem tiltekið hlutfall af verðmæti gjaldskyldrar vöru (verðgjald).
Af vörum, sem flokkast undir tollskrárnúmer sem talin eru upp í A-lið í viðauka
  I, skal greiða tiltekna fjárhæð fyrir hvert kílógramm af vörunni án umbúða,
                eftir því sem nánar er kveðið á um í viðaukanum.
Af vörum, sem flokkast undir tollskrárnúmer sem talin eru upp í B-lið í viðauka
  I, skal greiða tiltekna fjárhæð fyrir hvern lítra af vörunni, eftir því sem
                       nánar er kveðið á um í viðaukanum.
Af vörum, sem flokkast undir tollskrárnúmer sem talin eru upp í [CE-liðum]^1) í
          viðauka I, skal greiða gjald af verðmæti vöru sem hér segir:
   1. 15% af vörum sem flokkast undir tollskrárnúmer sem talin eru upp í C-lið.
   2. 20% af vörum sem flokkast undir tollskrárnúmer sem talin eru upp í D-lið.
   3. 25% af vörum sem flokkast undir tollskrárnúmer sem talin eru upp í E-lið.
                                    4. ^1)]^2)
                   ^1)L. 148/1996, 1. gr. ^2)L. 89/1996, 2. gr.
                              Gjaldskyldir aðilar.
         4. gr. Skylda til að greiða vörugjald hvílir á þessum aðilum:
    1. Öllum þeim sem flytja til landsins vörugjaldsskyldar vörur hvort sem er
                         til eigin nota eða endursölu.
   2. Öllum þeim sem framleiða, vinna að eða pakka vörugjaldsskyldum vörum innan
                                   lands. ^1)
       [3. Aðilum sem skráðir hafa verið sérstakri skráningu skv. 5. gr.]^1)
 [Aðilar, sem eru gjaldskyldir skv. 1. mgr., aðrir en þeir sem flytja vörur til
  landsins til eigin nota, skulu ótilkvaddir og eigi síðar en 15 dögum áður en
 vörugjaldsskyld starfsemi hefst tilkynna atvinnurekstur sinn eða starfsemi til
  skráningar hjá [ríkisskattstjóra].^2)]^1) Breytingar, sem verða á starfsemi
 eftir að skráning hefur farið fram, skal tilkynna eigi síðar en 15 dögum eftir
                           að breyting átti sér stað.
                   ^1)L. 89/1996, 3. gr. ^2)L. 136/2009, 46. gr.
  [5. gr. Aðilar, sem flytja inn eða kaupa innan lands gjaldskyldar vörur til
 heildsölu, geta fengið sérstaka skráningu hjá [ríkisskattstjóra].^1) Skilyrði
                            slíkrar skráningar eru:
                         1. Að aðili hafi heildsöluleyfi.
         2. Að aðili haldi sérstakt birgðabókhald yfir þær vörur sem vegna
 skráningarinnar lúta sérreglum um uppgjör vörugjalds í samræmi við reglur sem
                            ríkisskattstjóri setur.
 Aðila, sem fengið hefur sérstaka skráningu, er heimilt að flytja gjaldskyldar
vörur inn til landsins eða kaupa gjaldskyldar vörur innan lands af framleiðanda
 eða af öðrum sérstaklega skráðum aðila án þess að skylda stofnist til greiðslu
                        vörugjalds, sbr. 4. mgr. 9. gr.
 Innlendum framleiðendum og aðilum sem fengið hafa sérstaka skráningu er heimil
sala eða afhending á gjaldskyldum vörum án vörugjalds til aðila sem skráðir eru
                            samkvæmt þessari grein.
 Þegar aðili, sem fengið hefur sérstaka skráningu, kaupir gjaldskyldar vörur án
  vörugjalds skal tilgreina á sölureikningum það magn eða það verð sem myndar
                           gjaldstofn vörugjalds.]^2)
                   ^1)L. 136/2009, 47. gr. ^2)L. 89/1996, 4. gr.
                          [Gjaldstofn verðgjalds.]^1)
                               ^1)L. 89/1996, 5. gr.
     [6. gr. Gjaldstofn vörugjalds af innfluttum vörum, sem flokkast undir
   tollskrárnúmer sem talin eru upp í [CE-liðum]^1) í viðauka I, er tollverð
 þeirra eins og það er ákveðið í 8.10. gr. tollalaga, að viðbættum tollum eins
                 og þeir eru ákveðnir samkvæmt þeim lögum.]^2)
                   ^1)L. 148/1996, 2. gr. ^2)L. 89/1996, 5. gr.
[7. gr. Gjaldstofn vörugjalds af innlendum framleiðsluvörum, sem flokkast undir
tollskrárnúmer sem talin eru upp í [CE-liðum]^1) í viðauka I, er verksmiðjuverð
                                    þeirra.
  Verksmiðjuverð er söluverð vöru frá framleiðanda, þ.e. það verð sem kaupandi
greiðir eða ber að greiða við kaup á vöru af framleiðanda án frádráttar nokkurs
                         kostnaðar eða þjónustugjalds.
 Samsvari verksmiðjuverð ekki heildarandvirði vöru, t.d. vegna þess að kaupandi
  eða annar framleiðandi leggur til hráefni, efnivörur eða annað verðmæti sem
   vörugjald hefur ekki þegar verið greitt af, skal heildarandvirði vörunnar
                       teljast gjaldstofn til vörugjalds.
 Ef framleiðandi er jafnframt heildsali eða smásali vöru eða ef verksmiðjuverð
vöru liggur ekki fyrir af öðrum ástæðum skal gjaldstofn vera almennt gangverð á
 sömu eða sams konar vöru við sölu frá framleiðendum. Ef slíkt almennt gangverð
 liggur ekki fyrir skal gjaldstofn vera verksmiðjuverð framleiðanda á sömu eða
           sams konar vöru í sambærilegum viðskiptum við óháða aðila.
  Ef framleiðandi og kaupandi eru háðir hvor öðrum í skilningi 2. mgr. 8. gr.
 tollalaga er skattyfirvöldum heimilt að ákvarða gjaldstofn samkvæmt ákvæðum 4.
  mgr. Ríkisskattstjóri skal gefa út reglur um mat til verðs samkvæmt þessari
                                 málsgrein.]^2)
                   ^1)L. 148/1996, 3. gr. ^2)L. 89/1996, 6. gr.
                  Innheimta, uppgjörstímabil, gjalddagar o.fl.
[8. gr. [Tollstjóri skal]^1) reikna vörugjald af gjaldskyldum vörum sem aðilar,
     aðrir en þeir sem skráðir hafa verið skv. 5. gr., flytja til landsins.
[[Ríkisskattstjóri]^2) annast álagningu vörugjalds vegna innlendrar framleiðslu
           og innflutnings aðila sem skráðir eru skv. 5. gr. ^3)]^4)
     [[Ríkisskattstjóri]^2) og framleiðendur vöru geta óskað eftir ákvörðun
      tollstjóra um tollflokkun vöru samkvæmt ákvæðum 142. gr. tollalaga.
    [Ríkisskattstjóri]^2) og framleiðandi geta skotið ákvörðun tollstjóra um
   tollflokkun vöru til ríkistollanefndar, sbr. 101. gr. tollalaga. Ákvörðun
      tollyfirvalda um tollflokkun vöru er bindandi fyrir framleiðanda og
                             skattyfirvöld.]^4)]^5)
   ^1)L. 147/2008, 31. gr. ^2)L. 136/2009, 47. gr. ^3)L. 136/2009, 48. gr. ^4)L.
                     89/1998, 1. gr. ^5)L. 89/1996, 7. gr.
  [9. gr. [Hvert uppgjörstímabil aðila sem skráðir eru skv. 2. mgr. 4. gr. er
  tveir mánuðir, janúar og febrúar, mars og apríl, maí og júní, júlí og ágúst,
september og október, nóvember og desember. Gjalddagi hvers uppgjörstímabils er
                  28. dagur annars mánaðar eftir lok þess.]^1)
 Innflytjendur, sem flytja vörur til landsins til endursölu, aðrir en þeir sem
    jafnframt eru skráðir skv. 5. gr., skulu eigi síðar en á gjalddaga hvers
   uppgjörstímabils ótilkvaddir greiða innheimtumanni ríkissjóðs vörugjald af
  gjaldskyldum vörum sem voru tollafgreiddar á uppgjörstímabilinu. Aðilar, sem
flytja gjaldskylda vöru til landsins til eigin nota, skulu greiða vörugjald við
                                tollafgreiðslu.
 Innlendir framleiðendur skulu eigi síðar en á gjalddaga hvers uppgjörstímabils
ótilkvaddir greiða innheimtumanni ríkissjóðs vörugjald af gjaldskyldum vörum sem
 voru seldar eða afhentar á tímabilinu. Þó skal ekki greiða vörugjald af vörum
      sem voru seldar án vörugjalds til skráðra aðila skv. 5. gr. [eða til
                  framleiðenda samkvæmt heimild í 10. gr.]^1)
   Aðilar, sem skráðir eru skv. 5. gr., skulu eigi síðar en á gjalddaga hvers
uppgjörstímabils ótilkvaddir greiða innheimtumanni ríkissjóðs vörugjald af þeim
 vörum sem þeir hafa keypt eða fengið tollafgreiddar á tímabilinu eða voru til
staðar í birgðum í upphafi uppgjörstímabils en eru ekki til staðar í birgðum við
lok uppgjörstímabils samkvæmt birgðabókhaldi. Þó skal hvorki greiða vörugjald af
þeim vörum sem vörugjald hefur þegar verið greitt af né af vörum sem voru seldar
   án vörugjalds til annarra skráðra aðila skv. 5. gr. [eða til framleiðenda
                         samkvæmt heimild í 10. gr.]^1)
 Gjaldskyldir aðilar skv. 2. og 3. tölul. 1. mgr. 4. gr. skulu eigi síðar en á
    gjalddaga hvers uppgjörstímabils skila vörugjaldsskýrslu í því formi sem
       ríkisskattstjóri ákveður vegna vara sem greiða ber vörugjald af á
 uppgjörstímabilinu. Jafnframt skal tilgreina í skýrslunni sölu á gjaldskyldum
vörum án vörugjalds til aðila sem eru skráðir skv. 5. gr. [eða til framleiðenda
  samkvæmt heimild í 10. gr.]^1) [Ríkisskattstjóri]^2) skal áætla vörugjald af
viðskiptum þeirra aðila sem ekki skila skýrslu innan tilskilins tíma, senda enga
skýrslu eða ef skýrslu eða fylgigögnum er ábótavant. [Ríkisskattstjóri]^2) skal
 tilkynna innheimtumanni og gjaldskyldum aðila um áætlanir og leiðréttingar sem
  gerðar hafa verið. [Um málsmeðferð fer eftir ákvæðum [3]laga nr. 50/1988, um
                  virðisaukaskatt, með síðari breytingum.]^1)
 Sé vörugjald ekki greitt á tilskildum tíma skal aðili sæta álagi til viðbótar
því vörugjaldi sem honum ber að standa skil á. Sama gildir ef vörugjaldsskýrslu
  hefur ekki verið skilað eða henni er ábótavant og vörugjald því áætlað, nema
 aðili hafi greitt fyrir gjalddaga vörugjaldsins upphæð er til áætlunar svarar
 eða gefið fyrir lok kærufrests fullnægjandi skýringu á vafaatriðum. Álag skal
    vera 1% af þeirri upphæð sem vangreidd er fyrir hvern byrjaðan dag eftir
                        gjalddaga, þó ekki hærra en 10%.
  Sé vörugjald ekki greitt innan mánaðar frá gjalddaga skal greiða ríkissjóði
 dráttarvexti af því sem gjaldfallið er. Um ákvörðun og útreikning dráttarvaxta
        fer eftir [4]vaxtalögum, nr. 25/1987, með síðari breytingum.]^3)
        ^1)L. 89/1998, 2. gr. ^2)L. 136/2009, 47. gr. ^3)L. 89/1996, 9. gr.
   [10. gr. [[Ríkisskattstjóri]^1) skal veita framleiðendum vöru, sem nota í
framleiðslu sína hráefni eða efnivöru sem ber vörugjald, heimild til að kaupa af
  innflytjendum, innlendum framleiðendum og aðilum sem skráðir eru skv. 5. gr.
 hráefni eða efnivöru án vörugjalds. Slík heimild veitir framleiðanda jafnframt
  heimild til endurgreiðslu á vörugjaldi af hráefni og efnivöru sem hann hefur
      sjálfur flutt til landsins í samræmi við ákvæði 2. mgr. Í umsókn til
 [ríkisskattstjóra]^1) skal m.a. tilgreina um hvers kyns framleiðslu er að ræða
          og til hvaða hráefna eða efnivöru óskað er að heimildin nái.
    Innflytjandi getur á gjalddaga hvers uppgjörstímabils fengið endurgreitt
vörugjald af vörum sem hann hefur flutt til landsins en hafa á uppgjörstímabili
   annaðhvort verið seldar án vörugjalds til framleiðanda eða verið nýttar í
  framleiðslu innflytjanda sjálfs samkvæmt heimild í 1. mgr. Innflytjandi skal
   tilgreina í sérstakri skýrslu til [ríkisskattstjóra]^1) um slíka sölu eða
nýtingu, þar með talið til hvaða aðila vara er seld, magn vöru og tegund, svo og
fjárhæð vörugjalds. Skýrslu skal skilað eigi síðar en 15 dögum fyrir gjalddaga.
 Endurgreiðsla skal fara fram á gjalddaga, enda hafi vörugjald vegna viðkomandi
                             tímabils verið greitt.
Heimild samkvæmt þessari grein nær einungis til hráefnis eða efnivöru sem verður
  hluti af hinni endanlegu framleiðsluvöru. Heimildin nær hvorki til kaupa eða
innflutnings á efnivörum til byggingar eða viðhalds á fasteignum né til nýsmíði
                       eða viðgerða á ökutækjum.]^2)]^3)
        ^1)L. 136/2009, 47. gr. ^2)L. 89/1998, 3. gr. ^3)L. 89/1996, 9. gr.
  [11. gr. Heimilt er að kæra álagningu vörugjalds innan 30 daga frá gjalddaga
 gjaldsins. Kæru skal beint til [tollstjóra]^1) eða [ríkisskattstjóra].^2) Kæru
  skal fylgja skriflegur rökstuðningur. Innsend fullnægjandi vörugjaldsskýrsla
skal tekin sem kæra þegar um er að ræða áætlanir skv. 5. mgr. 9. gr. Tollstjóri
eða [ríkisskattstjóri]^2) skal kveða upp skriflegan rökstuddan úrskurð um kæruna
      og tilkynna hann í ábyrgðarbréfi innan 30 daga frá lokum kærufrests.
     [Gjaldskyldur aðili getur skotið úrskurði tollstjóra skv. 1. mgr. til
 ríkistollanefndar sem kveður upp fullnaðarúrskurð. Um kærufrest og málsmeðferð
                   fer eftir ákvæðum 118. gr. tollalaga.]^1)
Gjaldskyldur aðili [getur skotið úrskurði ríkisskattstjóra]^2) skv. 1. mgr. til
yfirskattanefndar sem kveður upp fullnaðarúrskurð. Um kærufresti og málsmeðferð
 fer eftir ákvæðum 2.7. mgr. [5]29. gr. laga nr. 50/1988, um virðisaukaskatt,
                           með síðari breytingum.]^3)
      ^1)L. 147/2008, 32. gr. ^2)L. 136/2009, 49. gr. ^3)L. 89/1996, 10. gr.
    [12. gr. Að því leyti sem eigi er ákveðið í lögum þessum um gjaldskyldu,
  álagningu, tilhögun bókhalds, eftirlit, viðurlög og aðra framkvæmd varðandi
    vörugjald skulu gilda, eftir því sem við geta átt, ákvæði tollalaga [um
         innfluttar vörur]^1) og laga um virðisaukaskatt [um innlendar
                           framleiðsluvörur].^1)]^2)
  [Ákvæði 4. gr., 6. gr. og 2. tölul., 4.8. tölul. og 12.15. tölul. 1. mgr.
[6]7. gr. tollalaga, nr. 88/2005, með síðari breytingum, skulu ná til vörugjalds
             samkvæmt lögum þessum eftir því sem við getur átt.]^3)
       ^1)L. 89/1998, 4. gr. ^2)L. 89/1996, 11. gr. ^3)L. 147/2008, 33. gr.
        [13. gr.]^1) [Ráðherra]^2) setur í reglugerð^3) nánari ákvæði um
tilkynningarskyldu, gjaldstofn, gjaldskyldu, uppgjörstímabil, gjalddaga og aðra
                          framkvæmd laga þessara. ^4)
      ^1)L. 89/1996, 12. gr. ^2)L. 126/2011, 122. gr. ^3)Augl. 336/1994. Rg.
 358/1996. Rg. 436/1998, sbr. 52/2000 og 84/2007. Rg. 390/1999, sbr. 898/1999.
                     Rg. 630/2008. ^4)L. 104/2000, 14. gr.
            [14. gr.]^1) Lög þessi öðlast gildi 1. janúar 1988. ...
                                  ^1)L. 89/1996.
                            Ákvæði til bráðabirgða.
                     [I.VI. ]^1)    ^1)L. 95/1988, brbákv.
                                   [VII. ]^1)
                              ^1)L. 18/1993, brbákv.
                                  [VIII. ]^1)
                              ^1)L. 89/1996, brbákv.
[IX. Heimilt er að fella niður eða endurgreiða vörugjald af sérhæfðum varahlutum
 í vetnisbifreiðar sem fluttar eru inn í rannsóknarskyni. Heimildin gildir til
  [31. desember 2010].^1) Fjármálaráðherra setur nánari reglur^2) um framkvæmd
                             eftirgjafarinnar.]^3)
           ^1)L. 130/2009, 4. gr. ^2)Rg. 676/2005. ^3)L. 72/2005, 6. gr.
 [X. Þrátt fyrir ákvæði 9. gr. laganna skal fyrirkomulag gjalddaga vörugjalds,
 hjá aðilum sem skráðir eru skv. 2. mgr. 4. gr., vegna uppgjörstímabila á árinu
                            2009 vera sem hér segir:
     1. Helmingi af vörugjöldum á viðkomandi uppgjörstímabili, sbr. 1. mgr. 9.
       gr., skal skila eigi síðar en á 28. degi annars mánaðar eftir lok
                               uppgjörstímabils.
     2. Helmingi af vörugjöldum á viðkomandi uppgjörstímabili, sbr. 1. mgr. 9.
       gr., skal skila eigi síðar en á 28. degi þriðja mánaðar eftir lok
                             uppgjörstímabils.]^1)
                               ^1)L. 17/2009, 2. gr.
 [XI. Þrátt fyrir ákvæði 9. gr. laganna skal fyrirkomulag gjalddaga vörugjalds,
hjá aðilum sem skráðir eru skv. 2. mgr. 4. gr., vegna uppgjörstímabilanna janúar
 og febrúar annars vegar og mars og apríl hins vegar, á árinu 2010 vera sem hér
                                     segir:
     1. Helmingi af vörugjöldum á viðkomandi uppgjörstímabili, sbr. 1. mgr. 9.
       gr., skal skila eigi síðar en á 28. degi annars mánaðar eftir lok
                               uppgjörstímabils.
     2. Helmingi af vörugjöldum á viðkomandi uppgjörstímabili, sbr. 1. mgr. 9.
       gr., skal skila eigi síðar en á 28. degi þriðja mánaðar eftir lok
                             uppgjörstímabils.]^1)
                               ^1)L. 14/2010, 2. gr.
  [XII. Þrátt fyrir ákvæði 9. gr. skal fyrirkomulag gjalddaga vörugjalds, hjá
 aðilum sem skráðir eru skv. 2. mgr. 4. gr., vegna uppgjörstímabilsins nóvember
                  og desember á árinu 2010 vera sem hér segir:
     1. Helmingi af vörugjöldum á viðkomandi uppgjörstímabili, sbr. 1. mgr. 9.
       gr., skal skila eigi síðar en á 28. degi annars mánaðar eftir lok
                               uppgjörstímabils.
     2. Helmingi af vörugjöldum á viðkomandi uppgjörstímabili, sbr. 1. mgr. 9.
       gr., skal skila eigi síðar en á 28. degi þriðja mánaðar eftir lok
                             uppgjörstímabils.]^1)
                              ^1)L. 165/2010, 68. gr.
[XIII. Þrátt fyrir ákvæði 9. gr. laganna skal fyrirkomulag gjalddaga vörugjalds,
hjá aðilum sem skráðir eru skv. 2. mgr. 4. gr., vegna uppgjörstímabilsins janúar
                  og febrúar á árinu 2011 vera sem hér segir:
     1. Helmingi af vörugjöldum á viðkomandi uppgjörstímabili, sbr. 1. mgr. 9.
       gr., skal skila eigi síðar en á 28. degi annars mánaðar eftir lok
                               uppgjörstímabils.
     2. Helmingi af vörugjöldum á viðkomandi uppgjörstímabili, sbr. 1. mgr. 9.
       gr., skal skila eigi síðar en á 28. degi þriðja mánaðar eftir lok
                             uppgjörstímabils.]^1)
                               ^1)L. 22/2011, 2. gr.
[XIV. Þrátt fyrir ákvæði 9. gr. laganna skal fyrirkomulag gjalddaga vörugjalds,
 hjá aðilum sem skráðir eru skv. 2. mgr. 4. gr., vegna uppgjörstímabilanna mars
   og apríl, maí og júní, júlí og ágúst, september og október og nóvember og
                   desember á árinu 2011 vera sem hér segir:
     1. Helmingi af vörugjöldum á viðkomandi uppgjörstímabili, sbr. 1. mgr. 9.
       gr., skal skila eigi síðar en á 28. degi annars mánaðar eftir lok
                               uppgjörstímabils.
     2. Helmingi af vörugjöldum á viðkomandi uppgjörstímabili, sbr. 1. mgr. 9.
       gr., skal skila eigi síðar en á 28. degi þriðja mánaðar eftir lok
                             uppgjörstímabils.]^1)
                               ^1)L. 46/2011, 2. gr.

                      [Viðauki I við lög um vörugjald.]^1)
      ^1)Sjá augl. A 26/1997, sbr. l. 89/1998, 5. gr., l. 4/1999, 1. gr., l.
 103/2000, 1. gr., l. 175/2006, 1. gr., l. 70/2009, 4. gr., l. 97/2009, 1. gr.,
                  l. 130/2009, 5. gr., og l. 121/2011, 3. gr.

References

   Visible links
   1. file://1951110.html
   2. file://2005088.html
   3. file://1988050.html
   4. file://1987025.html
   5. file://1988050.html#g29
   6. file://2005088.html#g7
