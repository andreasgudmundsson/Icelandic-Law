
   --------------------------------------------------------------------------

             Lög um aðbúnað, hollustuhætti og öryggi á vinnustöðum

                              1980 nr. 46 28. maí

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 1. janúar 1981. Breytt með l. 15/1986 (tóku gildi 12. maí 1986), l.
   61/1990 (tóku gildi 31. maí 1990), l. 7/1996 (tóku gildi 1. okt. 1996), l.
  52/1997 (tóku gildi 1. okt. 1997; EES-samningurinn: XVIII. viðauki tilskipun
  89/391/EBE og 94/33/EB), l. 83/1997 (tóku gildi 6. júní 1997), [1]l. 17/2003
        (tóku gildi 1. júlí 2003), l. 68/2003 (tóku gildi 7. apríl 2003;
 EES-samningurinn: XVIII. viðauki tilskipun 89/391/EBE, 93/104/EB og 94/33/EB),
  l. 90/2004 (tóku gildi 1. jan. 2005), l. 138/2005 (tóku gildi 30. des. 2005;
 EES-samningurinn: XVIII. viðauki tilskipun 2003/88/EB) og [2]l. 88/2008 (tóku
       gildi 1. jan. 2009 nema brbákv. VII sem tók gildi 21. júní 2008).

                       I. kafli. Tilgangur og gildissvið.
                   1. gr. Með lögum þessum er leitast við, að
    a. tryggja öruggt og heilsusamlegt starfsumhverfi, sem jafnan sé í samræmi
               við félagslega og tæknilega þróun í þjóðfélaginu,
     b. tryggja skilyrði fyrir því, að innan vinnustaðanna sjálfra sé hægt að
 leysa öryggis- og heilbrigðisvandamál, í samræmi við gildandi lög og reglur, í
samræmi við ráðleggingar aðila vinnumarkaðarins og í samræmi við ráðleggingar og
                       fyrirmæli Vinnueftirlits ríkisins.
 2. gr. Lög þessi gilda um alla starfsemi, þar sem einn eða fleiri menn vinna,
          hvort sem um er að ræða eigendur fyrirtækja eða starfsmenn.
                          Undanþegin lögum þessum eru:
   a. siglingamál og önnur verkefni, sem sérstaklega eru falin [Siglingastofnun
 Íslands],^1) sbr. lög nr. 51/1970^2) og [3]lög nr. 12/1976 um kafarastörf.^3)
   Einnig alþjóðasamþykktir, sem Ísland er og verður aðili að og falla undir
 verksvið [Siglingastofnunar Íslands],^1) þar með talið um gáma, um flutning á
                 hættulegum efnum, um mengun sjávar og fleira,
      b. loftferðir, sbr. [4]lög nr. 34/1964 og lög nr. 71/1974 um breyting á
 [5]lögum nr. 34/1964 um loftferðir.^4) Einnig alþjóðasamþykktir, sem Ísland er
          og verður aðili að og falla undir verksvið flugmálastjórnar,
                                      c. ^5)
    ^1)L. 7/1996, 7. gr., sbr. 30. gr. ^2)Nú [6]l. 6/1996. ^3)Nú [7]l. 31/1996.
                   ^4)Nú [8]l. 60/1998. ^5)L. 68/2003, 1. gr.
 3. gr. Lög þessi ná til vinnu við loftför á jörðu niðri, nema um störf áhafnar
                                  sé að ræða.
Lög þessi ná einnig til fermingar og affermingar skipa, þar með talin fiskiskip,
svo og til viðgerða um borð í skipum og starfsemi, sem því er tengd. Lögin ná þó
  ekki til búnaðar í skipum, sem notaður er í þessum tilgangi. Lögin ná heldur
  ekki til lögskráðra manna, nema þegar þeir starfa undir verkstjórn úr landi.
Ráðherra getur í samráði við forstjóra Vinnueftirlits ríkisins mælt svo fyrir í
  reglugerð,^1) að áhöld, vélar og mannvirki eða framkvæmdir, sem lög þessi ná
  ekki til, skuli vera háð því eftirliti, er lög þessi mæla fyrir um, enda séu
                    viðkomandi atriði ekki háð öðrum lögum.
    ^1)Rgl. 453/1991 (um vélknúin leiktæki í skemmtigörðum). Rgl. 497/1994 (um
 notkun persónuhlífa). Rgl. 501/1994 (um gerð persónuhlífa), sbr. rgl. 690/1998
 og rgl. 584/1999. Rgl. 503/1994 (um lyfti- og flutningabúnað). Rg. 54/1995 (um
   skráningu, eftirlit og umsjón með lyftum og lyftubúnaði). Rgl. 98/1996 (um
  úðabrúsa). Rgl. 99/1996 (um einföld þrýstihylki). Rgl. 108/1996 (um tæki sem
    brenna gasi). Rgl. 571/2000 (um þrýstibúnað). Rgl. 696/2001 (um mengandi
lofttegundir og agnir frá brunahreyflum færanlegra véla), sbr. rgl. 280/2003 og
 rgl. 306/2007. Rgl. 761/2001 (um vélar og tæknilegan búnað). Rgl. 762/2001 (um
 færanlegan þrýstibúnað), sbr. rgl. 782/2003. Rg. 668/2002 (um togbrautarbúnað
til fólksflutninga), sbr. 510/2003. Rgl. 279/2003 (um hávaðamengun í umhverfinu
af völdum tækjabúnaðar til notkunar utanhúss), sbr. 1136/2008. Rg. 341/2003 (um
                     fólkslyftur og fólks- og vörulyftur).

    II. kafli. Öryggis- og heilbrigðisstarfsemi innan fyrirtækja. Samskipti
                         atvinnurekenda og starfsmanna.
4. gr. Í fyrirtækjum, þar sem eru 1 til 9 starfsmenn, skal atvinnurekandi og/eða
verkstjóri hans stuðla að góðum aðbúnaði, hollustuháttum og öryggi á vinnustað,
   í nánu samstarfi við starfsmenn fyrirtækisins og félagslegan trúnaðarmann
                   þeirra, sbr. þó 2. mgr. þessarar greinar.
     Forstjóri Vinnueftirlits ríkisins getur þó ákveðið, ef þurfa þykir, að
 fyrirkomulag það, sem getið er um í 5. gr., gildi einnig fyrir starfshópa, sem
  getið er í þessari grein, þegar sérstakar aðstæður eru fyrir hendi, sbr. til
                       dæmis 40. og 44. gr. laga þessara.
5. gr. Í fyrirtækjum, þar sem eru 10 starfsmenn eða fleiri, skal atvinnurekandi
  tilnefna einn aðila af sinni hálfu öryggisvörð og starfsmenn skulu tilnefna
annan úr sínum hópi öryggistrúnaðarmann. Þeir skulu í samvinnu fylgjast með því,
að aðbúnaður, hollustuhættir og öryggi á vinnustað séu í samræmi við lög þessi.
    6. gr. Í fyrirtækjum, þar sem eru 50 starfsmenn eða fleiri, skal stofna
  öryggisnefnd. Starfsmenn kjósa úr sínum hópi tvo fulltrúa og atvinnurekandi
tilnefnir tvo fulltrúa. Þessi nefnd skal skipuleggja aðgerðir varðandi aðbúnað,
hollustuhætti og öryggi innan fyrirtækisins, annast fræðslu starfsmanna um þessi
 efni og hafa eftirlit á vinnustöðum með því, að ráðstafanir er varða aðbúnað,
               hollustuhætti og öryggi komi að tilætluðum notum.
  Þegar starfsmenn Vinnueftirlits ríkisins koma í eftirlitsferðir í fyrirtæki,
        skulu þeir hafa samband við atvinnurekanda eða umboðsmann hans,
 öryggistrúnaðarmann starfsmanna, félagslegan trúnaðarmann starfsmanna, sbr. 1.
 mgr. 4. gr., og við öryggisnefndir, þar sem þær eru starfandi. Nefndum aðilum
    skal auðvelda, svo sem kostur er, að leggja vandamál fyrir Vinnueftirlit
                                   ríkisins.
 7. gr. [Félagsmálaráðherra setur nánari reglur,^1) að fenginni umsögn stjórnar
  Vinnueftirlits ríkisins],^2) um skipulag og framkvæmd ráðstafana, er miða að
 auknu öryggi og bættum aðbúnaði og hollustuháttum innan fyrirtækja, svo sem um
stofnun samstarfshópa og öryggisnefnda, um verkefni þeirra og um daglega stjórn
þeirrar starfsemi, er lýtur að auknu öryggi og betri aðbúnaði og hollustuháttum
                               innan fyrirtækja.
                      ^1)Rg. 920/2006. ^2)L. 68/2003, 2. gr.
8. gr. Atvinnurekanda er skylt, ef hann er ekki sjálfur í öryggisnefnd, að skipa
                      í sinn stað aðila með fullu umboði.
  Atvinnurekandi skal stuðla að samstarfi þeirra, sem kjörnir eru til þess að
fjalla um aðbúnað, hollustuhætti og öryggi á vinnustöðum, og þeirra, sem annast
heilbrigðisþjónustu [og heilsuvernd starfsmanna].^1) Ennfremur skal hann sjá um
  að þeir, sem til eru kjörnir að fjalla um aðbúnað, hollustuhætti og öryggi á
   vinnustað, og þeir, sem sitja í öryggisnefnd, fái hæfilegan tíma miðað við
    verkefnasvið, til þess að gegna skyldum sínum við eftirlit með aðbúnaði,
                           hollustuháttum og öryggi.
 Atvinnurekandi skal sjá um, að þeir, sem kjörnir eru til að fjalla um aðbúnað,
  hollustuhætti og öryggi í fyrirtæki hans, fái tækifæri til þess að afla sér
nauðsynlegrar þekkingar og menntunar varðandi aðbúnað, hollustuhætti og öryggi á
                                  vinnustöðum.
  Atvinnurekandi skal veita nefndum aðilum hlutdeild í skipulagningu að því er
              varðar aðbúnað, hollustuhætti og öryggi á vinnustað.
                               ^1)L. 68/2003, 3. gr.
       9. gr. Atvinnurekandi ber kostnað vegna starfs að bættum aðbúnaði,
hollustuháttum og öryggi og bætir þeim, sem að því vinna, tekjutap, sem af kann
                                  að hljótast.
   Öryggistrúnaðarmenn og fulltrúar starfsmanna í öryggisnefnd njóta þeirrar
    verndar, sem ákveðin er í [9]11. gr. laga nr. 80/1938 um stéttarfélög og
                                  vinnudeilur.
   10. gr. Vinnueftirlit ríkisins skal sjá um, að þegar öryggi og heilbrigði
  starfsmanna krefst þess, standi viðkomandi fyrirtækjum til boða sérfræðileg
        þjónusta við störf að bættum aðbúnaði, hollustuháttum og öryggi.

                                III. kafli. ^1)
                               ^1)L. 68/2003, 4. gr.

                          IV. kafli. Almennar skyldur.
                           a. Skyldur atvinnurekenda.
       12. gr. Atvinnurekandi merkir í lögum þessum hvern þann, sem rekur
                  atvinnustarfsemi, sbr. 90. gr. laga þessara.
     Sé starfsemi, sem lög þessi ná til, rekin af tveim mönnum eða fleiri í
 sameiningu, telst aðeins einn þeirra atvinnurekandi samkvæmt þessum lögum, en
 hinn/hinir teljast vera starfsmenn, enda vinni hann/þeir við fyrirtækið. Skal
      það tilkynnt Vinnueftirliti ríkisins hver sé talinn atvinnurekandi.
   Framkvæmdastjóri fyrirtækis telst atvinnurekandi í merkingu þessara laga.
 Sé um opinberan rekstur að ræða, telst atvinnurekandi sá, er umsjón hefur með
        starfseminni, og skal það tilkynnt Vinnueftirlitinu hver það er.
    13. gr. Atvinnurekandi skal tryggja, að gætt sé fyllsta öryggis og góðs
       aðbúnaðar og hollustuhátta á vinnustað. Sérstaklega er vísað til:
                          a. V. kafla um framkvæmd vinnu,
                            b. VI. kafla um vinnustaði,
                   c. VII. kafla um vélar, tækjabúnað og fleira,
                     d. VIII. kafla um hættuleg efni og vörur,
        [e. XI. kafla um áhættumat, heilsuvernd og heilsufarsskoðanir.]^1)
                               ^1)L. 68/2003, 5. gr.
      14. gr. Atvinnurekandi skal gera starfsmönnum sínum ljósa slysa- og
sjúkdómshættu, sem kann að vera bundin við starf þeirra. Atvinnurekandi skal þar
að auki sjá um, að starfsmenn fái nauðsynlega kennslu og þjálfun í að framkvæma
                 störf sín á þann hátt, að ekki stafi hætta af.
    [Félagsmálaráðherra setur nánari reglur,^1) að fenginni umsögn stjórnar
    Vinnueftirlits ríkisins],^2) um skyldur atvinnurekenda, samkvæmt 1. mgr.
                               þessarar greinar.
               ^1)Rg. 553/2004, sbr. 286/2006. ^2)L. 68/2003, 2. gr.
     15. gr. Atvinnurekandi skal skýra öryggistrúnaðarmönnum frá fyrirmælum
Vinnueftirlits ríkisins og skulu öryggistrúnaðarmenn eiga aðgang að eftirlitsbók
og öðrum gögnum, er varða aðbúnað, hollustuhætti og öryggi á vinnustað, sbr. 88.
                               gr. laga þessara.
   16. gr. Atvinnurekandi skal tryggja, að samstarf um öryggismál, aðbúnað og
 hollustuhætti, samkvæmt II. kafla þessara laga, geti orðið sem best, og tekur
                         þátt í samstarfi um þessi mál.
17. gr. Þar sem fleiri atvinnurekendur eiga aðild að starfsemi á sama vinnustað,
skulu þeir og aðrir, sem þar starfa, sameiginlega stuðla að því að tryggja góðan
         aðbúnað, heilsusamleg og örugg starfsskilyrði á vinnustaðnum.
    [Félagsmálaráðherra setur nánari reglur,^1) að fenginni umsögn stjórnar
Vinnueftirlits ríkisins],^2) um það hvernig samstarfi samkvæmt 1. mgr. þessarar
                           greinar skuli fyrir komið.
               ^1)Rg. 349/2004, rg. 920/2006. ^2)L. 68/2003, 2. gr.
  18. gr. Þegar Vinnueftirlit ríkisins krefst þess eða þegar aðstæður að öðru
leyti gefa tilefni til þess, skal atvinnurekandi láta gera rannsókn eða úttekt,
ef við á, af sérfræðingum, til þess að ganga úr skugga um, hvort starfsskilyrðin
 fullnægi ákvæðum laga þessara um aðbúnað, hollustuhætti og öryggi, sbr. og 80.
                               gr. laga þessara.
   19. gr. Atvinnurekandi skal fullnægja tilkynningaskyldu til Vinnueftirlits
       ríkisins samkvæmt XII. kafla og halda skrár eftir þeim reglum, sem
                             Vinnueftirlitið setur.
Forstjóri Vinnueftirlits ríkisins getur vegna skýrslugerðar og úrvinnslu úr þeim
               skýrslum krafist upplýsinga frá atvinnurekanda um:
                    a. fjölda starfsmanna, kyn þeirra og aldur,
        b. vélar, vélahluta, geyma, ílát, áhöld, tæki og annan tæknibúnað,
              c. sprengi- og eldfim efni, eiturefni og hættuleg efni,
         d. aðrar upplýsingar, sem þýðingu kunna að hafa varðandi aðbúnað,
                     hollustuhætti og öryggi á vinnustöðum.
   Í skýrslum, sem unnar eru samkvæmt slíkum upplýsingum, má ekki nefna nöfn
                          einstaklinga eða fyrirtækja.
                             b. Skyldur verkstjóra.
20. gr. Verkstjóri merkir í lögum þessum hvern þann, sem á vegum atvinnurekenda
  hefur með höndum verkstjórn og eftirlit með starfsemi í fyrirtæki eða hluta
                                     þess.
  21. gr. Verkstjóri er fulltrúi atvinnurekanda og sér um, að búnaður allur sé
 góður og öruggt skipulag sé ríkjandi á þeim vinnustöðum, sem hann hefur umsjón
                                      með.
22. gr. Verkstjóri skal taka þátt í samstarfi, er miðar að auknu öryggi og betri
      aðbúnaði og hollustuháttum á vinnustað, sbr. II. kafla laga þessara.
     23. gr. Verkstjóri skal beita sér fyrir, að starfsskilyrði innan þess
   starfssviðs, sem hann stjórnar, séu fullnægjandi að því er varðar aðbúnað,
 hollustuhætti og öryggi. Hann skal sjá um, að þeim ráðstöfunum, sem gerðar eru
    til þess að auka öryggi og bæta aðbúnað og hollustuhætti, sé framfylgt.
 Verði verkstjóri var við einhver þau atriði, sem leitt geta til hættu á slysum
eða sjúkdómum, skal hann tryggja að hættunni sé afstýrt. Sé ekki hægt að afstýra
    hættunni með því, sem tiltækt er á staðnum, skal hann umsvifalaust gera
  vinnuveitanda viðvart. Verkstjóra ber jafnframt að gæta þeirrar skyldu, sem
                     kveðið er á um í 86. gr. laga þessara.
                            c. Skyldur starfsmanna.
24. gr. Starfsmaður merkir í lögum þessum hvern þann, sem vinnur launuð störf í
 annarra þjónustu. [Nemar og lærlingar teljast einnig til starfsmanna, jafnvel
   þótt þeir inni af hendi vinnu án endurgjalds, enda sé vinna þeirra liður í
                              skipulögðu námi.]^1)
                               ^1)L. 68/2003, 6. gr.
25. gr. Starfsmenn skulu taka þátt í samstarfi er miðar að auknu öryggi og betri
      aðbúnaði og hollustuháttum á vinnustað, sbr. II. kafla laga þessara.
26. gr. Starfsmenn skulu stuðla að því, að starfsskilyrði innan verksviðs þeirra
séu fullnægjandi að því er varðar aðbúnað, hollustuhætti og öryggi, og einnig að
því, að þeim ráðstöfunum, sem gerðar eru til þess að auka öryggi og bæta aðbúnað
             og hollustuhætti, samkvæmt lögum þessum, sé framfylgt.
 Starfsmaður, sem verður var við ágalla eða vanbúnað, sem leitt gæti til skerts
öryggis eða lakari aðbúnaðar eða hollustuhátta, sem hann getur ekki sjálfur bætt
     úr, skal umsvifalaust tilkynna það öryggisverði, öryggistrúnaðarmanni,
                         verkstjóra eða atvinnurekanda.
 27. gr. Ef fjarlægja þarf öryggishlífar eða annað tilsvarandi vegna viðgerðar
 eða niðursetningar á tæki eða vél, skal sá, sem verkið framkvæmir umsvifalaust
setja öryggisbúnað á sinn stað aftur eða gera aðrar ráðstafanir, sem jafngildar
                              eru, að verki loknu.
28. gr. Þeir, sem starfa á vinnustað, þar sem fleiri atvinnurekendur eiga aðild
að starfi manna, skulu fara eftir þeim reglum, sem gilda um samstarf um aðbúnað,
 hollustuhætti og öryggi, sbr. 17. og 36. gr. laga þessara, auk þeirra reglna,
sem gilda um það starf, sem þeir sjálfir inna af hendi. Þegar starfsmaður er við
vinnu utan síns venjulega vinnustaðar, skal hann fara eftir þeim reglum varðandi
  aðbúnað, hollustuhætti og öryggi, sem gilda fyrir viðkomandi vinnustað, auk
           þeirra reglna, sem gilda um það verk, sem hann á að vinna.
d. Skyldur þeirra, sem selja, setja upp, gera við og hanna vélar, tæki, áhöld og
          annan búnað, sem ætlaður er til notkunar við atvinnurekstur.
29. gr. Sá, sem selur, afhendir eða sýnir vélar, vélahluta, geyma, ílát, katla,
 húseiningar, verkfæri, áhöld, tæki og annað það, sem ætlað er til notkunar við
 atvinnurekstur, skal tryggja, að það, sem hér um ræðir, sé, þegar það er sýnt
  eða afhent til notkunar, útbúið með tilskildum hlífðar- og öryggisbúnaði og
  notkun þess leiði ekki af sér slysa- eða sjúkdómshættu, sbr. VII. kafla laga
                                    þessara.
    Nauðsynlegar og auðskildar leiðbeiningar á íslensku um meðferð, viðhald,
 flutning, uppsetningu og frágang skulu fylgja með, þegar viðkomandi hlutir eru
                                   afhentir.
 Sé einhver sá búnaður, sem talinn er í 1. mgr. þessarar greinar og tilbúinn er
  til notkunar, afhentur áfram, endurseldur, lánaður út eða leigður, gilda þær
                          reglur, sem að ofan greinir.
 Þegar Vinnueftirlit ríkisins krefst þess eða þegar aðstæður að öðru leyti gefa
tilefni til, skal innflytjandi eða framleiðandi láta gera rannsóknir, athuganir,
 mælingar, þrýstiraunir og aðrar þær kannanir, sem nauðsynlegar eru til þess að
 ganga úr skugga um, að viðkomandi búnaður standist þær kröfur, sem gerðar eru
                   varðandi aðbúnað, hollustuhætti og öryggi.
30. gr. Sérhver vél, sem afhent er eða sýnd hér á landi, skal vera greinilega og
  varanlega merkt framleiðanda og sé um innflutta vél að ræða, skal hún einnig
merkt nafni og heimilisfangi þess, sem flytur vélina inn, eða merkt á annan þann
 hátt, að auðvelt sé að komast að raun um, hver sé framleiðandi vélarinnar, og
                      þegar við á, hver sé innflytjandinn.
 31. gr. Sá, sem tekur að sér að setja upp, breyta eða gera við vélar, tæki eða
    annan búnað, skal fara eftir þeim reglum og fyrirmælum, sem gilda fyrir
                    viðkomandi tæki, vélar eða annan búnað.
 Taki viðgerð aðeins til eins eða nokkurra hluta vélar eða tækis, skal sá, sem
 verkið framkvæmir, fara eftir þeim reglum og fyrirmælum, sem gilda fyrir hvern
                        einstakan hluta tækis eða vélar.
Verði sá, sem setur upp, breytir eða gerir við tæki, vélar eða annan búnað, var
 við einhverja ágalla eða vanbúnað, sem þýðingu kynni að hafa að því er varðar
  aðbúnað, heilsu eða öryggi manna, skal hann umsvifalaust gera eigandanum eða
                        þeim, sem notar tækið, viðvart.
32. gr. Þeir, sem annast hönnun á þeim búnaði, sem talinn er í 1. mgr. 29. gr.,
framleiðslusamstæðum, húsnæði vinnustaða og hverjum þeim mannvirkjum öðrum, sem
   ætluð eru til notkunar vegna atvinnurekstrar, skulu við hönnunarstarf taka
   tillit til góðs aðbúnaðar, hollustuhátta og öryggis, hvað varðar starf og
          rekstur í þeim byggingum og mannvirkjum, sem um er að ræða.
     Fylgja skal þeim lögum og reglum, sem á hverjum tíma gilda um aðbúnað,
                     hollustuhætti og öryggi á vinnustöðum.
 Ákvæði þessarar greinar gilda einnig um þá, sem taka að sér ráðgjafarstörf um
                aðbúnað, hollustuhætti og öryggi á vinnustöðum.
 33. gr. Ákvæðin í 29. gr., 30. gr., 32. gr. og 2. mgr. 34. gr. gilda einnig um
þá, sem útvega, selja eða afhenda efni eða vörur, sem geta verið hættuleg eða á
             annan hátt dregið úr öryggi eða valdið sjúkdómshættu.
34. gr. [Félagsmálaráðherra setur nánari reglur,^1) að fenginni umsögn stjórnar
  Vinnueftirlits ríkisins],^2) um þau atriði, sem um er fjallað í 29.33. gr.
 Ákvæðin í 29.33. gr. leysa notandann ekki undan neinum skyldum samkvæmt lögum
                                    þessum.
    ^1)Rgl. 491/1987 (um varnir gegn loftmengun við málmsuðu). Rgl. 90/1989 (um
 garðsláttuvélar o.fl.). Rgl. 453/1991 (um vélknúin leiktæki í skemmtigörðum).
Rgl. 98/1996 (um úðabrúsa). Rgl. 99/1996 (um einföld þrýstihylki). Rgl. 377/1996
 (um þrýstihylki). Rgl. 380/1996, rgl. 382/1996 og rgl. 383/1996 (um gashylki).
     Rgl. 140/1998 (um áfyllingarstöðvar fyrir gashylki). Rgl. 571/2000 (um
þrýstibúnað). Rgl. 696/2001 (um mengandi lofttegundir og agnir frá brunahreyflum
 færanlegra véla), sbr. rgl. 280/2003 og rgl. 306/2007. Rgl. 761/2001 (um vélar
   og tæknilegan búnað). Rgl. 762/2001 (um færanlegan þrýstibúnað), sbr. rgl.
782/2003. Rgl. 279/2003 (um hávaðamengun í umhverfinu af völdum tækjabúnaðar til
 notkunar utanhúss), sbr. 1136/2008. Rg. 341/2003 (um fólkslyftur og fólks- og
                       vörulyftur). ^2)L. 68/2003, 2. gr.
35. gr. [Félagsmálaráðherra getur, þegar sérstaklega stendur á, sett reglur,^1)
að fenginni umsögn stjórnar Vinnueftirlits ríkisins],^2) sem víkja frá kröfunum
í 29.33. gr. Slíkar ákvarðanir getur forstjóri Vinnueftirlits ríkisins tekið í
    algerum undantekningartilvikum, þegar sérstakar ástæður eru fyrir hendi.
     ^1)Rg. 571/2000, rgl. 696/2001, sbr. rgl. 280/2003 og rgl. 306/2007; rgl.
       761/2001, rgl. 762/2001, sbr. rgl. 782/2003. ^2)L. 68/2003, 7. gr.
                         e. Skyldur verktaka og fleiri.
  36. gr. Ef fleiri en einn verktaki starfa við mannvirkjagerð samtímis, skal
byggingarstjóri, ef hann er til staðar, en annars byggingarmeistari, sjá um, að
   samhæfðar séu ráðstafanir til þess að koma í veg fyrir slys eða óhollustu.
  Ákvæði þetta rýrir ekki að neinu leyti skyldur einstakra framkvæmdaaðila sem
                     atvinnurekenda samkvæmt lögum þessum.
      [Félagsmálaráðherra setur nánari reglur, að fenginni umsögn stjórnar
                  Vinnueftirlits ríkisins]^1) um þessi atriði.
                               ^1)L. 68/2003, 8. gr.

                           V. kafli. Framkvæmd vinnu.
37. gr. Vinnu skal haga og framkvæma þannig, að gætt sé fyllsta öryggis og góðs
                          aðbúnaðar og hollustuhátta.
Fylgja skal viðurkenndum stöðlum, ákvæðum laga og reglugerða, svo og fyrirmælum
  Vinnueftirlits ríkisins, að því er varðar aðbúnað, hollustuhætti og öryggi.
38. gr. [Félagsmálaráðherra setur nánari reglur,^1) að fenginni umsögn stjórnar
    Vinnueftirlits ríkisins],^2) um, hvaða kröfur skuli uppfylltar varðandi
                skipulag, tilhögun og framkvæmd vinnu, svo sem:
     a. um öryggis- og heilbrigðisráðstafanir, er varða störf, starfsaðferðir,
 vinnslu- og framleiðsluaðferðir, t.d. til þess að koma í veg fyrir hrun, fall,
  skrið, titring, hávaða, sprengi- og brunahættu eða heilsuvá vegna geislunar,
eitraðra eða hættulegra efna, gastegunda, gufu, reyks eða annarrar loftmengunar,
   hita, kulda, ódauns, sýkingar af smitnæmum sjúkdómum eða heilsutjón vegna
   rangrar stöðu við vinnu, rangra hreyfinga eða of mikils álags [eða hvernig
  dregið verði úr áhrifum andlega eða líkamlega einhæfra starfa og starfa sem
  unnin eru með fyrir fram ákveðnum hraða]^3) og um aðrar þær ráðstafanir, sem
                    þýðingu kynnu að hafa í þessu sambandi,
       b. um bann gegn sérlega hættulegum störfum, framleiðslu-, starfs- og
                                vinnsluaðferðum,
   c. um að settar skuli upp á vinnustað greinilegar aðvaranir og/eða vinnusvæði
                       girt eða afmörkuð með öðrum hætti,
         d. um gerð og notkun hlífðarbúnaðar, svo sem um hentugan fatnað,
 öryggishjálma, hlífðarbúnað gegn hávaða og geislun, hlífðargleraugu, vinnuskó,
rykgrímur, gasgrímur, annan búnað til þess að verjast loftmengun og annan búnað
  ótalinn. Starfsmenn eru skyldir til þess að nota slíkan öryggisbúnað, þegar
      þeir, að mati Vinnueftirlits ríkisins, þarfnast hans við vinnu sína,
                  [e. um aðgerðir gegn einelti á vinnustöðum]^3)
    ^1)Rgl. 491/1987 (um varnir gegn loftmengun við málmsuðu). Rgl. 90/1989 (um
  garðsláttuvélar). Rgl. 453/1991 (um vélknúin leiktæki í skemmtigörðum). Rgl.
 497/1994 (um notkun persónuhlífa). Rgl. 498/1994 (um skjávinnu). Rgl. 499/1994
  (um öryggi og hollustu þegar byrðar eru handleiknar). Rgl. 501/1994 (um gerð
persónuhlífa), sbr. rgl. 690/1998 og rgl. 584/1999. Rgl. 578/1995 (um meðhöndlun
á fljótandi köfnunarefni). Rgl. 581/1995 (um húsnæði vinnustaða). Rgl. 707/1995
  (um öryggis- og heilbrigðismerki á vinnustöðum). Rgl. 98/1996 (um úðabrúsa).
Rgl. 99/1996 (um einföld þrýstihylki). Rgl. 108/1996 (um tæki sem brenna gasi).
 Rgl. 377/1996 (um þrýstihylki). Rgl. 382/1996 og rgl. 383/1996 (um gashylki).
        Rgl. 547/1996 (um aðbúnað, hollustuhætti og öryggisráðstafanir á
 byggingarvinnustöðum), sbr. rgl. 504/1999. Rgl. 552/1996 og rgl. 553/1996 (um
   öryggisráðstafanir við jarðefnanám), sbr. rgl. 349/2003. Rgl. 140/1998 (um
áfyllingarstöðvar fyrir gashylki). Rg. 684/1999 (um sprengiefni). Rgl. 571/2000
  (um þrýstibúnað). Rgl. 696/2001 (um mengandi lofttegundir frá brunahreyflum
 færanlegra véla), sbr. rgl. 280/2003 og rgl. 306/2007. Rgl. 761/2001 (um vélar
   og tæknilegan búnað). Rgl. 762/2001 (um færanlegan þrýstibúnað), sbr. rgl.
  782/2003. Rgl. 764/2001 (vernd gegn líffræðilegum skaðvöldum). Rgl. 98/2002
     (vernd gegn heilsutjóni af völdum efna sem geta valdið krabbameini eða
     stökkbreytingu). Rgl. 279/2003 (um hávaðamengun í umhverfinu af völdum
     tækjabúnaðar til notkunar utanhúss), sbr. 1136/2008. Rg. 341/2003 (um
fólkslyftur og fólks- og vörulyftur). Rg. 349/2004 (um sprengifimt andrúmsloft á
  vinnustöðum). Rg. 553/2004 (verndun starfsmanna gegn hættu á heilsutjóni af
   völdum efna á vinnustöðum), sbr. 286/2006. Rg. 1000/2004 (um aðgerðir gegn
         einelti á vinnustað). Rg. 384/2005 (um vinnu í kældu rými við
 matvælaframleiðslu). Rg. 920/2006 (skipulag og framkvæmd vinnuverndarstarfs á
 vinnustöðum). Rg. 921/2006 (varnir gegn álagi vegna hávaða á vinnustöðum). Rg.
922/2006 (varnir gegn álagi vegna vélræns titrings á vinnustöðum). Rg. 430/2007
  (um bann við notkun asbests á vinnustöðum). Rg. 390/2009 (um mengunarmörk og
  aðgerðir til að draga úr mengun á vinnustöðum). ^2)L. 68/2003, 2. gr. ^3)L.
                                68/2003, 9. gr.
  39. gr. Þar sem aðstæður með tilliti til heilbrigðis og öryggis starfsmanna
krefjast þess, [skal Vinnueftirlit ríkisins hlutast til um að]^1) hlutaðeigandi
      fyrirtæki geri áætlanir um framleiðslu-, starfs- og vinnsluaðferðir.
 Slíkar áætlanir og breytingar á þeim skulu kynntar öryggisnefndum, áður en þær
                                eru framkvæmdar.
                              ^1)L. 68/2003, 10. gr.
    40. gr. [Félagsmálaráðherra setur reglur,^1) að fenginni umsögn stjórnar
                        Vinnueftirlits ríkisins],^2) um:
    a. að störf, sem í kann að vera falin veruleg hætta á slysum, eitrunum eða
  sjúkdómum, verði aðeins framkvæmd af einstaklingum, sem fengið hafa tiltekna
  fræðslu, þjálfun, lokið hafa sérstöku prófi og/eða náð hafa ákveðnum aldri,
   b. ráðningu manna, sem er líkamlega eða andlega áfátt, til ákveðinna starfa,
  þegar bæklun þeirra, sjúkdómur eða aldur getur leitt til aukinnar slysa- eða
                                 sjúkdómshættu,
       c. takmarkanir á eða bann við, að starfsmenn vinni einir að tilteknum
                             verkefnum eða störfum,
     d. vinnu- og hvíldartíma bifreiðastjóra, sem að staðaldri flytja fólk, og
stjórnenda þeirra véla og tækja, sem mönnum getur stafað sérstök hætta af, sbr.
                             58. gr. laga þessara,
                         e. önnur hliðstæð tilvik ótalin.
       ^1)Rg. 553/2004, sbr. 286/2006; rg. 920/2006. ^2)L. 68/2003, 11. gr.

                            VI. kafli. Vinnustaður.
41. gr. Vinnustaður merkir í lögum þessum umhverfi innan húss eða utan, þar sem
         starfsmaður hefst við eða þarf að fara um vegna starfa sinna.
42. gr. Vinnustaður skal þannig úr garði gerður, að þar sé gætt fyllsta öryggis
                      og góðs aðbúnaðar og hollustuhátta.
Fylgja skal viðurkenndum stöðlum, ákvæðum laga og reglugerða, svo og fyrirmælum
  Vinnueftirlits ríkisins, að því er varðar aðbúnað, hollustuhætti og öryggi.
    43. gr. [Félagsmálaráðherra setur reglur,^1) að fenginni umsögn stjórnar
 Vinnueftirlits ríkisins],^2) um fyrirkomulag fastra og bráðabirgðavinnustaða,
                    innan húss og utan, sem m.a. fjalla um:
   a. húsnæði, svo sem vinnurými, lofthæð, loftrými, gólf, veggi, loft, lýsingu,
   hita, loftræstingu og loftskipti, varnir gegn hávaða, titringi, geislun og
                                    fleira,
     b. aðbúnað starfsmanna og fleira, svo sem setu- og matsali, kaffistofur,
  búningsherbergi, fatageymslur og fatahengi, salerni og þvagstæði, þvotta- og
          baðherbergi, svo og um gæðakröfur og staðla slíks húsnæðis,
    c. neyðarútgang frá vinnustað, svo og umferðarleiðir innan vinnusvæða, svo
                   sem göngubrautir, stiga og útgönguleiðir,
     d. annað ótalið, sem stuðlað getur að bættum aðbúnaði, hollustuháttum og
                                    öryggi.
   ^1)Rg. 581/1995, rg. 349/2004, rg. 553/2004, rg. 384/2005. ^2)L. 68/2003, 11.
                                      gr.
   44. gr. Þar sem sérstakar aðstæður með tilliti til öryggis og heilbrigðis
  starfsmanna krefjast þess, [setur félagsmálaráðherra sérstakar reglur,^1) að
    fenginni umsögn stjórnar Vinnueftirlits ríkisins],^2) um, að áætlanir og
hönnunargögn vegna nýbygginga eða breytinga á tiltekinni starfsemi, uppsetningu
  á húshlutum, vélum, tækjum eða öðrum búnaði skuli lagðar fyrir Vinnueftirlit
 ríkisins til umsagnar eða samþykktar, áður en breyting eða uppsetning er gerð.
               ^1)Rg. 581/1995, rg. 384/2005. ^2)L. 68/2003, 12. gr.

                   VII. kafli. Vélar, tækjabúnaður og fleira.
  45. gr. Aflvél merkir í lögum þessum vél, eða hluta vélar, sem breytir einu
                               orkuformi í annað.
  Farandvél merkir í lögum þessum tæki, sem getur flutt sig úr stað með eigin
                                    aflvél.
Vinnuvél merkir í lögum þessum tæki, sem knúið er af aflvél og hægt er að vinna
                           með nánar tiltekin störf.
Farandvinnuvél merkir í lögum þessum tæki, sem er hvort tveggja í senn farandvél
                                  og vinnuvél.
 Búvél merkir í lögum þessum hvers konar áðurnefndar vélar, sem notaðar eru við
                                    bústörf.
46. gr. Vélar, vélahlutar, ílát, geymar, katlar, áhöld, tæki, virki hvers konar
og húshlutar, samstæður og annar búnaður skal þannig úr garði gerður, að gætt sé
              fyllsta öryggis og góðs aðbúnaðar og hollustuhátta.
Fylgja skal viðurkenndum stöðlum, ákvæðum laga og reglugerða, svo og fyrirmælum
  Vinnueftirlits ríkisins, að því er varðar aðbúnað, hollustuhætti og öryggi.
47. gr. [Félagsmálaráðherra setur nánari reglur,^1) að fenginni umsögn stjórnar
 Vinnueftirlits ríkisins],^2) um gerð og notkun véla, tækja og annars búnaðar,
                   sem nota á við atvinnurekstur, svo sem um:
          a. gerð, útfærslu, uppsetningu, tilkynningarskyldu og prófanir,
   b. á hvern hátt eða hvort leggja skuli fyrir Vinnueftirlitið til umsagnar eða
 samþykktar áætlanir eða önnur gögn um gerð, framleiðslu eða uppsetningu slíks
                                    búnaðar,
                    c. notkun, viðhald og gæslu slíks búnaðar.
      ^1)Rgl. 475/1985 (um heftibyssur). Rgl. 476/1985 (um naglabyssur). Rgl.
  153/1986 (um dráttarvélar og hlífabúnað við aflflutning frá þeim), sbr. rgl.
  424/1987, rgl. 561/1987 og rgl. 580/1995. Rgl. 90/1989 (um garðsláttuvélar).
  Rgl. 453/1991 (um vélknúin leiktæki í skemmtigörðum). Rgl. 501/1994 (um gerð
persónuhlífa), sbr. rgl. 690/1998 og rgl. 584/1999. Rgl. 98/1996 (um úðabrúsa).
Rgl. 99/1996 (um einföld þrýstihylki). Rgl. 108/1996 (um tæki sem brenna gasi).
 Rgl. 377/1996 (um þrýstihylki). Rgl. 380/1996, rgl. 382/1996 og rgl. 383/1996
    (um gashylki). Rgl. 140/1998 (um áfyllingarstöðvar fyrir gashylki). Rgl.
   609/1999 (um öryggisbúnað krana og lyftibúnaðar), sbr. rgl. 236/2001. Rgl.
     571/2000 (um þrýstibúnað). Rgl. 696/2001 (um mengandi lofttegundir frá
   brunahreyflum færanlegra véla), sbr. rgl. 280/2003 og rgl. 306/2007. Rgl.
     761/2001 (um vélar og tæknilegan búnað). Rgl. 762/2001 (um færanlegan
þrýstibúnað), sbr. rgl. 782/2003. Rgl. 279/2003 (um hávaðamengun í umhverfinu af
  völdum tækjabúnaðar til notkunar utanhúss), sbr. 1136/2008. Rg. 341/2003 (um
fólkslyftur og fólks- og vörulyftur). Rg. 349/2004 (um sprengifimt andrúmsloft á
  vinnustöðum). Rg. 553/2004 (verndun starfsmanna gegn hættu á heilsutjóni af
völdum efna á vinnustöðum), sbr. 286/2006. Rg. 367/2006 (um notkun tækja). ^2)L.
                                68/2003, 2. gr.
48. gr. [Óheimilt er að setja á markað eða taka í notkun tegund véla, tækja eða
 annars búnaðar sem uppfyllir ekki reglur um öryggi og formskilyrði, svo sem um
merkingar, leiðbeiningar, vottorð, yfirlýsingar um samræmi eða prófunarskýrslur,
sem sett eru samkvæmt lögum þessum, sérreglum sem settar eru á grundvelli þeirra
    eða viðurkenndum stöðlum er gilda á sameiginlegum markaði ríkja Evrópska
                               efnahagssvæðisins.
      Félagsmálaráðherra setur nánari reglur, að fenginni umsögn stjórnar
  Vinnueftirlits ríkisins, um kröfur sem tegund véla, tækja eða annars búnaðar
 verður að uppfylla til þess að teljast örugg og þær aðferðir sem framleiðandi
     getur beitt til að sýna fram á samræmi tegundar við settar reglur.]^1)
                              ^1)L. 68/2003, 13. gr.
   [48. gr. a. Vinnueftirliti ríkisins er heimilt að banna markaðssetningu og
notkun á þeim tegundum véla, tækja eða annars búnaðar sem fullnægja ekki ákvæðum
     laga þessara, annarra sérreglna sem settar eru á grundvelli þeirra eða
      viðurkenndra staðla er gilda á sameiginlegum markaði ríkja Evrópska
   efnahagssvæðisins. Áður en ákvörðun um bann er tekin skal atvinnurekanda,
framleiðanda tegundar eða fulltrúa hans, eftir því sem við á, veittur hæfilegur
                    frestur til að bæta úr annmörkum hennar.
 Telji Vinnueftirlit ríkisins tegund véla, tækja eða annars búnaðar sérstaklega
hættulega getur það krafist afturköllunar allra eintaka hennar. Framleiðandi eða
             fulltrúi hans ber allan kostnað af slíkri afturköllun.
  Hafi Vinnueftirlit ríkisins rökstuddan grun um að öryggi og heilsu fólks eða
  eigna stafi hætta af einhverri tegund véla, tækja eða annars búnaðar er því
 heimilt að banna markaðssetningu og notkun hennar tímabundið í allt að fjórar
 vikur eða setja sérstök skilyrði fyrir markaðssetningu og notkun þótt tegundin
     uppfylli formskilyrði laga þessara og viðkomandi sérreglna. Starfsmenn
 Vinnueftirlits ríkisins skulu hefja rannsókn á öryggi tegundar án ástæðulauss
dráttar. Þá er heimilt að framlengja bannið um allt að fjórar vikur ef sérstakar
 ástæður vegna rannsóknarinnar krefjast að bannið verði framlengt. Framleiðandi
   eða fulltrúi hans ber kostnað vegna þeirra sýnishorna tegundar sem eru til
  rannsóknar. Að lokinni rannsókn skal sýnishornum skilað eða þau eyðilögð með
                          öruggum hætti eftir atvikum.
Þegar Vinnueftirlit ríkisins hefur bannað tegund skv. 1.3. mgr. er því heimilt
að skylda framleiðendur og dreifingaraðila til að eyðileggja öll eintök tegundar
  með öruggum hætti eða skylda þá, eftir því sem við getur átt, til að lagfæra
tegundina þannig að hún uppfylli settar reglur, afhenda sams konar tegund vélar,
           tækis eða annars búnaðar eða endurgreiða andvirði hennar.
Torveldi atvinnurekandi, framleiðandi eða dreifingaraðili sannanlega rannsókn og
    skoðun Vinnueftirlits ríkisins á viðkomandi tegund eða hefur ekki tiltæk
       fullnægjandi gögn um öryggi hennar er stofnuninni heimilt að banna
                       markaðssetningu og notkun hennar.
Þegar tegund er ekki í samræmi við settar reglur skal framleiðandi eða fulltrúi
      hans bera þann kostnað sem hlýst af skoðun, rannsókn og prófun.]^1)
                              ^1)L. 68/2003, 14. gr.
   49. gr. Hvers konar vélar, tæki og búnað, sem getið er um í 46. gr., nema
  bifreiðar og vélar, sem lúta öðrum lögum, skal skrá og skoða samkvæmt nánari
   fyrirmælum í reglum,^1) [sem félagsmálaráðherra setur, að fenginni umsögn
       stjórnar Vinnueftirlits ríkisins, og í samráði við forstjóra].^2)
       [Félagsmálaráðherra setur gjaldskrá, að fengnum tillögum forstjóra
Vinnueftirlits ríkisins og umsögn stjórnar Vinnueftirlits ríkisins, um skráningu
     og skoðun farandvéla, farandvinnuvéla, búvéla, lyftna og lyftubúnaðar,
rúllustiga, geyma, þrýstihylkja og katla, þar á meðal um aukaskoðun sem þarf að
   gera ef vanbúnaður kemur í ljós við reglubundna skoðun og aukaskoðun vegna
 uppsetningar, breytinga eða viðgerða á framangreindum vélum, tækjum eða öðrum
                búnaði sem eru með gilda reglubundna skoðun.]^2)
[Félagsmálaráðherra setur reglur,^3) að fenginni umsögn stjórnar Vinnueftirlits
   ríkisins],^2) um kennslu, þjálfun og próf, er gefi til kynna næga hæfni og
  þekkingu þeirra aðila, sem óska eftir leyfi til að mega stjórna eða fara með
      tilteknar vélar, enda sé ekki kveðið á um slík leyfi í öðrum lögum.
    ^1)Rgl. 153/1986, sbr. rgl. 424/1987, rgl. 561/1987 og rgl. 580/1995. ^2)L.
 68/2003, 15. gr. ^3)Rg. 198/1983 (um réttindi til að stjórna vinnuvélum), sbr.
                    300/1995, 24/1999, 816/2000 og 883/2002.

                      VIII. kafli. Hættuleg efni og vörur.
  50. gr. [Á vinnustöðum þar sem hættuleg efni eða efnavörur, efnaúrgangur eða
spilliefni, þar með talin sprengifim efni, eldfim efni og sprengiefni, eru notuð
  eða kunna að vera notuð skal atvinnurekandi gæta þess að þeim framleiðslu-,
 starfs- og vinnsluaðferðum sé beitt sem tryggja að starfsmenn séu varðir gegn
                          slysum, mengun og sjúkdómum.
 Þegar áhættumat skv. 65. gr. a gefur til kynna að heilsu og öryggi starfsmanna
 er hætta búin vegna hættulegs efnis, efnavöru, efnaúrgangs eða spilliefna skal
 atvinnurekandi sjá til þess að öryggisblöð og skriflegar leiðbeiningar, eftir
því sem við á, liggi frammi á vinnustaðnum ásamt því að kynna starfsmönnum efni
 þeirra. Í leiðbeiningunum skal koma fram hvaða starfsháttum skuli fylgt þegar
       slys eða óhapp verður í tengslum við hættuleg efni eða efnavörur.
  Atvinnurekandi skal grípa til nauðsynlegra forvarna til að koma í veg fyrir
 mengun á vinnustað eða, sé þess ekki kostur, draga úr henni eins og frekast er
unnt. Hann skal ávallt leitast við, með tilliti til eðlis starfseminnar, að nota
 efni eða efnavöru sem teljast hættulaus eða síður hættuleg heilsu starfsmanna
                      við þær aðstæður sem þau eru notuð.
Mengun á vinnustað skal ekki fara yfir gildandi mengunarmörk efnis. Þegar mengun
 stafar frá fleiri en einu efni eða efnavöru skal tekið tillit til samverkandi
                                    áhrifa.
 Efni eða efnavara sem stofnar eða getur stofnað heilsu og öryggi starfsmanna í
  hættu skal vera í öruggum umbúðum á vinnustöðum. Hættulegur efnaúrgangur og
           spilliefni skulu geymd með öruggum hætti á vinnustað.]^1)
                              ^1)L. 68/2003, 16. gr.
  51. gr. [Vinnueftirlit ríkisins gefur út eiturefnaleyfi til einstaklinga og
fyrirtækja sem við framkvæmd vinnu nota að staðaldri eiturefni eða efnavöru sem
 flokkast sem eiturefni að uppfylltum skilyrðum 50. gr. og reglugerðar sem sett
  er skv. 3. mgr. Í eiturefnaleyfi skal tilgreina þau efni sem leyfið nær til.
    Þetta ákvæði á ekki við um eiturefnaleyfi fyrir varnarefni, nagdýra- og
  skordýraeitur. Vinnueftirlit ríkisins skal árlega láta Umhverfisstofnun í té
         upplýsingar um leyfishafa og um hvaða eiturefni leyfið á við.
 Vinnueftirlit ríkisins skal hafa eftirlit með að merkingar, notkun, geymsla og
 flutningur efnis og efnavöru á vinnustöðum fullnægi gildandi lögum, reglum og
viðurkenndum stöðlum. Vinnueftirlitinu er heimilt að banna framleiðslu, flutning
  og notkun hættulegra efna og efnavara á vinnustöðum þegar það þykir sýnt að
heilsu manna er hætta búin. Sama á við um efni þegar ekki liggja fyrir, að mati
  stofnunarinnar, fullnægjandi upplýsingar um innihald, samsetningu, meðferð,
                           notkun eða vörslu þeirra.
  Félagsmálaráðherra skal setja nánari reglur,^1) að fenginni umsögn stjórnar
  Vinnueftirlits ríkisins og umhverfisráðuneytis, um skilyrði eiturefnaleyfis,
 mengunarmörk, meðferð, umbúðir, áfyllingu, merkingu, geymslu, flutning efna og
 efnavöru á vinnustöðum og notkun þeirra sem geta stofnað heilsu starfsmanna í
            hættu eða leitt til lakari aðbúnaðar á vinnustöðum.]^2)
     ^1)Rgl. 578/1995 (um meðhöndlun á fljótandi köfnunarefni). Rgl. 764/2001
 (vernd gegn líffræðilegum skaðvöldum). Rgl. 98/2002 (vernd gegn heilsutjóni af
   völdum efna sem geta valdið krabbameini eða stökkbreytingu). Rg. 553/2004
  (verndun starfsmanna gegn hættu á heilsutjóni af völdum efna á vinnustöðum),
  sbr. 286/2006. Rg. 430/2007 (um bann við notkun asbests á vinnustöðum). Rg.
  390/2009 (um mengunarmörk og aðgerðir til að draga úr mengun á vinnustöðum).
                             ^2)L. 68/2003, 17. gr.
  [51. gr. a. Á vinnustöðum þar sem hættuleg efni eða efnavörur eru notuð eða
  kunna að vera notuð í þeim mæli að við slys geti skapast umfangsmikil hætta
fyrir fólk og umhverfi skal atvinnurekandi gera öryggisráðstafanir til að koma í
veg fyrir slík slys. Enn fremur skal atvinnurekandi gera ráðstafanir til að unnt
  sé að bregðast við slíkum slysum svo að tafarlaust megi draga úr afleiðingum
                                    þeirra.
    Vinnueftirlit ríkisins skal hafa eftirlit með að viðeigandi skilyrðum sé
  fullnægt og að nauðsynlegar öryggisráðstafanir vegna hættu á slysi, sbr. 1.
                            mgr., hafi verið gerðar.
     Félagsmálaráðherra skal skipa sérstaka fjögurra manna samráðsnefnd um
     stórslysavarnir í iðnaði að fengnum tilnefningum frá Brunamálastofnun,
      Almannavörnum ríkisins, Umhverfisstofnun og Vinnueftirliti ríkisins.
Hlutverk nefndarinnar er að tryggja samráð og samstarf hlutaðeigandi stofnana í
því skyni að tryggja öryggi starfsmanna, almennings og umhverfis þegar stórslys
                            í iðnaði ber að höndum.
  Félagsmálaráðherra setur reglugerð^1) um varnir gegn og viðbrögð við slíkum
  slysum á vinnustöðum að fenginni umsögn stjórnar Vinnueftirlits ríkisins og
                samráðsnefndar um stórslysavarnir í iðnaði.]^2)
               ^1)Rg. 160/2007, sbr. 33/2009. ^2)L. 68/2003, 18. gr.

           IX. kafli. [Hvíldartími, frídagar og hámarksvinnutími.]^1)
                              ^1)L. 68/2003, 19. gr.
     [52. gr. Í kafla þessum er merking eftirfarandi hugtaka sem hér segir:
        1. Vinnutími: Sá tími sem starfsmaður er við störf, til taks fyrir
           atvinnurekandann og innir af hendi störf sín eða skyldur.
               2. Hvíldartími: Sá tími sem ekki telst til vinnutíma.
    3. Næturvinnutími: Tímabil sem ekki er skemmra en sjö klukkustundir og skal
 ná yfir tímabilið frá miðnætti til klukkan fimm að morgni. Um nánari afmörkun
      tímabilsins fer samkvæmt samkomulagi samtaka aðila vinnumarkaðarins.
                           4. Næturvinnustarfsmaður er:
    a. starfsmaður sem venjulega vinnur að minnsta kosti þrjár klukkustundir af
                daglegum vinnutíma sínum á næturvinnutíma og/eða
       b. starfsmaður sem ætlast er til að inni af hendi tiltekinn hluta af
   ársvinnuframlagi sínu á næturvinnutíma samkvæmt samkomulagi samtaka aðila
                               vinnumarkaðarins.
        5. Vaktavinna: Vinna sem skipt er niður samkvæmt fyrir fram ákveðnu
fyrirkomulagi þar sem starfsmaður vinnur á mismunandi vöktum á tilteknu tímabili
                         sem mælt er í dögum eða vikum.
         6. Vaktavinnustarfsmaður: Starfsmaður sem vinnur vaktavinnu.]^1)
                              ^1)L. 68/2003, 19. gr.
                 [52. gr. a. Ákvæði þessa kafla gilda ekki um:
   1. þá sem starfa við flutning á vegum og falla undir [lög og reglugerðir sem
 fjalla]^1) um aksturs- og hvíldartíma ökumanna o.fl. í innanlandsflutningum og
                 við flutning innan Evrópska efnahagssvæðisins,
                                      2. ,^1)
        3. æðstu stjórnendur eða aðra þá sem ráða vinnutíma sínum sjálfir,
        4. sérstakar aðstæður sem tengjast starfsemi hins opinbera, svo sem
 nauðsynlegri öryggisstarfsemi og brýnum rannsóknarhagsmunum á sviði löggæslu,
       vinnu sem tengist starfsemi almannavarna og eftirlitsstörfum vegna
                              snjóflóðavarna.]^2)
                   ^1)L. 138/2005, 1. gr. ^2)L. 68/2003, 19. gr.
 [53. gr. Vinnutíma skal haga þannig að á hverjum 24 klukkustundum, reiknað frá
  byrjun vinnudags, fái starfsmenn að minnsta kosti 11 klukkustunda samfellda
                                     hvíld.
 Með samkomulagi samtaka aðila vinnumarkaðarins er heimilt að stytta samfelldan
     hvíldartíma í allt að átta klukkustundir ef eðli starfs eða sérstakir
                     atvinnuhættir gera frávik nauðsynleg.
  Heimilt er að víkja frá ákvæði 1. mgr. verði truflun á starfsemi vegna ytri
   aðstæðna, svo sem vegna veðurs eða annarra náttúruafla, slysa, orkuskorts,
  bilunar í vélum, tækjum eða öðrum búnaði eða annarra tilsvarandi ófyrirséðra
atburða, að því marki sem nauðsynlegt er, til að koma í veg fyrir verulegt tjón,
               þar til regluleg starfsemi hefur komist á að nýju.
    Sé daglegur hvíldartími styttur skv. 2. eða 3. mgr. skal starfsmaður fá
                       samsvarandi hvíldartíma síðar.]^1)
                              ^1)L. 68/2003, 19. gr.
 [53. gr. a. Starfsmaður á rétt á hléi ef daglegur vinnutími hans er lengri en
 sex klukkustundir. Um framkvæmd þessa ákvæðis, svo sem um hve langt hléið skal
       vera, fer samkvæmt samkomulagi samtaka aðila vinnumarkaðarins.]^1)
                              ^1)L. 68/2003, 19. gr.
 [54. gr. Á hverju sjö daga tímabili skal starfsmaður fá að minnsta kosti einn
      vikulegan frídag sem tengist beint daglegum hvíldartíma skv. 53. gr.
 Ef sérstök þörf er á vegna eðlis hlutaðeigandi starfa er heimilt með samningum
samtaka aðila vinnumarkaðarins að fresta vikulegum frídegi þannig að starfsmaður
  fái samsvarandi hvíldartíma síðar og ávallt innan 14 daga. Þar sem sérstakar
ástæður gera slík frávik nauðsynleg má þó ákveða með samkomulagi á vinnustað að
   fresta vikulegum hvíldartíma þannig að í stað vikulegs frídags komi tveir
                  samfelldir frídagar á hverjum tveimur vikum.
 Enn fremur er heimilt að fresta vikulegum frídegi þegar ytri aðstæður, svo sem
 veður og önnur náttúruöfl, slys, orkuskortur, bilun á vélum, tækjum eða öðrum
   búnaði, eða aðrir tilsvarandi ófyrirséðir atburðir trufla eða hafa truflað
     rekstur og nauðsyn er að halda uppi þjónustu eða framleiðslu, enda fái
     starfsmaður samsvarandi hvíldartíma síðar og eins fljótt og við verður
                                   komið.]^1)
                              ^1)L. 68/2003, 19. gr.
 [55. gr. Hámarksvinnutími starfsmanna á viku að yfirvinnu meðtalinni skal ekki
  vera umfram 48 klukkustundir að meðaltali á hverju fjögurra mánaða tímabili.
      Heimilt er með samkomulagi samtaka aðila vinnumarkaðarins að reikna
 hámarksvinnutíma starfsmanna út frá viðmiðunartímabili sem má vera allt að sex
                                    mánuðir.
   Ef fyrir liggja hlutlægar eða tæknilegar ástæður eða vegna sérstaks eðlis
 hlutaðeigandi starfa er samtökum aðila vinnumarkaðarins heimilt að ákveða með
        samningum að hámarksvinnutími starfsmanna skuli reiknaður út frá
viðmiðunartímabili sem er allt að 12 mánuðir, að gættum meginreglum laga þessara
                    um öryggis- og heilsuvernd starfsmanna.
Einungis vinnutími, sbr. 1. tölul. 52. gr., skal talinn við meðaltalsútreikninga
 skv. 1.3. mgr. Árlegt launað lágmarksorlof samkvæmt lögum og veikindaforföll
              skulu ekki talin með við meðaltalsútreikningana.]^1)
                              ^1)L. 68/2003, 19. gr.
  [56. gr. Vinnutími næturvinnustarfsmanna skal að jafnaði ekki vera lengri en
             átta klukkustundir á hverju 24 klukkustunda tímabili.
 Heimilt er með samkomulagi samtaka aðila vinnumarkaðarins að lengja vinnutíma
næturvinnustarfsmanna þannig að hann verði að jafnaði allt að 48 vinnustundir á
viku. Skal þá skipuleggja vinnuna þannig að vinnutíminn verði sem reglulegastur.
         Um viðmiðunartímabil og viðmið við útreikning á meðalvinnutíma
                     næturvinnustarfsmanna fer skv. 55. gr.
 Næturvinnustarfsmenn sem gegna sérstaklega áhættusömum störfum eða störfum sem
  fela í sér mikið líkamlegt eða andlegt álag skulu ekki vinna lengur en átta
                klukkustundir á hverju 24 klukkustunda tímabili.
Félagsmálaráðherra skal setja reglur, að fenginni umsögn stjórnar Vinnueftirlits
 ríkisins, um hvað teljist sérstaklega áhættusöm störf eða störf sem fela í sér
               mikið líkamlegt eða andlegt álag, sbr. 4. mgr.]^1)
                              ^1)L. 68/2003, 19. gr.
  [57. gr. Næturvinnustarfsmenn sem eiga við heilsufarsvandamál að stríða sem
    sannanlega verða rakin til vinnutíma skulu þegar kostur er færðir til í
                       dagvinnustörf sem henta þeim.]^1)
                              ^1)L. 68/2003, 19. gr.
     [58. gr. Atvinnurekendum er skylt að láta Vinnueftirliti ríkisins í té
 upplýsingar sem nauðsynlegar eru vegna eftirlits með framkvæmd laga þessara um
    vinnutíma, þar með taldar upplýsingar um fjölda næturvinnustarfsmanna og
                             vinnutíma þeirra.]^1)
                              ^1)L. 68/2003, 19. gr.

                       X. kafli. Vinna barna og unglinga.
  59. gr. [Ákvæði þessa kafla gilda um vinnu einstaklinga undir 18 ára aldri.
  Ákvæði kaflans gilda ekki um tilfallandi vinnu eða vinnu sem varir í skamman
        tíma að því er varðar heimilisaðstoð á einkaheimilum eða vinnu í
     fjölskyldufyrirtækjum sem hvorki telst skaðleg né hættuleg ungmennum.
  Ungmenni merkir í lögum þessum einstakling undir 18 ára aldri. Barn merkir í
  lögum þessum einstakling sem er undir 15 ára aldri eða sem er í skyldunámi.
  Unglingur merkir í lögum þessum einstakling sem er minnst 15 ára að aldri en
        hefur ekki náð 18 ára aldri og er ekki lengur í skyldunámi.]^1)
                               ^1)L. 52/1997, 2. gr.
                     60. gr. [Börn má ekki ráða til vinnu.
      Heimilt er að víkja frá meginreglu 1. mgr. í eftirfarandi tilvikum:
   a. Börn er heimilt að ráða til að taka þátt í menningar- eða listviðburðum og
  íþrótta- eða auglýsingastarfsemi. Sá sem ræður börn sem ekki hafa náð 13 ára
aldri skal afla leyfis frá Vinnueftirliti ríkisins áður en til ráðningar kemur.
       b. Heimilt er að ráða börn 14 ára og eldri til vinnu sem er hluti af
                   fræðilegu eða verklegu námsfyrirkomulagi.
    c. Heimilt er að ráða börn sem náð hafa 14 ára aldri til starfa af léttara
  tagi. Börn, sem náð hafa 13 ára aldri, má ráða til starfa af léttara tagi í
takmarkaðan stundafjölda á viku, svo sem léttra garðyrkju- og þjónustustarfa og
                         annarra hliðstæðra starfa.]^1)
                               ^1)L. 52/1997, 3. gr.
61. gr. [Unglinga er heimilt að ráða til vinnu með þeim takmörkunum sem greinir
                              í kafla þessum.]^1)
                               ^1)L. 52/1997, 4. gr.
 62. gr. [Óheimilt er að ráða ungmenni til vinnu sem unnin er við eftirfarandi
                                   aðstæður:
       a. Vinnu sem líklega er ofvaxin líkamlegu eða andlegu atgervi þeirra.
                b. Vinnu sem líklega veldur varanlegu heilsutjóni.
                  c. Vinnu þar sem hætta er á skaðlegri geislun.
    d. Vinnu þar sem fyrir hendi er slysahætta sem gera má ráð fyrir að börn og
      unglingar geti átt í erfiðleikum með að átta sig á eða forðast vegna
                andvaraleysis eða skorts á reynslu eða þjálfun.
   e. Vinnu sem felur í sér hættu fyrir heilsu þeirra vegna óvenjumikils kulda,
                           hita, hávaða eða titrings.
      [f. Vinnu þar sem hætta er á ofbeldi eða annarri sérstakri hættu að því
              undanskildu að ungmennin starfi með fullorðnum.]^1)
 Heimilt er að víkja frá þessu ákvæði þegar það er nauðsynlegt vegna starfsnáms
                                 unglinga.]^2)
                   ^1)L. 68/2003, 20. gr. ^2)L. 52/1997, 5. gr.
63. gr. [Virkur vinnutími barna, sem falla undir b- og c-lið 2. mgr. 60. gr., er
                      takmarkaður með eftirfarandi hætti:
   a. Átta klukkustundir á dag og 40 klukkustundir á viku ef vinnan er hluti af
                   fræðilegu eða verklegu námsfyrirkomulagi.
    b. Tvær klukkustundir á skóladegi og 12 klukkustundir á viku þegar um er að
ræða vinnu sem fram fer á starfstíma skóla en utan skipulegs skólatíma. Daglegur
    vinnutími má þó aldrei vera lengri en sjö klukkustundir. Þó má daglegur
      vinnutími barns sem náð hefur 15 ára aldri vera átta klukkustundir.
     c. Sjö klukkustundir á dag og 35 klukkustundir á viku þegar um er að ræða
vinnu sem fram fer á tíma sem skólinn starfar ekki. Daglegur vinnutími barns sem
náð hefur 15 ára aldri má þó vera átta klukkustundir á dag og 40 klukkustundir á
                                     viku.
     d. Sjö klukkustundir á dag og 35 klukkustundir á viku þegar um er að ræða
 vinnu af léttara tagi sem unnin er af börnum sem eru ekki lengur í skyldunámi.
  Virkur vinnutími unglinga er takmarkaður við átta klukkustundir á dag og 40
                             klukkustundir á viku.
 Heimilt er að víkja frá ákvæðum 2. mgr. greinar þessarar í sérstökum tilvikum
                        eða ef réttmætar ástæður leyfa.
Ef daglegur, virkur vinnutími er lengri en fjórir tímar á barn og unglingur rétt
á minnst 30 mínútna hléi á hverjum degi sem skal vera samfellt ef kostur er.]^1)
                               ^1)L. 52/1997, 6. gr.
 [63. gr. a. Óheimilt er að láta börn, sem falla undir b- og c-lið 2. mgr. 60.
gr., vinna á tímabilinu frá kl. 20 til kl. 6. Óheimilt er að láta unglinga vinna
                       á tímabilinu frá kl. 22 til kl. 6.
 Heimilt er að víkja frá ákvæði 2. málsl. 1. mgr. þessarar greinar á sérstökum
 starfssviðum, enda skal fullorðinn einstaklingur hafa umsjón með unglingnum ef
þörf er á slíkri umsjón til verndar honum. Þó er óheimilt að láta ungling vinna
                       á tímabilinu frá kl. 24 til kl. 4.
 Heimilt er að víkja frá ákvæðum 2. málsl. 1. mgr. og 2. mgr. greinar þessarar
þegar til þess liggja réttmætar ástæður og að því tilskildu að unglingarnir fái
hæfilegan uppbótarhvíldartíma. Undanþága þessi á við þegar um er að ræða vinnu á
   sjúkrastofnunum eða sambærilegum stofnunum og störf á sviði menningarmála,
                         lista, íþrótta eða auglýsinga.
 Unglingar eiga, áður en þeir hefja næturvinnu og með reglulegu millibili eftir
       það, rétt á heilbrigðisskoðun og athugun á vinnuhæfni sinni sér að
 kostnaðarlausu, nema þeir vinni einungis í undantekningartilvikum á þeim tíma
     sem vinna er bönnuð. Framkvæmd slíkrar skoðunar er á ábyrgð viðkomandi
                              atvinnurekanda.]^1)
                               ^1)L. 52/1997, 7. gr.
 [63. gr. b. Börn, sem falla undir b- og c-lið 2. mgr. 60. gr., skulu fá minnst
14 klukkustunda samfellda hvíld á hverjum sólarhring. Unglingar skulu fá minnst
             12 klukkustunda samfellda hvíld á hverjum sólarhring.
 Á hverju sjö daga tímabili skulu börn sem falla undir b- og c-lið 2. mgr. 60.
  gr. laga þessara og unglingar fá minnst tveggja daga hvíldartímabil sem skal
 vera samfellt ef kostur er. Lágmarkshvíldartími þessi skal að jafnaði taka til
                                   sunnudags.
 Heimilt er að víkja frá ákvæðum 1. og 2. mgr. greinar þessarar þegar um er að
 ræða vinnu sem er skipt upp yfir daginn eða varir í stuttan tíma hverju sinni.
 Heimilt er að víkja frá ákvæðum 2. málsl. 1. mgr. og 2. mgr. greinar þessarar
þegar til þess liggja réttmætar ástæður og að því tilskildu að unglingarnir fái
hæfilegan uppbótarhvíldartíma. Undanþága þessi á við þegar um er að ræða vinnu á
sjúkrastofnunum eða sambærilegum stofnunum, störf á sviði landbúnaðar, ferðamála
   eða í hótel- og veitingarekstri og vinnu sem er skipt upp yfir daginn.]^1)
                               ^1)L. 52/1997, 8. gr.
  [63. gr. c. Í óviðráðanlegum tilvikum (force majeure) sem atvinnurekandi fær
    ekki stjórnað er heimilt að víkja frá ákvæðum laga þessara um vinnutíma,
næturvinnu og hvíldartíma unglinga að því tilskildu að um sé að ræða tímabundna
 vinnu sem þolir enga bið, ekki sé unnt að fá fullorðna starfsmenn til starfans
 og unglingarnir fái samsvarandi uppbótarhvíldartíma á næstu þremur vikum.]^1)
                               ^1)L. 52/1997, 9. gr.
[63. gr. d. Börn í skyldunámi, sem falla undir b- og c-lið 2. mgr. 60. gr., eiga
    rétt á að fá leyfi árlega einhvern tíma á meðan á skólafríi stendur.]^1)
                              ^1)L. 52/1997, 10. gr.
  [63. gr. e. Atvinnurekandi skal gera nauðsynlegar ráðstafanir til að tryggja
  öryggi og heilbrigði ungmenna með gerð mats á áhættu sem starf getur skapað
þeim. Þetta mat skal fara fram áður en ungmenni hefja störf og í hvert sinn sem
    verulegar breytingar eru gerðar á starfsskilyrðum. Sýni matið að öryggi,
 líkamlegri eða andlegri heilsu eða þroska ungmennis geti verið stofnað í hættu
  skal atvinnurekandi sjá til þess að reglulega fari fram viðeigandi skoðun og
          eftirlit með heilsu ungmennanna þeim að kostnaðarlausu.]^1)
                              ^1)L. 52/1997, 11. gr.
   [63. gr. f. Ráðherra skal [að fenginni umsögn]^1) stjórnar Vinnueftirlits
 ríkisins setja nánari reglur^2) um leyfisveitingar skv. a-lið 2. mgr. 60. gr.,
heimild til að ráða börn 14 ára og eldri til vinnu sem er hluti af fræðilegu eða
  verklegu námsfyrirkomulagi skv. b-lið 2. mgr. 60. gr., hvað teljist störf af
 léttara tagi og við hvaða skilyrði þau skuli unnin skv. c-lið 2. mgr. 60. gr.,
  skilyrði og takmörk vegna frávika skv. 3. mgr. 63. gr., frávik skv. 2. og 3.
mgr. 63. gr. a og 2.4. mgr. 63. gr. b og um framkvæmd 62. gr., 63. gr. c og 63.
                                   gr. e.]^3)
          ^1)L. 68/2003, 21. gr. ^2)Rg. 426/1999. ^3)L. 52/1997, 12. gr.

         XI. kafli. [Áhættumat, heilsuvernd og heilsufarsskoðanir.]^1)
                              ^1)L. 68/2003, 30. gr.
 64. gr. Rækja skal atvinnusjúkdómavarnir í samræmi við ákvæði laga þessara og
        laga um heilbrigðisþjónustu í samvinnu við heilbrigðisyfirvöld.
  65. gr. [Atvinnurekandi ber ábyrgð á að gerð sé skrifleg áætlun um öryggi og
heilbrigði á vinnustað. Áætlunin skal meðal annars fela í sér mat á áhættu, sbr.
65. gr. a, og áætlun um heilsuvernd, sbr. 66. gr. Hafa skal samráð við fulltrúa
                          starfsmanna, sbr. II. kafla.
  Vinnueftirlit ríkisins skal hafa eftirlit með að gerð sé skrifleg áætlun um
      öryggi og heilbrigði á vinnustað. Skal áætlunin vera aðgengileg hjá
  atvinnurekanda fyrir stjórnendur þess, starfsmenn og Vinnueftirlit ríkisins.
 Endurskoða skal áætlun um öryggi og heilbrigði á vinnustað þegar breytingar á
                     vinnuumhverfi breyta forsendum hennar.
     Félagsmálaráðherra setur nánari reglur,^1) að fenginni umsögn stjórnar
  Vinnueftirlits ríkisins, um framkvæmd þessa ákvæðis, þar á meðal um skipulag
                               eftirlitsins.]^2)
              ^1)Rg. 1000/2004, rg. 920/2006. ^2)L. 68/2003, 22. gr.
 [65. gr. a. Atvinnurekandi ber ábyrgð á að gert sé sérstakt áhættumat þar sem
   meta skal áhættu í starfi með tilliti til öryggis og heilsu starfsmanna og
 áhættuþátta í vinnuumhverfi. Við gerð áhættumatsins skal sérstaklega litið til
  starfa þar sem fyrirsjáanlegt er að heilsu og öryggi þeirra starfsmanna sem
             sinna þeim sé meiri hætta búin en öðrum starfsmönnum.
 Þegar áhættumat á vinnustað gefur til kynna að heilsu og öryggi starfsmanna er
 hætta búin skal atvinnurekandi grípa til nauðsynlegra forvarna í þeim tilgangi
  að koma í veg fyrir hættuna eða, þar sem þess er ekki kostur, draga úr henni
                            eins og frekast er unnt.
   Félagsmálaráðherra setur nánari reglur^1) um áhættumat að fenginni umsögn
   stjórnar Vinnueftirlits ríkisins, þar á meðal um áhættumat fyrir sérstaka
          áhættuþætti og gerð og frágang skjala sem tengjast því.]^2)
    ^1)Rg. 349/2004, rg. 553/2004, sbr. 286/2006; rg. 1000/2004, rg. 384/2005,
        rg. 920/2006, rg. 921/2006, rg. 922/2006. ^2)L. 68/2003, 23. gr.
66. gr. [Atvinnurekandi ber ábyrgð á að gerð sé áætlun um heilsuvernd sem byggð
   er á áhættumati, sbr. 65. gr. a, þar sem meðal annars kemur fram áætlun um
 forvarnir, þar á meðal um aðgerðir sem grípa þarf til í því skyni að draga úr
                      atvinnutengdum sjúkdómum og slysum.
                          Markmið heilsuverndar er að:
    a. stuðla að því að starfsmenn séu verndaðir gegn hvers konar heilsuvá eða
         heilsutjóni sem stafa kann af vinnu þeirra eða vinnuskilyrðum,
   b. stuðla að því að vinnu sé hagað þannig að starfsmenn fái verkefni við hæfi
     og stuðla að andlegri og líkamlegri aðlögun þeirra að starfsumhverfi,
     c. draga úr fjarvistum frá vinnu vegna veikinda og slysa með því að auka
               öryggi og viðhalda heilsu starfsmanna á vinnustað,
             d. stuðla að andlegri og líkamlegri vellíðan starfsmanna.
 Í áætlun um forvarnir skal koma fram lýsing á hvernig hættum og þeirri áhættu
sem þeim fylgir samkvæmt áhættumati skuli mætt, svo sem með skipulagi vinnunnar,
  fræðslu, þjálfun, vali á tækjum, efnum eða efnablöndum, notkun öryggis- eða
   hlífðarbúnaðar, innréttingum á vinnustað eða öðrum forvörnum. Skal leggja
   áherslu á almennar ráðstafanir áður en gerðar eru ráðstafanir til verndar
                            einstökum starfsmönnum.
     Félagsmálaráðherra setur nánari reglur,^1) að fenginni umsögn stjórnar
 Vinnueftirlits ríkisins, um heilsuvernd, þar á meðal um heilsuvernd sem tekur
  mið af sérstökum áhættuþáttum, forvarnir með hliðsjón af eðli starfa, stærð
  vinnustaða og gerð og frágang skjala sem tengjast áætlun um heilsuvernd.]^2)
    ^1)Rg. 931/2000 (öryggi og heilbrigði kvenna sem eru þungaðar, hafa nýlega
 alið barn eða hafa barn á brjósti). Rg. 349/2004 (um sprengifimt andrúmsloft á
  vinnustöðum). Rg. 553/2004 (verndun starfsmanna gegn hættu á heilsutjóni af
   völdum efna á vinnustöðum), sbr. 286/2006. Rg. 1000/2004 (um aðgerðir gegn
         einelti á vinnustað). Rg. 384/2005 (um vinnu í kældu rými við
 matvælaframleiðslu). Rg. 920/2006 (skipulag og framkvæmd vinnuverndarstarfs á
 vinnustöðum). Rg. 921/2006 (varnir gegn álagi vegna hávaða á vinnustöðum). Rg.
    922/2006 (varnir gegn álagi vegna vélræns titrings á vinnustöðum). ^2)L.
                                68/2003, 24. gr.
[66. gr. a. Þegar gerð áætlunar um öryggi og heilbrigði á vinnustað, þar á meðal
   mat á áhættu og áætlun um heilsuvernd, krefst færni sem atvinnurekandi eða
 starfsmenn hans hafa ekki yfir að ráða skal atvinnurekandi leita aðstoðar til
 þess hæfra þjónustuaðila sem hafa hlotið viðurkenningu Vinnueftirlits ríkisins
  til þeirra starfa. Skal atvinnurekandi upplýsa þjónustuaðila um þá þætti sem
 vitað er eða grunur leikur á að hafi áhrif á öryggi og heilbrigði starfsmanna.
  Enda þótt atvinnurekandi njóti þjónustu slíkra aðila ber hann engu að síður
               ábyrgð á að áætlunin sé gerð og henni fylgt eftir.
  Þjónustuaðili skal hljóta viðurkenningu Vinnueftirlits ríkisins áður en hann
   hefur starfsemi. Vinnueftirlit ríkisins skal viðurkenna þjónustuaðila sem
uppfylla skilyrði ákvæðis þessa og reglugerðar sem sett er skv. 6. mgr. Fullnægi
þjónustuaðili ekki settum skilyrðum síðar er Vinnueftirliti ríkisins heimilt að
  afturkalla viðurkenninguna í heild eða að hluta þannig að hún takmarkist við
                           ákveðna tegund starfsemi.
 Þjónustuaðili sem veitir heildstæða þjónustu á sviði öryggis og heilbrigðis á
 vinnustöðum skal hafa aðgang að sérfræðingum sem Vinnueftirlit ríkisins hefur
viðurkennt að hafi fullnægjandi þekkingu á heilbrigðissviði, í félagsvísindum, á
tæknisviði eða öðru sambærilegu sérsviði þannig að þeir séu færir um að meta og
   bregðast við hættum eða hvers konar öðrum óþægindum vegna eðlisfræðilegra,
 efnafræðilegra, líffræðilegra, vistfræðilegra og sálfræðilegra þátta. Að öðrum
kosti er Vinnueftirliti ríkisins heimilt að takmarka viðurkenningu skv. 2. mgr.
                         við ákveðna tegund starfsemi.
Þjónustuaðila er heimilt að gera samninga við aðra aðila um einstaka þætti vegna
þjónustu skv. 3. mgr. Skulu þeir aðilar uppfylla skilyrði þau sem sett eru fyrir
viðurkenningu Vinnueftirlits ríkisins. Samningar þessir skulu liggja fyrir þegar
       óskað er eftir viðurkenningu Vinnueftirlits ríkisins skv. 2. mgr.
    Þjónustuaðili skal gæta trúnaðar í starfi sínu. Hann skal fara með allar
   upplýsingar sem hann kemst að í starfi sínu og varða persónuleg málefni og
 einkahagi starfsmanna sem trúnaðarmál. Sama gildir um upplýsingar er tengjast
                       fyrirtækjum er hann starfar fyrir.
    Félagsmálaráðherra skal setja reglugerð,^1) að fenginni umsögn stjórnar
 Vinnueftirlits ríkisins, um nánari skilyrði sem þjónustuaðilar skulu fullnægja
 áður en þeir hefja starfsemi sína og um þá hæfni sem starfsmenn atvinnurekanda
         er sinna öryggi og heilbrigði á vinnustað skulu fullnægja.]^2)
                      ^1)Rg. 920/2006. ^2)L. 68/2003, 25. gr.
67. gr. [Starfsmenn skulu eiga kost á heilsufarsskoðun á kostnað atvinnurekanda
áður en þeir eru ráðnir til starfa, meðan þeir eru í starfi og þegar við á eftir
 að þeir eru hættir störfum, enda séu starfsskilyrði þeirra slík að heilsutjón
geti hlotist af og ástæða til þess að ætla að á þann hátt megi koma í veg fyrir
              eða hefta atvinnusjúkdóma og atvinnutengda sjúkdóma.
     Í reglum^1) sem félagsmálaráðherra setur, að fenginni umsögn stjórnar
     Vinnueftirlits ríkisins og landlæknis, skal nánar kveðið á um í hverju
   heilsufarsskoðun skuli fólgin, tíðni eftirlits og hvaða mælingar og aðrar
  rannsóknir skuli gerðar að teknu tilliti til starfsumhverfis. Heimilt er að
             setja slíkar reglur fyrir einstakar starfsgreinar.]^2)
        ^1)Rg. 920/2006, rg. 921/2006, rg. 922/2006. ^2)L. 68/2003, 26. gr.
   68. gr. [Vinnueftirlit ríkisins skal hafa í þjónustu sinni lækni sem hefur
                      sérþekkingu er tengist starfinu.]^1)
                               Verkefni hans er:
      a. að vera tengiliður Vinnueftirlits ríkisins við heilbrigðisyfirvöld,
   b. að veita forstöðu atvinnusjúkdóma- og heilsugæsludeild, sbr. 73. gr. laga
                                    þessara,
   c. að sjá um, að haldin sé skrá yfir atvinnusjúkdóma, vinnuslys og eitranir,
                sbr. 78. gr., staflið f og 81. gr. laga þessara,
       d. að vinna að þeim málum öðrum, er snerta heilbrigði og heilsuvernd
   starfsmanna, eftir nánari ákvörðun [forstjóra]^1) Vinnueftirlits ríkisins.
                              ^1)L. 68/2003, 27. gr.
 69. gr. Atvinnurekandi skal tryggja, að heilsuverndareftirlit, læknisskoðanir,
            mælingar og rannsóknir valdi ekki tekjutapi starfsmanna.
    Starfsmönnum og fyrrverandi starfsmönnum ber skylda til að gangast undir
  eftirlit, skoðanir, mælingar og rannsóknir samkvæmt reglum þeim, sem gilda á
                                 hverjum tíma.
  70. gr. [Félagsmálaráðherra getur sett sérstakar reglur, að fenginni umsögn
stjórnar Vinnueftirlits ríkisins],^1) um læknisskoðun barna og unglinga undir 18
ára aldri, þegar þau hefja störf. Í þessum tilvikum gildir 67. gr. laga þessara.
Sérstaka skoðun má fella niður, ef fyrir liggur nýtt vottorð skólalæknis um það,
 að hann hafi skoðað viðkomandi og ekki sé vitað til að hann hafi eða hafi áður
  haft neinn þann sjúkdóm, sem geti haft áhrif á öryggi hans eða heilbrigði í
                                tilteknu starfi.
                              ^1)L. 68/2003, 28. gr.
 71. gr. Ef einstakir starfsmenn eða hópar manna vinna við skilyrði, er talist
 geta varasöm heilsu þeirra eða öryggi, skal Vinnueftirlit ríkisins hlutast til
um, að jafnframt eftirliti með starfsmönnum sé veitt aukin fræðsla um þá slysa-
 og/eða sjúkdómshættu, sem kann að vera bundin við starfsumhverfi þeirra, sbr.
                  14. gr. og 78. gr., staflið e, laga þessara.
72. gr. Séu af hálfu þeirra aðila, sem fara með gæðaeftirlit á vinnustöðum vegna
matvælaframleiðslu, gerðar aðrar kröfur en þær, sem Vinnueftirlit ríkisins gerir
  um læknisskoðun og aðrar rannsóknir með tilliti til heilbrigðis starfsmanna,
[skal Vinnueftirlit ríkisins]^1) taka tillit til slíkra sérþarfa við ákvörðun á
                  umfangi læknisskoðunar og annarra rannsókna.
                              ^1)L. 68/2003, 29. gr.

                      XII. kafli. Vinnueftirlit ríkisins.
 73. gr. [Félagsmálaráðherra fer með yfirstjórn mála samkvæmt lögum þessum.]^1)
                              ^1)L. 68/2003, 31. gr.
 74. gr. [Vinnueftirlit ríkisins heyrir undir yfirstjórn félagsmálaráðherra og
          annast stjórnsýslu og eftirlit á því sviði er lögin ná til.
Félagsmálaráðherra skipar forstjóra Vinnueftirlits ríkisins til fimm ára í senn.
Forstjóri ræður starfsmenn stofnunarinnar og ber lagalega og rekstrarlega ábyrgð
                                    á henni.
 [Kostnaður af rekstri stofnunarinnar greiðist úr ríkissjóði og af öðrum tekjum
                                  hennar.]^1)
      Vinnueftirlit ríkisins innheimtir gjöld fyrir þrýstiraunir, gas- og
    súrefnismælingar í lokuðum rýmum, mælingar á hávaða, titringi, mengun í
  andrúmslofti, lýsingu vinnurýmis og inniloftsþáttum, skoðun á leiktækjum og
   verkpöllum, átaksprófanir, námskeið og próf, útgáfu skírteina og leyfa og
   útgáfu- og fræðsluefni samkvæmt gjaldskrá sem félagsmálaráðherra setur að
     fengnum tillögum forstjóra Vinnueftirlits ríkisins og umsögn stjórnar
                          Vinnueftirlits ríkisins.]^2)
                   ^1)L. 90/2004, 13. gr. ^2)L. 68/2003, 32. gr.
   75. gr. [Verkefni sem Vinnueftirliti ríkisins er ætlað að annast eru meðal
                                   annars að:
                   a. hafa eftirlit með framkvæmd laga þessara,
         b. veita stofnunum, fyrirtækjum, félögum og starfsmönnum ráðgjöf,
     c. veita þeim starfsmönnum er starfa að vinnuvernd innan fyrirtækja, sbr.
                   4.6. gr., leiðbeiningar í störfum þeirra,
       d. afla og viðhalda þekkingu á tæknilegri og félagslegri þróun í þeim
tilgangi að stuðla að því að efla öryggi og bæta hollustuhætti í starfsumhverfi,
     e. fjalla um öryggisþætti í áætlunum um vinnslu- og framleiðsluaðferðir,
                      vinnustaði og tækni- og tækjabúnað,
     f. veita fræðslu og upplýsingar varðandi hættur á vinnustöðum, svo sem um
 nýja tækni og þekkingu sem stuðlað getur að umbótum á aðbúnaði, hollustuháttum
                            og öryggi á vinnustöðum,
               g. stuðla að forvörnum og heilsuvernd á vinnustöðum,
                   h. vinna að rannsóknum á sviði vinnuverndar,
   i. sjá um að haldin sé skrá yfir hvers konar sjúkdóma, andlega sem líkamlega,
   sem ætla má að eigi orsakir í starfsumhverfi, tíðni þeirra og útbreiðslu,
      j. sjá um að haldin sé skrá yfir tíðni vinnuslysa eftir starfsgreinum,
     k. annast markaðsgæslu og markaðseftirlit með vélum, tækjum og búnaði sem
                             falla undir lög þessi,
   l. vinna önnur verkefni í samræmi við markmið og gildissvið laganna samkvæmt
                         nánari ákvörðun ráðherra.]^1)
                              ^1)L. 68/2003, 33. gr.
 76. gr. [Félagsmálaráðherra skipar stjórn Vinnueftirlits ríkisins til fjögurra
ára í senn. Ráðherra skipar formann án tilnefningar, tvo stjórnarmenn tilnefnda
   af Alþýðusambandi Íslands, einn tilnefndan af Bandalagi háskólamanna, einn
     tilnefndan af Bandalagi starfsmanna ríkis og bæja, einn tilnefndan af
 fjármálaráðuneyti, einn tilnefndan af Sambandi íslenskra sveitarfélaga og tvo
 tilnefnda af Samtökum atvinnulífsins. Varamenn skulu skipaðir með sama hætti.
  Stjórnin ber ábyrgð gagnvart ráðherra á faglegri stefnumótun Vinnueftirlits
   ríkisins og er félagsmálaráðherra og forstjóra Vinnueftirlits ríkisins til
   ráðgjafar í málum er tengjast bættum aðbúnaði, öryggi og hollustuháttum á
    vinnustöðum. Stjórnin skal gera tillögur til ráðherra um úrbætur á sviði
    vinnuverndar, þar á meðal um hvort þörf er á lagabreytingum eða setningu
   reglugerða eða annarra reglna. Ráðherra og forstjóri skulu leita umsagnar
stjórnarinnar við undirbúning að setningu laga, reglugerða og annarra reglna um
                       mál er heyra undir lög þessi.]^1)
                              ^1)L. 68/2003, 34. gr.
   77. gr. [Félagsmálaráðherra er heimilt að skipa vinnuverndarráð einstakra
starfsgreina, að fenginni rökstuddri tillögu stjórnar Vinnueftirlits ríkisins, í
      því skyni að vinna að tillögum um úrbætur í málum er varða aðbúnað,
     hollustuhætti og öryggi á vinnustöðum innan viðkomandi starfsgreinar.
  Samtök aðila vinnumarkaðarins innan tiltekinnar starfsgreinar tilnefna hvert
    sinn fulltrúa í ráðið og velja þeir sér sjálfir formann og varaformann.
 Félagsmálaráðherra ákveður skipunartíma sérhvers ráðs sem þó skal aldrei vara
 lengur en fjögur ár í senn. Vinnuverndarráð starfsgreina skulu senda tillögur
  sínar til stjórnar Vinnueftirlits ríkisins sem fjallar sérstaklega um þær og
                    veitir félagsmálaráðherra umsögn um þær.
  Kostnaður af starfsemi vinnuverndarráða starfsgreina skal greiðast af tekjum
               Vinnueftirlits ríkisins, sbr. 3. mgr. 74. gr.]^1)
                              ^1)L. 68/2003, 35. gr.
 78. gr. [Atvinnurekandi skal skrá öll slys sem eiga sér stað á vinnustaðnum og
 leiða til andláts eða óvinnufærni starfsmanns í einn eða fleiri daga, auk þess
 dags sem slysið varð. Hið sama gildir um þá sjúkdóma sem atvinnurekandi hefur
rökstuddan grun eða vitneskju um að eigi rætur sínar að rekja til starfsins eða
annarra aðstæðna á vinnustaðnum. Einnig skal atvinnurekandi skrá óhöpp sem eiga
        sér stað á vinnustaðnum og eru til þess fallin að valda slysum.
 Vinnueftirlit ríkisins, þeir aðilar sem starfa að vinnuvernd innan fyrirtækja,
sbr. 4.6. gr., og þjónustuaðili, sbr. 66. gr. a, skulu hafa aðgang að skránni.
   Atvinnurekandi og þeir aðilar sem taldir eru upp í 2. mgr. skulu fara með
                 persónuupplýsingar úr skránni sem trúnaðarmál.
      Félagsmálaráðherra setur nánari reglur, að fenginni umsögn stjórnar
      Vinnueftirlits ríkisins, um skráningu slysa, óhappa og sjúkdóma.]^1)
                              ^1)L. 68/2003, 36. gr.
79. gr. [Atvinnurekandi skal án ástæðulausrar tafar tilkynna til Vinnueftirlits
   ríkisins öll slys þar sem starfsmaður deyr eða verður óvinnufær í einn eða
    fleiri daga, auk þess dags sem slysið varð. Slys þar sem líkur eru á að
 starfsmaður hafi orðið fyrir langvinnu eða varanlegu heilsutjóni skal tilkynna
               Vinnueftirlitinu eigi síðar en innan sólarhrings.
 Atvinnurekandi skal innan viku tilkynna skriflega um slysið til Vinnueftirlits
ríkisins. Þeir aðilar sem starfa að vinnuvernd innan fyrirtækja, sbr. 4.6. gr.,
   og þjónustuaðili, sbr. 66. gr. a, skulu fá afhent afrit af tilkynningunni.
 Læknir, sem kemst að því eða fær grun um að starfsmaður eða hópur starfsmanna
hafi atvinnusjúkdóm, atvinnutengdan sjúkdóm eða hafi orðið fyrir öðrum skaðlegum
    áhrifum vegna starfa sinna, skal án ástæðulausrar tafar tilkynna það til
                            Vinnueftirlits ríkisins.
     Tryggingastofnun ríkisins skal senda Vinnueftirliti ríkisins afrit af
              tilkynningum um slys á vinnustöðum sem henni berast.
   Félagsmálaráðherra setur nánari reglur^1) um tilkynningu slysa að fenginni
                  umsögn stjórnar Vinnueftirlits ríkisins.]^2)
        ^1)Rg. 612/1989, rg. 921/2006, rg. 922/2006. ^2)L. 68/2003, 37. gr.
  80. gr. [Atvinnurekandi skal tilkynna Vinnueftirliti ríkisins án ástæðulauss
 dráttar og eigi síðar en innan sólarhrings um öll slys eða óhöpp þar sem vera
    kann að hvers konar hættuleg efni eða efnavörur geti valdið mengun. Skal
atvinnurekandi veita upplýsingar um aðstæður á slysstað, um hvers konar efni er
  að ræða og hvaða ráðstafana gripið hefur verið til eftir því sem frekast er
                                     unnt.
  Atvinnurekandi skal innan viku tilkynna skriflega um slysið eða óhappið til
Vinnueftirlits ríkisins. Þeir aðilar sem starfa að vinnuvernd innan fyrirtækja,
   sbr. 4.6. gr., og þjónustuaðili, sbr. 66. gr. a, skulu fá afhent afrit af
                                tilkynningunni.
Atvinnurekandi skal upplýsa þá starfsmenn sem er hætta búin eða fulltrúa þeirra
 án tafar um öll slys eða óhöpp þar sem vera kann að hættuleg efni og efnavörur
                              geti valdið mengun.
Vinnueftirlit ríkisins skal tilkynna Umhverfisstofnun um tilvik þar sem hætta er
               á að mengunin dreifist út fyrir vinnustaðinn.]^1)
                              ^1)L. 68/2003, 38. gr.
81. gr. [Vinnueftirlit ríkisins skal rannsaka orsakir slysa, óhappa og mengunar
sem tilkynnt er um skv. 79. og 80. gr. í þeim tilgangi að stuðla að því að komið
              sé í veg fyrir að slíkt endurtaki sig á vinnustöðum.
Þegar Vinnueftirliti ríkisins hefur borist tilkynning skulu starfsmenn þess fara
 á staðinn án ástæðulauss dráttar til að hefja vettvangskönnun. Óheimilt er að
breyta aðstæðum á slysstað umfram það sem nauðsynlegt er vegna björgunaraðgerða
  áður en vettvangskönnun hefur farið fram. Telji Vinnueftirlitið ekki þörf á
sérstakri vettvangskönnun skal það tilkynna atvinnurekanda þar um án ástæðulauss
                                  dráttar.]^1)
                              ^1)L. 68/2003, 39. gr.
  82. gr. [Vinnueftirlit ríkisins skal fylgjast með að atvinnurekendur, er lög
    þessi taka til, stuðli að góðum aðbúnaði, hollustuháttum og öryggi fyrir
   starfsmenn sína í starfi. Starfsmenn Vinnueftirlits ríkisins skulu fara í
 eftirlitsheimsóknir inn í fyrirtækin til þess að sinna eftirlitshlutverki sínu
og skal þeim veittur aðgangur að vinnustöðvum þeirra í þeim tilgangi. Skulu þeir
 enn fremur sinna markaðsgæslu og markaðseftirliti í eftirlitsheimsóknum sínum.
     Starfsmenn Vinnueftirlits ríkisins skulu sýna skilríki um starf sitt.
Í eftirlitsheimsóknum skulu starfsmenn Vinnueftirlits ríkisins hafa samband við
  atvinnurekanda eða fulltrúa hans og þá aðila sem starfa að vinnuvernd innan
fyrirtækja, sbr. 4.6. gr., og skulu þeir gefa allar nauðsynlegar upplýsingar í
  tengslum við eftirlitið. Enn fremur er starfsmönnum Vinnueftirlits ríkisins
    heimilt að krefja aðra starfsmenn sem eru í vinnu eða hafa verið í vinnu
             einhvern tíma síðustu þrjá mánuði um sömu upplýsingar.
Starfsmenn Vinnueftirlits ríkisins skulu hafa aðgang að skjölum eða öðrum gögnum
      sem eiga að vera fyrir hendi innan fyrirtækja samkvæmt lögum þessum.
 Starfsmönnum Vinnueftirlits ríkisins er heimilt að leita aðstoðar lögreglu við
                   eftirlitið þegar slíkt gerist nauðsynlegt.
  Starfsmenn Vinnueftirlits ríkisins skulu halda skrá yfir eftirlitsheimsóknir
   sínar samkvæmt ákvæði þessu þar sem skráðar eru athugasemdir þeirra, bönn
      Vinnueftirlits ríkisins og önnur fyrirmæli og tilkynningar er varða
  vinnuskilyrði. Skal atvinnurekanda afhent afrit af þeim hluta skrárinnar er
                            viðkemur starfsemi hans.
      Félagsmálaráðherra setur nánari reglur, að fenginni umsögn stjórnar
      Vinnueftirlits ríkisins, um framkvæmd eftirlitsins. Enn fremur getur
félagsmálaráðherra ákveðið að tiltekin eftirlitsverkefni Vinnueftirlits ríkisins
    verði falin annarri opinberri stofnun eða faggiltum skoðunarstofum.]^1)
                              ^1)L. 68/2003, 40. gr.
 83. gr. Starfsmenn Vinnueftirlits ríkisins mega ekki nota aðstöðu sína til að
 afla sér annarra upplýsinga um starfsemina en þeirra, sem eru nauðsynlegar eða
kunna að vera nauðsynlegar vegna eftirlitsins. Eigi mega þeir heldur láta öðrum
í té upplýsingar um starfsemina, starfsmenn eða aðra aðila, ef þeir hafa fengið
vitneskjuna vegna eftirlits síns og ástæða er til að ætla, að henni skuli haldið
                                    leyndri.
Starfsmenn Vinnueftirlitsins mega ekki láta uppi við atvinnurekanda eða fulltrúa
               hans, að eftirlitsferð sé gerð vegna umkvörtunar.
  84. gr. Hafi Vinnueftirlit ríkisins krafist þess með hæfilegum fyrirvara, að
lagfæring á vanbúnaði eða öðru ástandi, sem brýtur gegn lögum þessum eða reglum
og tilkynningum, sem eru í samræmi við lögin, og umbætur hafa ekki verið gerðar,
 þegar frestur sá er liðinn, sem gefinn var, getur Vinnueftirlitið látið stöðva
   vinnu eða lokað starfseminni eða þeim hluta hennar, sem krafan beinist að.
    85. gr. Telji Vinnueftirlitið að veruleg hætta sé á ferðum fyrir líf eða
heilbrigði starfsmanna eða annarra, getur það krafist þess, að strax sé bætt úr
 skorti á nægjanlegu öryggi, eða látið hætta vinnu í þeim hluta starfseminnar,
                          sem þannig er á sig kominn.
Áfrýjun á ákvörðunum samkvæmt 84. gr. og 85. gr. frestar ekki stöðvun vinnu eða
                       lokun starfsemi eða hluta hennar.
 86. gr. Ef atvinnurekanda eða starfsmönnum, sem falin hefur verið verkstjórn,
öryggisvarsla eða öryggistrúnaðarstarf, sbr. 4., 5., 6., 13. og 23. gr., verður
  ljóst að skyndilega hafi upp komið bráð hætta á heilsutjóni eða vinnuslysum
  starfsmanna á vinnustað, svo sem vegna loftmengunar, eitraðra, eldfimra eða
hættulegra efna, hættu á hruni jarðvegs, vörustæðu eða burðarvirkis, fallhættu,
sprengihættu eða annarrar alvarlegrar hættu, er þeim skylt að hlutast til um að
starfsemin verði stöðvuð strax og/eða að starfsfólk hverfi frá þeim stað þar sem
                               hættuástand ríkir.
 [Atvinnurekanda ber jafnframt að tryggja að starfsmenn geti sjálfir, ef öryggi
þeirra eða annarra er stefnt í bráða hættu, gripið til viðeigandi ráðstafana til
   að komast hjá afleiðingum hættunnar þegar ekki er unnt að ná sambandi við
        yfirmann eða starfsmann sem falin hefur verið öryggisvarsla eða
                             öryggistrúnaðarstarf.
Aðgerðir skv. 1. eða 2. mgr. gera þá aðila sem þar greinir ekki ábyrga fyrir því
     tjóni sem fyrirtækið kann að verða fyrir vegna stöðvunar eða fráhvarfa
  starfsmanna af vinnustað þar sem hið bráða hættuástand var talið ríkja og er
       óheimilt að láta þá gjalda fyrir ákvörðun sína á nokkurn hátt.]^1)
 Vinnueftirliti ríkisins skal gert aðvart svo fljótt sem verða má, og skal það
 umsvifalaust senda fulltrúa sinn á staðinn til að meta ástand og kringumstæður
   og til að úrskurða um hvort starfsemin skuli stöðvuð áfram, hafi hún verið
  stöðvuð, og um nauðsynlegar úrbætur, sem gera þarf til þess að starfsemin og
                       vinnustaðurinn teljist hættulaus.
                              ^1)L. 68/2003, 41. gr.
87. gr. [Ef ákvæði laga þessara, eða reglna sem settar eru með stoð í þeim, eru
  brotin og ekki er farið eftir ákvörðun Vinnueftirlits ríkisins á grundvelli
  þeirra getur stofnunin ákveðið að sá eða þeir sem ákvörðun beinist að greiði
  dagsektir þar til farið verður að henni. Ákvörðun um dagsektir skal tilkynnt
              bréflega á sannanlegan hátt þeim sem hún beinist að.
Dagsektir mega nema allt að 100.000 krónum á sólarhring. Við ákvörðun um fjárhæð
dagsekta skal meðal annars taka tillit til þess hve aðkallandi umbæturnar eru og
           hversu stór og umsvifamikill viðkomandi atvinnurekstur er.
                       Dagsektir skulu renna í ríkissjóð.
 Aðila er heimilt að kæra ákvörðun Vinnueftirlits ríkisins um beitingu dagsekta
   til félagsmálaráðuneytis innan fjórtán daga frá því honum var tilkynnt um
  ákvörðunina. Ráðuneytið skal kveða upp úrskurð eins fljótt og unnt er og að
           jafnaði innan mánaðar frá því að kæra barst til úrskurðar.
 Ákvarðanir Vinnueftirlits ríkisins um dagsektir eru aðfararhæfar. Málskot til
                    félagsmálaráðuneytis frestar aðför.]^1)
                              ^1)L. 68/2003, 42. gr.
                                  88. gr. ^1)
                              ^1)L. 68/2003, 43. gr.
 89. gr. Ráðherra setur reglur um samstarf Vinnueftirlitsins við aðra opinbera
                 aðila og leitar áður álits meðráðherra sinna.

   XIII. kafli. Tilkynningarskylda fyrirtækja, veiting starfsleyfa og fleira.
 90. gr. Starfsemi merkir í lögum þessum skipulagða aðgerð eða framkvæmd, hvort
             sem um vinnustað samkvæmt 41. gr. er að ræða eða ekki.
Fyrirtæki merkir í lögum þessum alla þá, sem reka starfsemi, hvort sem um er að
   ræða stofnanir, félagasamtök, einstaklinga eða aðra aðila. Um einstaklinga
      gildir einu, hvort þeir vinna einir eða hafa aðra í þjónustu sinni.
91. gr. Vinnueftirlit ríkisins skal halda skrá yfir þau fyrirtæki, sem lög þessi
 gilda um. Stofnunin hagnýtir sér í þessu efni þær skrár, sem tiltækar eru hjá
                [ríkisskattstjóra]^1) og öðrum opinberum aðilum.
 Vinnueftirlit ríkisins hefur samvinnu um þessi mál við þá aðila, sem með lögum
 eða reglugerðum er falið að veita fyrirtækjum framleiðslu-, iðnaðar-, starfs-
                  eða vinnsluleyfi, hverju nafni sem nefnast.
                            ^1)[10]L. 17/2003, 12. gr.
     92. gr. Senda skal Vinnueftirliti ríkisins afrit af iðnaðarleyfum, sem
  lögreglustjórar láta af hendi samkvæmt [11]12. gr. iðnaðarlaga nr. 42/1978.
    93. gr. Sérhver, sem ætlar að hefja rekstur fyrirtækis eða breyta eldra
    fyrirtæki, skal leita umsagnar Vinnueftirlits ríkisins um það, hvort hin
fyrirhugaða starfsemi sé í samræmi við lög þessi og reglugerðir settar samkvæmt
 þeim. Í því skyni skal hann láta stofnuninni í té sundurliðaða greinargerð með
   nægilegum uppdráttum yfir húsakynni og fyrirkomulag véla, tækja og annars
   búnaðar og öðrum upplýsingum, sem máli kunna að skipta, eftir [fyrirmælum
                          Vinnueftirlits ríkisins].^1)
                                      ^1)
                              ^1)L. 68/2003, 44. gr.
94. gr. Hver sá, sem tekur að sér byggingu verksmiðja, verkstæða eða annars þess
 háttar, uppsetningu véla, tækja eða annars búnaðar, hverju nafni sem nefnist,
  skal vera ábyrgur gagnvart Vinnueftirliti ríkisins um, að öryggisbúnaður sé
      samkvæmt lögum þessum, [gildandi reglum og fyrirmælum Vinnueftirlits
                                 ríkisins].^1)
                              ^1)L. 68/2003, 45. gr.
 95. gr. Hver sá, sem hefur með höndum starfsemi, sem lög þessi gilda um, skal
    hafa sérstakt starfsleyfi Vinnueftirlits ríkisins til tryggingar því, að
  starfsemi fullnægi viðurkenndum stöðlum, ákvæðum laga og reglugerða, svo og
fyrirmælum Vinnueftirlits ríkisins, að því er aðbúnað, hollustuhætti og öryggi á
                              vinnustöðum snertir.
      [Félagsmálaráðherra setur nánari reglur, að fenginni umsögn stjórnar
 Vinnueftirlits ríkisins],^1) um veitingu starfsleyfa og um gildistíma þeirra.
                               ^1)L. 68/2003, 2. gr.
 96. gr. Sérhver starfsemi, sem lög þessi ná til, skal tilkynnt Vinnueftirliti
                          ríkisins áður en hún hefst.
     Óheimilt er að hefja rekstur í fyrirtæki eða hluta fyrirtækis fyrr en
  eftirlitsmaður hefur gefið réttum aðilum vottorð um, að allur útbúnaður sé í
fullu lagi og í samræmi við fyrirmæli forstjóra ^1) Vinnueftirlits ríkisins, að
                            mati eftirlitsmannsins.
                              ^1)L. 68/2003, 46. gr.
  97. gr. Sé öðrum aðilum með lögum eða reglugerðum falið að veita fyrirtækjum
  framleiðslu-, iðnaðar-, starfs- eða vinnsluleyfi, hverju nafni sem nefnast,
   tekur starfsleyfi, sem Vinnueftirlit ríkisins gefur út, ekki gildi fyrr en
        viðkomandi fyrirtæki hefur aflað sér annarra tilskilinna leyfa.

                         XIV. kafli. [Kæruheimild.]^1)
                              ^1)L. 68/2003, 47. gr.
       [98. gr. Heimilt er að kæra ákvarðanir Vinnueftirlits ríkisins til
félagsmálaráðuneytis innan þriggja mánaða frá því að aðila máls var tilkynnt um
 ákvörðunina. Kæra telst nægjanlega snemma fram komin ef bréf sem hefur hana að
  geyma hefur borist ráðuneytinu eða verið afhent pósti áður en fresturinn er
                                    liðinn.
Félagsmálaráðuneytið skal leitast við að kveða upp úrskurð innan tveggja mánaða
                frá því að ráðuneytinu berst mál til úrskurðar.
     Að öðru leyti fer um málsmeðferð samkvæmt ákvæðum stjórnsýslulaga.]^1)
                              ^1)L. 68/2003, 47. gr.

                            XV. kafli. Refsiákvæði.
   99. gr. Brot gegn lögum þessum eða reglugerðum settum samkvæmt þeim varða
             sektum, nema þyngri refsing liggi við að öðrum lögum.
                           Sektir renna í ríkissjóð.
                                      ^1)
                            ^1)[12]L. 88/2008, 233. gr.

                            XVI. kafli. Gildistaka.
                100. gr. Lög þessi öðlast gildi 1. janúar 1981.
                               Bráðabirgðaákvæði.
                                        1.
                                        2.
      3. Félagsmálaráðherra skal fyrir 1. júní 1981 setja reglugerð^1) um þau
 ákvæði laga þessara, sem snerta landbúnaðinn. Skal þar m.a. kveðið á um aðild
 Stéttarsambands bænda að ákvörðunum um þau ákvæði laganna er sérstaklega varða
    landbúnaðinn. Reglugerðin skal samin í samráði við stjórn Vinnueftirlits
           ríkisins, Stéttarsambands bænda og Búnaðarfélags Íslands.
                                        4.
   5. [Lög þessi skal endurskoða í samráði við aðila vinnumarkaðarins og stjórn
          Vinnueftirlits ríkisins eigi síðar en fyrir árslok 1990.]^2)
    [6. Félagsmálaráðherra skal skipa nýja stjórn Vinnueftirlits ríkisins innan
   tveggja mánaða frá gildistöku laga þessara og fellur þá niður umboð fyrri
stjórnar Vinnueftirlits ríkisins. Hin nýja stjórn tekur við verkefnum fráfarandi
 stjórnar sem lúta að faglegri stefnumótun Vinnueftirlits ríkisins en stofnunin
                     tekur við öðrum verkefnum hennar.]^3)
   [7. Þrátt fyrir ákvæði 1. mgr. 55. gr. laganna skal hámarksvinnutími lækna í
 starfsnámi á viku að yfirvinnu meðtalinni ekki vera umfram 58 klukkustundir að
meðaltali á hverju fjögurra mánaða tímabili fram til 31. júlí 2007. Á tímabilinu
1. ágúst 2007 til 31. júlí 2009 skal hámarksvinnutími lækna í starfsnámi skv. 1.
 málsl. ekki vera umfram 56 klukkustundir að meðaltali á hverju fjögurra mánaða
  tímabili. Vinnuveitandi skal hafa samráð við fulltrúa starfsmanna með góðum
  fyrirvara með það í huga að ná samkomulagi, þar sem því verður við komið, um
     tilhögun vinnutíma á aðlögunartímabilinu. Hlutaðeigandi samtökum aðila
  vinnumarkaðarins er jafnframt heimilt að gera með sér samkomulag um tilhögun
vinnutíma lækna í starfsnámi á aðlögunartímabilinu. Að öðru leyti gildir 55. gr.
                         laganna um lækna í starfsnámi.
   8. Reglur þær sem stjórn Vinnueftirlits ríkisins setti fyrir gildistöku laga
nr. 68/2003, um breytingu á [13]lögum nr. 46/1980, um aðbúnað, hollustuhætti og
öryggi á vinnustöðum, skulu halda gildi sínu þar til nýjar reglur eru settar af
  félagsmálaráðherra að fenginni umsögn stjórnar Vinnueftirlits ríkisins.]^4)
     ^1)Rg. 288/1981. ^2)L. 15/1986, 1. gr. ^3)L. 68/2003, brbákv. Lögin tóku
         gildi 7. apríl 2003, sbr. 49. gr. s.l. ^4)L. 138/2005, 2. gr.
  [Í 48. gr. laga nr. 68/2003 um breytingu á lögum þessum er svofellt ákvæði:]
 Lög þessi eru meðal annars sett til innleiðingar á tilskipun nr. 89/391/EBE um
    lögleiðingu ráðstafana er stuðla að bættu öryggi og heilsu starfsmanna á
 vinnustöðum, sem vísað er til í 8. lið XVIII. viðauka samningsins um Evrópska
   efnahagssvæðið, tilskipun nr. 93/104/EB um ákveðna þætti er varða skipulag
  vinnutíma, sem vísað er til í 28. lið XVIII. viðauka samningsins um Evrópska
       efnahagssvæðið eins og honum var breytt með ákvörðun sameiginlegu
 EES-nefndarinnar, nr. 42/96, og tilskipun nr. 94/33/EB um vinnuvernd barna og
  ungmenna, sem vísað er til í 29. lið XVIII. viðauka samningsins um Evrópska
       efnahagssvæðið eins og honum var breytt með ákvörðun sameiginlegu
                          EES-nefndarinnar, nr. 43/96.
  [Í 3. gr. laga nr. 138/2005 um breytingu á lögum þessum er svofellt ákvæði:]
Lög þessi eru sett til innleiðingar á tilskipun nr. 2003/88/EB, um ákveðna þætti
    er varða skipulag vinnutíma, sem vísað er til í 32. lið h XVIII. viðauka
 samningsins um Evrópska efnahagssvæðið, eins og honum var breytt með ákvörðun
     sameiginlegu EES-nefndarinnar, nr. 45/2004, sbr. einnig tilskipun nr.
2000/34/EB, um breytingu á tilskipun ráðsins nr. 93/104/EB, um ákveðna þætti er
    varða skipulag vinnutíma þannig að hún taki til þeirra geira og þeirrar
           starfsemi sem fellur utan gildissviðs þeirrar tilskipunar.

References

   Visible links
   1. file://2003017.html
   2. file://2008088.html
   3. file://1976012.html
   4. file://1964034.html
   5. file://1964034.html
   6. file://1996006.html
   7. file://1996031.html
   8. file://1998060.html
   9. file://1938080.html#g11
  10. file://2003017.html#g12
  11. file://1978042.html#g12
  12. file://2008088.html#g233
  13. file://1980046.html
