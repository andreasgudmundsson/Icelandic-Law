                                    dálkum.

   --------------------------------------------------------------------------

 Lög um atvinnuréttindi vélfræðinga, vélstjóra og vélavarða á íslenskum skipum

                           1984 nr. 113 31. desember

   --------------------------------------------------------------------------

                            I. kafli. Orðaskýringar.
           1. gr. a. Yfirvélstjóri er æðsti maður í vélarrúmi skips.
    b. 1. vélstjóri (í eldri lögum 2. vélstjóri) er næstæðsti maður vélarrúms.
   c. Undirvélstjóri er hver sá vélstjóri sem er lægra settur en yfirvélstjóri.
            d. Vélstjóri er hver sá sem ráðinn er til vélstjórastarfa.
                          e. 1 kílówatt (kw.) = 1,36 hö.
                            [f. Mánuður telst 30 dagar.
    g. STCW er alþjóðasamþykkt um þjálfun, skírteini og vaktstöður sjómanna frá
                                   1978.]^1)
                             ^1)[2]L. 60/1995, 1. gr.

               II. kafli. Um fjölda vélstjóra og vélavarða o.fl.
 2. gr. [Lágmarksfjöldi vélavarða og vélstjóra á fiskiskipum og varðskipum skal
                              vera sem hér segir:
   a. Á skipi með 75220 kw. vél (u.þ.b. 101300 hö.) einn vélgæslumaður sem má
        vera hinn sami og skipstjóri á skipum að 20 rúmlestum, enda eini
 réttindamaðurinn í áhöfn og útivera skemmri en 24 klst., nema á tímabilinu frá
       1. apríl til 30. september þegar útivera má vera allt að 36 klst.
   b. Á skipi með 221375 kw. vél (u.þ.b. 301510 hö.) yfirvélstjóri sé útivera
                              30 klst. og skemmri.
    c. Á skipi með 221750 kw. vél (u.þ.b. 3011020 hö.) yfirvélstjóri og einn
                                  vélavörður.
     d. Á skipi með 7511500 kw. vél (u.þ.b. 10212040 hö.) tveir vélstjórar;
                         yfirvélstjóri og 1. vélstjóri.
     e. Á skipi með 15011800 kw. vél (u.þ.b. 20412446 hö.) þrír í vél; tveir
 vélstjórar, yfirvélstjóri og 1. vélstjóri ásamt vélaverði eða aðstoðarmanni í
                                      vél.
     f. Á skipi með 1801 kw. vél (u.þ.b. 2447 hö.) og stærri þrír vélstjórar;
                yfirvélstjóri, 1. vélstjóri og annar vélstjóri.
Um fjölda vélavarða og vélstjóra á íslenskum kaupskipum fer eftir því sem fyrir
              er mælt í lögum um áhafnir íslenskra kaupskipa.]^1)
                             ^1)[3]L. 60/1995, 2. gr.

                  III. kafli. Um atvinnuréttindi vélstjóra.^1)
                          ^1)Rg. 118/1996, sbr. 207/1998.
    3. gr. [1. Sá sem lokið hefur námskeiði í vélgæslu sem haldið er á vegum
vélskóla samkvæmt reglugerð, er menntamálaráðherra setur, hefur rétt til að vera
       vélgæslumaður á skipi að 20 rúmlestum með aðalvél minni en 221 kw.
                     Atvinnuskírteini: Vélgæslumaður (VM).
    2. Sá sem lokið hefur vélstjóranámi 1. stigs hefur öðlast rétt til að vera
                vélavörður á skipi með aðalvél minni en 221 kw.
                       Atvinnuskírteini: Vélavörður (VV).
 Að loknum 6 mánaða siglingatíma sem vélavörður á skipi hefur hann öðlast rétt
        til að vera yfirvélstjóri á skipi með aðalvél 375 kw. og minni.
                      Atvinnuskírteini: Vélavörður (VVy).
    3. Sá sem lokið hefur vélstjóranámi 2. stigs hefur öðlast rétt til að vera
                vélavörður á skipi með aðalvél minni en 221 kw.
                       Atvinnuskírteini: Vélavörður (VV).
 Að loknum 5 mánaða siglingatíma sem vélavörður á skipi hefur hann öðlast rétt
         til að vera yfirvélstjóri á skipi með aðalvél minni en 376 kw.
                     Atvinnuskírteini: Yfirvélstjóri (VVy).
Að loknum 9 mánaða siglingatíma sem vélavörður á skipi, þar af a.m.k. 5 mánuði á
 skipi með 401750 kw. vél, hefur hann öðlast rétt til að vera yfirvélstjóri á
                        skipi með 750 kw. vél og minni.
                   Atvinnuskírteini: Vélstjóri III (VS III).
    4. Sá sem hefur lokið vélstjóranámi 3. stigs hefur öðlast rétt til að vera
                vélavörður á skipi með aðalvél minni en 221 kw.
                       Atvinnuskírteini: Vélavörður (VV).
Að loknum 4 mánaða starfstíma sem vélavörður á skipi hefur hann öðlast rétt til
            að vera yfirvélstjóri á skipi með 375 kw. vél og minni.
                      Atvinnuskírteini: Vélavörður (VVy).
 Að loknum 6 mánaða starfstíma sem vélavörður á skipi með 401750 kw. vél hefur
  hann öðlast rétt til að vera yfirvélstjóri á skipi með 750 kw. vél og minni.
                   Atvinnuskírteini: Vélstjóri III (VS III).
Að loknum 12 mánaða starfstíma sem vélavörður eða vélstjóri á skipi með 401 kw.
 vél og stærri hefur hann öðlast rétt til að vera 1. vélstjóri á skipi með 1500
                               kw. vél og minni.
                    Atvinnuskírteini: Vélstjóri II (VS II).
  Að loknum 18 mánaða starfstíma sem vélstjóri eða vélavörður á skipi, þar af
a.m.k. 6 mánuði sem vélavörður, en 12 mánuði sem vélstjóri. Af vélstjóratímanum,
vélstjóri a.m.k. 3 mánuði við 751 kw. vél og stærri. Að loknum þessum starfstíma
  hefur hann öðlast rétt til að vera yfirvélstjóri á skipi með 1500 kw. vél og
           minni og 2. vélstjóri á skipi með ótakmarkaða vélarstærð.
                     Atvinnuskírteini: Vélstjóri I (VS I).
   5. Sá sem lokið hefur vélstjóranámi 4. stigs ásamt sveinsprófi í viðurkenndri
málmiðnaðargrein (þ.e. vélfræðingur) hefur öðlast rétt til að vera 1. vélstjóri
   á skipi með 1500 kw. vél og minni og 2. vélstjóri á skipi með ótakmarkaða
                                  vélarstærð.
                   Atvinnuskírteini: Vélfræðingur IV (VF IV).
 Að loknum 6 mánaða starfstíma sem vélstjóri á skipi með 751 kw. vél og stærri
hefur hann öðlast réttindi til að vera yfirvélstjóri á skipi með 1500 kw. vél og
                                     minni.
                     Atvinnuskírteini: Vélstjóri I (VS I).
 Að loknum 12 mánaða starfstíma sem vélstjóri á skipi með 751 kw. vél og stærri
  hefur hann öðlast réttindi til að vera 1. vélstjóri á skipi með ótakmarkaða
                                  vélarstærð.
                  Atvinnuskírteini: Vélfræðingur III (VF III).
  Að loknum 24 mánaða starfstíma sem vélavörður eða vélstjóri á skipi, þar af
a.m.k. 12 mánuði sem 1. vélstjóri á skipi með 1501 kw. vél og stærri að fengnum
 rétti til að öðlast atvinnuskírteini VF III, hefur hann öðlast réttindi til að
             vera yfirvélstjóri á skipi með 3000 kw. vél og minni.
                   Atvinnuskírteini: Vélfræðingur II (VF II).
  Að loknum 36 mánaða starfstíma sem vélavörður eða vélstjóri á skipi, þar af
a.m.k. 12 mánuði sem 1. vélstjóri á skipi með 1501 kw. vél og stærri, hefur hann
   öðlast rétt til að vera yfirvélstjóri á skipi með ótakmarkaða vélarstærð.
                    Atvinnuskírteini: Vélfræðingur I (VF I).
     6. Við mat á starfstíma til atvinnuréttinda er heimilt að taka tillit til
  starfsreynslu við vélstjórn við aðrar stærðir véla en að framan greinir.]^1)
                             ^1)[4]L. 60/1995, 3. gr.
    4. gr. Starfstími vélstjóra samkvæmt 2. gr.^1) telst sá tími sem hann er
     lögskráður á skip og vinnur við það, að meðtöldum lögskráningardegi og
                               afskráningardegi.
     Til starfstíma samkvæmt 3. og 4. lið 3. gr. má einnig telja störf við
      vélarupptekt um borð í skipi, í vélsmiðju eða í annarri sambærilegri
 málmiðnaðargrein og önnur lögskráð störf í vélarrúmi skipa. Þessi tími skal þó
  aldrei verða lengri en sem nemur ^1/4 hluta starfstíma til atvinnuréttinda.
                  ^1)Svo í [5]Stjtíð. Virðist eiga að vera 3. gr.

                     IV. kafli. Um eldri vélstjóraréttindi.
       5. gr. Við gildistöku laga þessara skal svo fara sem hér segir um
  atvinnuréttindi þeirra vélstjóra er hlotið hafa réttindi eftir eldri lögum:
   a. Þeir sem lokið hafa hinu minna mótorvélstjóranámskeiði Fiskifélags Íslands
eða 1. stigi vélstjóranáms fyrir gildistöku laga þessara skulu njóta sama réttar
  og þeir sem ljúka vélfræðinámi 2. stigs enda fullnægi þeir sömu skilyrðum um
                                  starfstíma.
   b. Þeir sem lokið hafa hinu meira námskeiði Fiskifélags Íslands eða 2. stigi
vélstjóranáms fyrir gildistöku laga þessara skulu njóta sama réttar og þeir sem
 ljúka vélstjóranámi 3. stigs enda fullnægi þeir sömu skilyrðum um starfstíma.
    c. Þeir sem tekið hafa próf frá Vélskólanum í Reykjavík, samkvæmt lögum nr.
71 frá 1936, en eigi tekið próf í rafmagnsfræði, skulu njóta sama réttar og þeir
   sem lokið hafa vélfræðinámi 3. stigs enda fullnægi þeir sömu skilyrðum um
                                  starfstíma.
    d. Þeir sem tekið hafa lokapróf frá Vélskólanum í Reykjavík, samkvæmt lögum
nr. 71 frá 1936 eða eldri lögum, skulu njóta sama réttar og þeir sem hafa lokið
  vélfræðinámi 4. stigs ásamt sveinsprófi í vélvirkjun enda fullnægi þeir sömu
                            skilyrðum um starfstíma.
Þeir vélstjórar, sem fyrir gildistöku laga þessara nutu eða áttu kost á að njóta
 meiri réttinda en lög þessi veita þeim, skulu halda þeim rétti óskertum [enda
           fullnægi þeir kröfum um viðhald réttinda, sbr. 9. gr.]^1)
                             ^1)[6]L. 60/1995, 4. gr.

                   V. kafli. Um mönnunarnefnd og undanþágur.
    6. gr. Samgönguráðherra skipar mönnunarnefnd sem hefur heimild til þess:
     1. Að ákveða frávik frá ákvæðum laganna um fjölda vélavarða og vélstjóra
   eftir því sem tilefni gefst til, svo sem vegna tæknibúnaðar, gerðar og/eða
verkefnis skips, hvort sem er til fjölgunar eða fækkunar þar sem m.a. skal taka
        tillit til vinnuálags sem breytingin kann að hafa í för með sér.
    2. Að heimila tímabundna breytingu á mönnun skips til reynslu með skilyrðum
     sem nefndin setur. Reynslutími sé þó ekki lengri en 6 mánuðir í senn.
    3. Að meta starfstíma við vélstjórn til atvinnuréttinda samkvæmt ákvæðum 5.
                         liðar 3. gr. og 2. mgr. 4. gr.
 Að því er varðar 1. og 2. tölul. þessarar greinar skal nefndin leita umsagnar
            [Siglingastofnunar Íslands]^1) um öryggi og búnað skips.
                             ^1)[7]L. 7/1996, 14. gr.
    7. gr. Í mönnunarnefnd eiga sæti fulltrúar hagsmunaaðila að jöfnu eftir
                        tilnefningu viðkomandi samtaka.
           Skipaður skal varafulltrúi hvers aðalfulltrúa á sama hátt.
 Samgönguráðherra skipar formann og varaformann nefndarinnar án tilnefningar og
            skal a.m.k. annar þeirra uppfylla almenn dómaraskilyrði.
Nánari reglur um skipan og starfshætti mönnunarnefndar^1) setur samgönguráðherra
                                 með reglugerð.
                          ^1)Rg. 64/1985, sbr. 630/1991.
  8. gr. Ef skortur er á mönnum með nægileg vélstjórnarréttindi er heimilt að
 veita manni, sem ekki fullnægir skilyrðum laga þessara, undanþágu til starfa á
tilteknu skipi eða tiltekinni gerð skipa um takmarkaðan tíma, þó eigi lengur en
   í 6 mánuði í senn og skal viðkomandi útgerðarmaður eða skipstjóri sækja um
                                  undanþáguna.
Undanþágur samkvæmt 1. mgr. veitir fimm manna nefnd sem samgönguráðherra skipar
    til að fjalla um þess háttar mál. [Í nefndinni eiga sæti tveir fulltrúar
tilnefndir af fulltrúum útgerðaraðila, einn fulltrúi tilnefndur af Farmanna- og
   fiskimannasambandi Íslands og einn fulltrúi tilnefndur af Vélstjórafélagi
 Íslands, en formann nefndarinnar skipar ráðherra án tilnefningar.]^1) Ráðherra
  setur nefndinni starfsreglur^2) sem hann lætur birta með fullnægjandi hætti.
 Ráðherra er heimilt að ákveða með reglugerð^3) gjald fyrir veittar undanþágur
sem viðkomandi undanþáguhafi greiðir og renna skal í sérstakan sjóð sem hafi það
 að markmiði að veita lán og/eða styrki til þeirra undanþáguhafa sem fara í nám
  til öflunar starfsréttinda. Nemendur vélskóla, sem starfa á undanþágu milli
  námsára, eiga rétt á endurgreiðslu gjaldsins, haldi þeir áfram námi á næsta
  námsári, gegn framvísun á vottorði frá viðkomandi skóla þar um. Undanþegnir
   gjaldinu eru þeir sem lokið hafa fyllsta skólanámi til viðkomandi starfs.
             ^1)[8]L. 60/1995, 5. gr. ^2)Rg. 20/1992. ^3)Rg. 415/1988.

                   VI. kafli. Skírteini og læknisvottorð.^1)
           ^1)Rg. 304/1993, sbr. 385/1999. Rg. 118/1996, sbr. 207/1998.
 9. gr. [Hver íslenskur ríkisborgari, 18 ára og eldri, sem fullnægir skilyrðum
   laga þessara um menntun, siglingatíma, aldur og heilsufar, á rétt á að fá
 útgefið atvinnuskírteini og stunda samkvæmt því atvinnu sem vélstjórnarmaður á
                               íslenskum skipum.
 Þennan rétt hafa einnig ríkisborgarar annarra ríkja Evrópska efnahagssvæðisins
 samkvæmt nánari ákvæðum sem ráðherra setur með reglugerð, þar á meðal skilyrði
              um nauðsynlega kunnáttu á íslensku tal- og ritmáli.

        Réttindi:                      Atvinnuskírteini:
Vélgæslumaður (VM)        Vélgæslumaður
Vélavörður (VV)           Vélavörður og VM                            STCW III/6
Vélavörður (VVy)          Yfirvélstjóri; aðalvél <375 kw. og VV       STCW III/6
Vélstjóri III (VS III)    Yfirvélstjóri; aðalvél <750 kw. vél og VVy  STCW III/6
Vélstjóri II (VS II)      1. vélstjóri; aðalvél <1500 kw. vél og VS   STCW III/6
                          III
Vélstjóri I (VS I)        Yfirvélstjóri; aðalvél <1500 kw. vél og VF  STCW III/4
                          IV
Vélfræðingur IV (VF IV)   2. vélstjóri; aðalvél ótakmörkuð og VS II   STCW III/4
Vélfræðingur III (VF III) 1. vélstjóri; aðalvél ótakmörkuð og VS I    STCW III/2
Vélfræðingur II (VF II)   Yfirvélstjóri; <3000 kw. vél og VF III      STCW III/3
Vélfræðingur I (VF I)     Yfirvélstjóri; aðalvél ótakmörkuð           STCW III/2

Atvinnuskírteini skulu gefin út af tollstjóranum í Reykjavík eða sýslumönnum úti
     á landi og skulu þau rituð á þar til gerð eyðublöð eftir fyrirmynd sem
samgönguráðuneytið semur. Skírteinin skulu gefin út á íslensku og ensku og gilda
   í 5 ár í senn. Samgönguráðherra setur reglur um skilyrði til endurnýjunar
 atvinnuskírteina, svo sem um viðhald réttinda og heilsufar, þar sem taka skal
 mið af alþjóðasamþykkt um þjálfun, skírteini og vaktstöður sjómanna frá 1978,
                              eftir því sem við á.
 Skírteinishafi skal hafa skírteinið meðferðis við vélstjórn og sýna það þegar
                           löggæslumaður krefst þess.
    Atvinnuskírteini samkvæmt STCW-alþjóðasamþykktinni skulu þó gefin út af
                       [Siglingastofnun Íslands].^1)]^2)
                ^1)[9]L. 7/1996, 14. gr. ^2)[10]L. 60/1995, 6. gr.
   10. gr. Til þess að vélstjóri hljóti atvinnuréttindi samkvæmt lögum þessum
 verður hann að sanna með læknisvottorði að hann sé fær um að gegna stöðunni af
                               heilsufarsástæðum.
  Samgönguráðherra setur reglur um skilyrði varðandi sjón, heyrn og heilbrigði
                           vélstjóra og vélavarða.^1)
                                 ^1)Rg. 304/1993.
11. gr. Nú vill einhver ekki hlíta úrskurði [tollstjóra]^1) um útgáfu skírteinis
    og getur hann þá lagt málið undir úrskurð samgönguráðuneytisins. Við það
     skerðist þó ekki réttur hans til þess að leita dómsúrskurðar um málið.
                            ^1)[11]L. 92/1991, 81. gr.
12. gr. [Samgönguráðuneytið getur, að fenginni umsögn Vélstjórafélags Íslands og
      Vélskóla Íslands, heimilað þegnum erlendra ríkja utan hins Evrópska
     efnahagssvæðis sem lokið hafa vélstjórnarnámi við íslenskan skóla eða
    sambærilegan erlendan skóla að fá útgefið viðeigandi atvinnuskírteini að
                          fullnægðum öðrum skilyrðum.
  Á sama hátt getur samgönguráðuneytið, að fenginni umsögn Vélskóla Íslands og
  Vélstjórafélags Íslands, heimilað þeim íslensku ríkisborgurum sem lokið hafa
vélstjórnarnámi við erlenda skóla að fá útgefið viðeigandi atvinnuskírteini, að
                        fullnægðum öðrum skilyrðum.]^1)
                             ^1)[12]L. 60/1995, 7. gr.

                            VII. kafli. Ýmis ákvæði.
13. gr. Við útreikning á afli véla í skipum skal farið eftir reglum sem ráðherra
           setur, að fengnum tillögum [Siglingastofnunar Íslands].^1)
                             ^1)[13]L. 7/1996, 14. gr.

                      VIII. kafli. Viðurlög og gildistaka.
14. gr. Brot gegn lögum þessum varða sektum nema þyngri refsing liggi við eftir
                     öðrum lögum. Sektir renna í ríkissjóð.
    Með mál út af brotum á lögum þessum skal farið að hætti opinberra mála.
                     15. gr. Lög þessi öðlast þegar gildi.
    Ákvæði til bráðabirgða. A. [Eftir gildistöku laga þessara verður á vegum
  menntamálaráðuneytis en í samráði við Vélskóla Íslands efnt til námskeiða í
vélgæslufræðum. Um framkvæmd námskeiða þessara, námsefni og kennsluaðstöðu skal
haft samráð við hagsmunaaðila. Um námsefni, námstilhögun, próf og aldurskilyrði
     skal nánar kveðið á í reglugerð^1) sem ráðherra setur. Þátttakendur á
 námskeiðunum skulu ganga undir próf er veiti þeim rétt til atvinnu skírteinis
                              vélgæslumanna (VM).
   Þeir sem fæddir eru árið 1934 eða fyrr og stundað hafa vélstjórn á báti 11
 rúmlestir og minni um 10 ára skeið eiga rétt á að fá útgefið atvinnuskírteini
   sem bundið er viðkomandi skipi eða öðru skipi, þó eigi yfir 11 rúmlestum.
       Siglingatíma má sanna með vottorðum tveggja valinkunnra manna.]^2)
       B. Að fengnum tillögum nefndar um undanþágur, sbr. 8. gr. laganna, er
 samgönguráðherra heimilt þrátt fyrir ákvæði 1. mgr. greinarinnar að veita þeim
    mönnum, sem fæddir eru á árinu 1934 eða fyrr og starfað hafa sl. 10 ár á
            undanþágu við vélstjórn, ótímabundin takmörkuð réttindi.
                    ^1)Rg. 340/1996. ^2)[14]L. 60/1995, brbákv.

References

   Visible links
   1. http://www.althingi.is/dba-bin/lawformpr.pl?lnr=1984113
   2. file:///altext/stjt/1995.060.html
   3. file:///altext/stjt/1995.060.html
   4. file:///altext/stjt/1995.060.html
   5. file:///altext/stjt/1995.060.html
   6. file:///altext/stjt/1995.060.html
   7. file:///altext/stjt/1996.007.html
   8. file:///altext/stjt/1995.060.html
   9. file:///altext/stjt/1996.007.html
  10. file:///altext/stjt/1995.060.html
  11. file:///altext/stjt/1991.092.html
  12. file:///altext/stjt/1995.060.html
  13. file:///altext/stjt/1996.007.html
  14. file:///altext/stjt/1995.060.html
