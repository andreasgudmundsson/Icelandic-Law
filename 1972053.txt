
   --------------------------------------------------------------------------

                             Lög um orlof húsmæðra

                              1972 nr. 53 29. maí

   --------------------------------------------------------------------------

                 Ferill málsins á Alþingi.   Frumvarp til laga.

  Tóku gildi 9. júní 1972. Breytt með l. 94/1975 (tóku gildi 1. jan. 1976), l.
 61/1978 (tóku gildi 1. jan. 1979), l. 162/2010 (tóku gildi 1. jan. 2011) og l.
                     126/2011 (tóku gildi 30. sept. 2011).

 1. gr. Kvenfélagasamband Íslands skiptir landinu í orlofssvæði með tilliti til
  framkvæmdar laga þessara um orlof húsmæðra. Fer skiptingin fram á landsþingi
          sambandsins. Ekki má skipta sveitarfélagi milli orlofssvæða.
 2. gr. Héraðssambönd Kvenfélagasambands Íslands kjósa á ársfundi orlofsnefndir
                     fyrir orlofssvæðin hver í sínu umdæmi.
Í orlofsnefnd skulu vera þrjár konur og þrjár til vara, kosnar til þriggja ára í
                                     senn.
                  Orlofsnefndir skipta sjálfar með sér verkum.
 Þar sem mæðrastyrksnefndir eru starfandi á orlofssvæðinu, skulu orlofsnefndir
                            leita samstarfs við þær.
  3. gr. Orlofsnefndir skipuleggja orlof húsmæðra hver í sínu umdæmi og sjá um
                             rekstur orlofsheimila.
4. gr. Greiða má fararstjórum þóknun, hvort sem þeir eru í orlofsnefnd eða ekki.
 Heimilt er orlofsnefndum að greiða fyrir framkvæmdastjórn og gjaldkerastörf á
        þeim stöðum, þar sem nefndir reka orlofsheimili á eigin ábyrgð.
               Að öðru leyti skulu orlofsnefndir vera ólaunaðar.
     5. gr. [Til þess að standa straum af kostnaði við orlof húsmæðra skal
 sveitarsjóður leggja árlega fram fjárhæð, sem nemi minnst kr. 100 fyrir hvern
      íbúa sveitarfélagsins. Fjárhæð þessi tekur breytingum eftir vísitölu
framfærslukostnaðar og miðast við vísitöluna eins og hún er í febrúar ár hvert.
  Framlag þetta skal greiða orlofsnefnd viðkomandi orlofssvæðis fyrir 15. maí.
    Orlofsnefndum er heimilt að láta orlofsþega greiða allt að 15% af beinum
                     kostnaði orlofsdvalar, ef þörf krefur.
 Heimilt er orlofsnefndum að geyma rekstrarfé orlofsins á milli ára, ef ástæða
                                 þykir til.]^1)
                               ^1)L. 61/1978, 1. gr.
      6. gr. Sérhver kona, sem veitir eða hefur veitt heimili forstöðu, án
           launagreiðslu fyrir það starf, á rétt á að sækja um orlof.
Þegar valið er úr umsóknum, skulu orlofsnefndir hafa til hliðsjónar barnafjölda,
aldur barna og aðrar félagslegar aðstæður kvennanna. Æskilegt er, að orlofsdvöl
                         sé ekki skemmri en 710 dagar.
   Verði orlofsdvöl ekki við komið, er heimilt að nota orlofsfé, sem veitt er
              samkvæmt lögum þessum, til ferðalags fyrir húsmæður.
      7. gr. Heimilt er orlofsnefndum að nota allt að 20% af framlagi ^1)
sveitarfélaga til þess að greiða kostnað vegna barna orlofskvenna á barnaheimili
                 eða annars staðar, meðan á orlofsdvöl stendur.
 Konur, sem eiga tvö börn eða fleiri innan 7 ára aldurs, skulu að jafnaði sitja
                           fyrir um þessar greiðslur.
                 ^1)L. 94/1975, 4. gr. Ath. og l. 61/1978, 2. gr.
 8. gr. Heimilt er orlofsnefndum að verja nokkurri fjárhæð þriðja hvert ár til
   þess að senda fulltrúa á sameiginlega ráðstefnu, er hefur það hlutverk að
 samræma fyrirkomulag orlofsins og kynna starfshætti á hinum ýmsu orlofssvæðum.
  Skal orlofsnefndin í Reykjavík hafa frumkvæði um að kalla saman hina fyrstu
                                   ráðstefnu.
  9. gr. [Ráðuneytið]^1) sér um prentun umsóknareyðublaða um orlof húsmæðra og
                           sendir þau orlofsnefndum.
                              ^1)L. 126/2011, 54. gr.
   10. gr. Orlofsnefndir geta leitað fyrirgreiðslu hjá [ráðuneytinu],^1) [því
 ráðuneyti er fer með fræðslumál]^2) og öðrum hlutaðeigendum um afnot skóla eða
                  annarra opinberra bygginga til orlofsdvalar.
                  ^1)L. 162/2010, 2. gr. ^2)L. 126/2011, 54. gr.
     11. gr. Skylt er orlofsnefndum að senda [ráðuneytinu]^1) og viðkomandi
  sveitarfélögum árlega skýrslu um starfsemi sína ásamt reikningum fyrir þann
                         tíma, sem ráðuneytið ákveður.
 Orlofsnefndir gefi skýrslur um starfið á aðalfundi viðkomandi héraðssambands.
                              ^1)L. 162/2010, 2. gr.
                                  12. gr. ...
                          Ákvæði til bráðabirgða. ...
