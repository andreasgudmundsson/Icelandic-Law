                                    dálkum.

   --------------------------------------------------------------------------

             Lög um Þjóðarbókhlöðu og endurbætur menningarbygginga

                              1989 nr. 83 1. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 14. júní 1989. Breytt með [4]l. 10/1992 (tóku gildi 10. apríl 1992;
 komu til framkvæmda skv. fyrirmælum í 2. gr.), [5]l. 111/1992 (tóku gildi 31.
des. 1992; komu til framkvæmda skv. fyrirmælum í 75. gr.), [6]l. 154/1995 (tóku
   gildi 29. des. 1995; komu til framkvæmda skv. fyrirmælum í 2. gr.), [7]l.
  140/1996 (tóku gildi 30. des. 1996), [8]l. 159/1998 (tóku gildi 1. jan. 1999
  nema 2. gr. sem tók gildi 30. des. 1998), [9]l. 29/1999 (tóku gildi 1. jan.
1999; komu til framkvæmda skv. fyrirmælum í 8. gr.), [10]l. 113/1999 (tóku gildi
1. jan. 2000), [11]l. 174/2000 (tóku gildi 1. jan. 2001), [12]l. 133/2001 (tóku
gildi 1. jan. 2002 nema 1. gr., a-, b- og c-liður 3. gr., b- og c-liður 17. gr.,
 c-liður 19. gr., 34. gr., a-liður 35. gr., b-liður 36. gr., 37. gr., 38. gr.,
 39. gr., 40. gr., a-liður 41. gr., 42. gr. og 52. gr. sem tóku gildi 31. des.
2001 og 44. gr. sem tók gildi 1. jan. 2003; komu til framkvæmda skv. fyrirmælum
 í 56. gr.), [13]l. 148/2001 (tóku gildi 1. jan. 2002) og [14]l. 79/2006 (tóku
                             gildi 30. júní 2006).

1. gr. Myndaður skal sjóður sem varið skal til að standa straum af kostnaði við
 endurbætur á húsakosti menningarstofnana, stuðla að verndun gamalla bygginga í
eigu ríkisins og bygginga sem vernda þarf að mati Þjóðminjasafnsins og samkvæmt
   tillögum þess. Þá skal verja sjóðnum í upphafi til þess að ljúka byggingu
       Þjóðarbókhlöðunnar. Sjóðurinn er í vörslu menntamálaráðuneytisins.
                          2. gr. Tekjur sjóðsins eru:
                   1. Sérstakur eignarskattur, sbr. 3.6. gr.^1)
             2. Framlag úr ríkissjóði samkvæmt fjárlögum hverju sinni.
                3. Vextir af inneignum sjóðsins á bankareikningum.
                                    4. Gjafir.
  Tekjur sjóðsins skulu jafnharðan og þær innheimtast færðar honum til tekna.
Sjóðnum er heimilt að taka lán til starfsemi sinnar samkvæmt ákvæðum í fjárlögum
                         og lánsfjárlögum hverju sinni.
                     ^1)Sbr. þó ákvæði [15]l. 174/2000, 1. gr.
3. gr. Sérstakur eignarskattur, er rennur til sjóðsins, sbr. 2. gr., skal frá og
  með gjaldárinu 1990 lagður á eignarskattsstofn, sbr. [16]lög nr. 75/1981, um
  tekjuskatt og eignarskatt, með síðari breytingum, og skal hann vera þannig:
    a. [0,25% á þann eignarskattsstofn manna, sbr. [17]80.[18]82. gr. laga nr.
  75/1981, sem er umfram [6.332.500]^1) ^2)]^3) Þó skal ekki leggja sérstakan
    eignarskatt á eignir manna sem orðnir eru 67 ára eða eldri fyrir upphaf
hlutaðeigandi gjaldárs né heldur þá menn sem nutu örorkulífeyris skv. [19]II. og
[20]IV. kafla laga nr. 67/1971, um almannatryggingar,^4) með síðari breytingum,
               á því tekjuári sem næst er á undan álagningarári.
    b. 0,25% á eignarskattsstofn lögaðila, sbr. [21]2. gr. laga nr. 75/1981, og
    þeirra aðila sem takmarkaða skattskyldu bera, sbr. [22]3. gr. sömu laga,
  ákvarðaðan samkvæmt ákvæðum 80.82. gr. greindra laga. [Þó skal ekki lagður
 sérstakur eignarskattur á eignarskattsstofn dánarbús í lok andlátsárs, sbr. 5.
 tölul. [23]2. gr. laga nr. 75/1981, um tekjuskatt og eignarskatt, og manna sem
  takmarkaða skattskyldu bera skv. [24]3. gr. sömu laga, nema að því leyti sem
  stofninn er umfram 5.277.058 kr.]^2) [Félag sem hefur starfsleyfi alþjóðlegs
    viðskiptafélags skal þó undanþegið sérstökum eignarskatti samkvæmt lögum
                                  þessum.]^5)
   ^1)[25]L. 133/2001, 42. gr. ^2)[26]L. 154/1995, 1. gr. ^3)[27]L. 10/1992, 1.
              gr. ^4)Nú [28]l. 117/1993. ^5)[29]L. 29/1999, 5. gr.
   4. gr. Ákvæði [30]VIII.[31]XIV. kafla laga nr. 75/1981, um tekjuskatt og
eignarskatt, með síðari breytingum, skulu gilda um álagningu og innheimtu þessa
                   sérstaka eignarskatts eftir því sem við á.
5. gr. Sérstakan eignarskatt samkvæmt lögum þessum er ekki heimilt að draga frá
 tekjum við ákvörðun tekjuskattsstofns og útsvarsskyldra tekna og við álagningu
    tekjuskatts, útsvars og annarra skatta og gjalda sem miðast við greinda
 gjaldstofna. Um frádrátt þessa sérstaka eignarskatts til frádráttar eignum við
 ákvörðun eignarskattsstofns fer eftir lokaákvæðum 1. mgr. [32]76. gr. laga nr.
                        75/1981, með síðari breytingum.
6. gr. Með sérstakan eignarskatt samkvæmt lögum þessum skal fara á sama hátt og
  eignarskatt varðandi ráðstöfun ónýtts persónuafsláttar skv. 2. mgr. A-liðar
                         [33]68. gr. laga nr. 75/1981.
7. gr. Menntamálaráðherra skipar þrjá menn í stjórn sjóðsins til fjögurra ára í
senn, einn samkvæmt tilnefningu kirkjumálaráðuneytisins og tvo án tilnefningar,
 og skal annar hafa sérþekkingu á sviði þjóðminjaverndar. Sameinað Alþingi kýs
 hlutfallskosningu þrjá menn í stjórnina til jafnlangs tíma. Menntamálaráðherra
               skipar formann nefndarinnar úr hópi stjórnarmanna.
 8. gr. Sjóðsstjórn ákveður framlög úr sjóðnum í byrjun hvers árs þegar fjárlög
                              hafa verið samþykkt.
  Stjórnin lætur vinna áætlun um verkefni sjóðsins til fimm ára og endurskoðar
 hana árlega. Skal slík áætlun kynnt Alþingi ár hvert við undirbúning fjárlaga.
9. gr. Um framkvæmdir, sem kostaðar eru af sjóðnum, skal fara samkvæmt lögum um
           skipan opinberra framkvæmda, eftir því sem við getur átt.
    10. gr. Kostnaður við rekstur sjóðsins, þar á meðal þóknun stjórnarmanna
         samkvæmt ákvörðun menntamálaráðherra, greiðist af fé sjóðsins.
    Reikningar sjóðsins skulu endurskoðaðir af Ríkisendurskoðun og birtir í
                               Stjórnartíðindum.
 11. gr. Menntamálaráðherra getur með reglugerð sett nánari ákvæði um framkvæmd
                                 þessara laga.
                     12. gr. Lög þessi öðlast þegar gildi.
                  [Lögin falla úr gildi 31. desember 2002.]^1)
                            ^1)[34]L. 133/2001, 43. gr.
                            Ákvæði til bráðabirgða.
    I. Þar til byggingu Þjóðarbókhlöðu er lokið skal sérstakur eignarskattur
 samkvæmt lögum þessum renna til þeirrar framkvæmdar eftir því sem þörf krefur.
[Þrátt fyrir ákvæði 1. tölul. 1. mgr. 2. gr. laga þessara, sbr. 3.6. gr., skulu
  tekjur af sérstökum eignarskatti umfram 490 m.kr. renna í ríkissjóð á árinu
                                   2000.]^1)
  [Þrátt fyrir ákvæði 1. tölul. 1. mgr. 2. gr. laganna, sbr. 3.6. gr. þeirra,
  skulu tekjur af sérstökum eignarskatti umfram 335 m.kr. renna í ríkissjóð á
                                árinu 2002.]^2)
               ^1)[35]L. 113/1999, 1. gr. ^2)[36]L. 148/2001, 1. gr.
  [II. Þar sem í b-lið 3. gr. er kveðið á um alþjóðleg viðskiptafélög skal það
   ákvæði ekki eiga við að því marki sem mismunur á skattgreiðslum alþjóðlegs
  viðskiptafélags, annars vegar eftir þeim sérákvæðum sem um slík félög gilda
   samkvæmt [37]lögum nr. 29/1999, um breyting á lögum um álagningu skatta og
   gjalda vegna alþjóðlegra viðskiptafélaga, og hins vegar samkvæmt almennum
 skattalögum, fer yfir fjárhæð sem samsvarar 100.000 evrum á hverju þriggja ára
tímabili að teknu tilliti til hvers konar annarrar ríkisaðstoðar. Fari mismunur
   á heildarskattgreiðslum yfir þau mörk gilda ákvæði almennra skattalaga um
        skattskyldu viðkomandi félags, frá því að farið er yfir mörkin.
Ákvæði 1. mgr. á ekki við þegar starfsemi alþjóðlegs viðskiptafélags er alfarið
    utan gildissviðs EES-samningsins eins og það er skilgreint í bókun 3 við
                                EES-samninginn.
       Skattstjóri skal hafa umsjón með því að ákvæði þessu sé framfylgt.
 Fjármálaráðherra er heimilt að setja reglugerð sem kveður nánar á um framkvæmd
                               þessa ákvæðis.]^1)
                             ^1)[38]L. 79/2006, 2. gr.

References

   Visible links
   1. http://www.althingi.is/dba-bin/lawformpr.pl?lnr=1989083
   2. http://www.althingi.is/dba-bin/ferill.pl?ltg=111&mnr=374
   3. http://www.althingi.is/altext/111/s/0705.html
   4. file:///altext/stjt/1992.010.html
   5. file:///altext/stjt/1992.111.html
   6. file:///altext/stjt/1995.154.html
   7. file:///altext/stjt/1996.140.html
   8. file:///altext/stjt/1998.159.html
   9. file:///altext/stjt/1999.029.html
  10. file:///altext/stjt/1999.113.html
  11. file:///altext/stjt/2000.174.html
  12. file:///altext/stjt/2001.133.html
  13. file:///altext/stjt/2001.148.html
  14. file:///altext/stjt/2006.079.html
  15. file:///altext/stjt/2000.174.html
  16. file://1981075.html
  17. file:///altext/stjtnr.html#1981075?g80
  18. file://1981075.html
  19. file:///altext/stjtnr.html#1971067?k2
  20. file:///altext/stjtnr.html#1971067?k4
  21. file://1981075.html
  22. file://1981075.html
  23. file://1981075.html
  24. file://1981075.html
  25. file:///altext/stjt/2001.133.html
  26. file:///altext/stjt/1995.154.html
  27. file:///altext/stjt/1992.010.html
  28. file://1993117.html
  29. file:///altext/stjt/1999.029.html
  30. file:///altext/stjtnr.html#1981075?k8
  31. file://1981075.html
  32. file://1981075.html
  33. file://1981075.html
  34. file:///altext/stjt/2001.133.html
  35. file:///altext/stjt/1999.113.html
  36. file:///altext/stjt/2001.148.html
  37. file:///altext/stjt/1999.029.html
  38. file:///altext/stjt/2006.079.html
