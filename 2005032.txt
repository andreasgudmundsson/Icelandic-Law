                                    dálkum.

   --------------------------------------------------------------------------

                           Lög um miðlun vátrygginga

                              2005 nr. 32 11. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

  Tóku gildi 25. maí 2005. EES-samningurinn: IX. viðauki tilskipun 2002/92/EB.
               Breytt með l. 55/2007 (tóku gildi 3. apríl 2007).

                     I. kafli. Gildissvið og orðskýringar.
                               1. gr. Gildissvið.
Lög þessi gilda um miðlun vátrygginga hér á landi. Með miðlun vátrygginga er átt
  við starfsemi sem felst í að kynna, bjóða fram eða undirbúa með öðrum hætti
samninga um vátryggingu, að koma á slíkum samningum eða að aðstoða við framkvæmd
     slíkra samninga, einnig þegar krafa um vátryggingarbætur er sett fram.
               Heimild til miðlunar vátrygginga hér á landi hafa:
   1. vátryggingamiðlarar sem hafa starfsleyfi Fjármálaeftirlitsins skv. 9. gr.,
   2. vátryggingaumboðsmenn sem skráðir eru hjá vátryggingafélagi, sbr. 39. gr.,
    3. vátryggingamiðlarar og vátryggingaumboðsmenn með aðalstöðvar á Evrópska
 efnahagssvæðinu utan Íslands sem fengið hafa starfsleyfi í heimaríki, sbr. 55.
                                      gr.,
     4. vátryggingamiðlarar og vátryggingaumboðsmenn með aðalstöðvar utan hins
  Evrópska efnahagssvæðis sem fengið hafa leyfi hér á landi til að reka útibú,
                                  sbr. 57. gr.
Lögin gilda um miðlun endurtrygginga, að undanskildum ákvæðum VI. og XI. kafla.
           Ákvæði VI. og XI. kafla gilda ekki við miðlun stóráhættu.
                            2. gr. Ófrávíkjanleiki.
  Óheimilt er að víkja frá ákvæðum laga þessara með samningi ef það leiðir til
                          lakari stöðu viðskiptamanns.
                              3. gr. Orðskýringar.
         Í lögum þessum er merking eftirfarandi hugtaka sem hér segir:
                               1. Vátryggingamiðlun:
        a. starfsemi vátryggingamiðlara sem felst í að miðla á eigin ábyrgð
      vátryggingum, sbr. 1. mgr. 1. gr., og byggist á hlutlausri greiningu
                 vátryggingarsamninga sem í boði eru á markaði,
        b. starfsemi vátryggingamiðlara sem felst í að miðla á eigin ábyrgð
      vátryggingum, eins eða fleiri vátryggingafélaga, sbr. 1. mgr. 1. gr.
    2. Vátryggingamiðlari: einstaklingur eða lögaðili sem stundar miðlun frum-
                    og/eða endurtrygginga gegn endurgjaldi.
      3. Vátryggingaumboðsmaður: einstaklingur eða lögaðili sem á grundvelli
samnings miðlar frum- og/eða endurtryggingum, sbr. 1. mgr. 1. gr., á vegum eins
       eða fleiri vátryggingafélaga og á ábyrgð þeirra gegn endurgjaldi.
       4. Vátryggingasölumaður: starfsmaður sem starfar á vegum og á ábyrgð
  vátryggingamiðlara, vátryggingaumboðsmanns eða vátryggingafélags við miðlun
                                  vátrygginga.
    5. Aðildarríki: ríki sem er aðili að Evrópska efnahagssvæðinu eða aðili að
                   stofnsamningi Fríverslunarsamtaka Evrópu.
      6. Heimaríki: aðildarríki þar sem aðalstöðvar vátryggingamiðlara eru og
                            starfsleyfi er gefið út.
    7. Gistiríki: aðildarríki þar sem vátryggingamiðlari með aðalstöðvar í öðru
         aðildarríki hefur útibú eða veitir þjónustu án starfsstöðvar.
              8. Þriðja ríki: ríki utan hins Evrópska efnahagssvæðis.
   9. Eftirlitsstjórnvöld: aðili sem samkvæmt lögum hlutaðeigandi ríkis fer með
 eftirlit með vátryggingamiðlurum, vátryggingafélögum og vátryggingastarfsemi,
                        hér á landi Fjármálaeftirlitið.
       10. Varanlegur miðill: tæki sem gerir viðskiptamanni kleift að geyma
upplýsingar, sem beint er til hans, óbreyttar þannig að hann geti afritað þær og
                       flett upp í þeim í ákveðinn tíma.
   11. Virkur eignarhlutur: bein eða óbein hlutdeild í félagi sem nemur 10% eða
meira af eigin fé eða atkvæðisrétti eða önnur hlutdeild sem gerir kleift að hafa
                   veruleg áhrif á stjórn viðkomandi félags.
      12. Stóráhætta: greinaflokkar vátrygginga er tengjast atvinnurekstri og
      stærri fyrirtækjum sérstaklega, sbr. [4]7. gr. laga nr. 60/1994, um
                  vátryggingastarfsemi, með síðari breytingum.
                      4. gr. Starfsemi undanþegin lögunum.
                              Lögin taka ekki til:
    1. starfsemi vátryggingafélaga og starfsmanna þeirra, nema annars sé getið,
    2. ráðgjafar sem tilfallandi er veitt innan ramma annarrar atvinnustarfsemi
þegar tilgangurinn með ráðgjöfinni er ekki sá að aðstoða viðskiptamann við gerð
                      eða framkvæmd vátryggingarsamnings,
   3. almennrar upplýsingagjafar um vátryggingar eða þess að koma á tengslum við
    vátryggingafélag að því tilskildu að tilgangurinn sé ekki sá að aðstoða
viðskiptamenn við að gera eða efna vátryggingarsamning, enda fái viðkomandi ekki
                               endurgjald fyrir,
      4. starfsemi í atvinnuskyni þar sem fram fer meðferð vátryggingarkrafna
         vátryggingafélags, tjónsuppgjör og sérfræðimat á tjónakröfum.
                        5. gr. Takmörkun á gildissviði.
   Lögin taka ekki til miðlunar vátrygginga ef öll eftirfarandi skilyrði eru
                                   uppfyllt:
          1. Vátryggingarsamningurinn krefst eingöngu þekkingar á þeirri
                       vátryggingarvernd sem hann veitir.
            2. Vátryggingarsamningurinn er ekki líftryggingarsamningur.
           3. Vátryggingarsamningurinn tekur ekki til skaðabótaábyrgðar.
               4. Miðlun vátrygginga er ekki aðalatvinna viðkomandi.
    5. Vátryggingin kemur til viðbótar tryggingu eða þjónustu sem látin er í té
                af hvaða aðila sem er ef vátryggingin nær yfir:
     a. hættu á að vörur, sem aðili lætur í té, bili, glatist eða skemmist eða
    b. farangur, sem skemmist eða glatast, og aðra áhættu sem tengist ferð sem
 bókuð er hjá þeim aðila, jafnvel þótt vátryggingin feli í sér líftryggingu eða
  skaðabótaábyrgð, að því tilskildu að vátryggingarverndin sé til viðbótar við
                   aðalverndina gegn áhættu tengdri ferðinni.
    6. Árlegt iðgjald er ekki hærra en 40.000 kr., þó aldrei hærra en 500 evrur
            miðað við opinbert viðmiðunargengi evru á hverjum tíma.
           7. Gildistími vátryggingarsamnings er ekki lengri en fimm ár.

              II. kafli. Veiting starfsleyfis vátryggingamiðlara.
                          6. gr. Starfsleyfisveitandi.
Fjármálaeftirlitið veitir vátryggingamiðlara starfsleyfi samkvæmt lögum þessum.
          Vátryggingamiðlara er heimilt að hefja starfsemi þegar leyfi
                    Fjármálaeftirlitsins hefur verið veitt.
                          7. gr. Umsókn einstaklinga.
  Umsókn einstaklinga um starfsleyfi vátryggingamiðlara skal vera skrifleg og
                              henni skulu fylgja:
                   1. Nafn, kennitala og lögheimili umsækjanda.
    2. Upplýsingar um greinaflokka vátrygginga sem miðla á, sbr. 22. og 23. gr.
                         laga um vátryggingastarfsemi.
            3. Staðfesting á að umsækjandi uppfylli kröfur skv. 15. gr.
      4. Staðfesting á að starfsmenn umsækjanda uppfylli kröfur skv. 17. gr.
     5. Upplýsingar um fyrirhugað starfsskipulag þar sem m.a. skal greina frá
  hvernig fyrirhugaðri starfsemi verður sinnt, starfsstöð, fyrirhuguðum fjölda
                starfsmanna, innra eftirliti og áhættustýringu.
           6. Áætlun um starfsemina þar sem eftirfarandi skal koma fram:
   a. rökstutt mat á kostnaði við að koma starfseminni á fót og hvernig ætlað er
                             að mæta þeim kostnaði,
   b. áætluð staða starfseminnar samkvæmt efnahagsreikningi í lok þriggja fyrstu
            reikningsáranna ásamt áætlun um árlegar tekjur og gjöld,
   c. áætlun um hvernig umsækjandi hyggst standa við skuldbindingar sínar fyrstu
                              þrjú reikningsárin.
   7. Vottorð um gilda starfsábyrgðartryggingu og skilmála hennar ásamt heiti og
                    aðsetri hlutaðeigandi vátryggingafélags.
     8. Greinargerð um náin tengsl við vátryggingafélög og vátryggingamiðlara.
       9. Í hvaða ríkjum Evrópska efnahagssvæðisins fyrirhugað er að stunda
                               vátryggingamiðlun.
         10. Aðrar viðeigandi upplýsingar sem Fjármálaeftirlitið ákveður.
                            8. gr. Umsókn lögaðila.
 Umsókn lögaðila um starfsleyfi vátryggingamiðlara skal vera skrifleg og henni
                                 skulu fylgja:
                   1. Nafn, kennitala og lögheimili umsækjanda.
    2. Upplýsingar um greinaflokka vátrygginga sem miðla á, sbr. 22. og 23. gr.
                         laga um vátryggingastarfsemi.
                             3. Samþykktir félagsins.
           4. Áætlun um starfsemina þar sem eftirfarandi skal koma fram:
   a. rökstutt mat á kostnaði við að koma starfseminni á fót og hvernig ætlað er
                             að mæta þeim kostnaði,
     b. áætluð staða félagsins samkvæmt efnahagsreikningi í lok þriggja fyrstu
            reikningsáranna ásamt áætlun um árlegar tekjur og gjöld,
   c. áætlun um hvernig umsækjandi hyggst standa við skuldbindingar sínar fyrstu
                              þrjú reikningsárin.
             5. Nöfn, kennitölur og lögheimili stofnenda og hluthafa.
   6. Nöfn, kennitölur og lögheimili stjórnarmanna, framkvæmdastjóra og annarra
                                  stjórnenda.
    7. Staðfesting á að fyrirsvarsmenn umsækjanda uppfylli kröfur skv. 16. gr.
      8. Staðfesting á að starfsmenn umsækjanda uppfylli kröfur skv. 17. gr.
   9. Vottorð um gilda starfsábyrgðartryggingu og skilmála hennar ásamt heiti og
                    aðsetri hlutaðeigandi vátryggingafélags.
    10. Greinargerð um náin tengsl við vátryggingafélög og vátryggingamiðlara.
       11. Í hvaða ríkjum Evrópska efnahagssvæðisins fyrirhugað er að stunda
                               vátryggingamiðlun.
         12. Aðrar viðeigandi upplýsingar sem Fjármálaeftirlitið ákveður.
                          9. gr. Veiting starfsleyfis.
Ákvörðun Fjármálaeftirlitsins um veitingu starfsleyfis skal tilkynnt umsækjanda
   skriflega svo fljótt sem unnt er og eigi síðar en mánuði eftir að fullbúin
                                 umsókn barst.
  Í starfsleyfi skal koma fram til hvaða greinaflokka vátrygginga starfsleyfið
                                     tekur.
 Fjármálaeftirlitið skal birta tilkynningu um starfsleyfi vátryggingamiðlara í
                               Lögbirtingablaði.
                          10. gr. Synjun starfsleyfis.
       Fullnægi umsókn um starfsleyfi ekki skilyrðum laga þessara að mati
                  Fjármálaeftirlitsins skal umsókninni synjað.
Synjun Fjármálaeftirlitsins á umsókn skal rökstudd og tilkynnt umsækjanda innan
  mánaðar frá móttöku fullbúinnar umsóknar. Synjun skal þó alltaf hafa borist
                  umsækjanda sex mánuðum frá móttöku umsóknar.
                      11. gr. Skrá yfir veitt starfsleyfi.
 Fjármálaeftirlitið skal halda skrá, vátryggingamiðlaraskrá, yfir þá sem leyfi
                   hafa til vátryggingamiðlunar hér á landi.
                        Eftirfarandi atriði skulu skráð:
               1. Nafn, kennitala og lögheimili vátryggingamiðlara.
                           2. Útgáfudagur starfsleyfis.
               3. Greinaflokkar vátrygginga sem heimilt er að miðla.
               4. Tengsl við vátryggingafélög og vátryggingamiðlara.
           5. Heiti og aðsetur þess vátryggingafélags er veitir lögboðna
 starfsábyrgðartryggingu. Gildistími vátryggingarinnar og vátryggingarfjárhæð.
    6. Nöfn, kennitölur og heimili stjórnarmanna og framkvæmdastjóra, þegar við
                                       á.
    7. Í hvaða ríkjum vátryggingamiðlari stundar starfsemi á grundvelli 56. gr.
 Allar breytingar varðandi atriði sem skráð eru í vátryggingamiðlaraskrá skulu
 tilkynntar Fjármálaeftirlitinu eins fljótt og unnt er og eigi síðar en mánuði
                         eftir að þær hafa tekið gildi.
          Almenningi skal heimill aðgangur að vátryggingamiðlaraskrá.
                                 12. gr. Heiti.
 Sá einn má nota heitið vátryggingamiðlari sem hefur starfsleyfi hér á landi og
                      er skráður í vátryggingamiðlaraskrá.
Sé hætta á að villst verði á nafni erlends vátryggingamiðlara sem starfar hér á
        landi á grundvelli 55. gr. og innlends vátryggingamiðlara getur
 Fjármálaeftirlitið krafist þess að annar vátryggingamiðlarinn verði auðkenndur
                                  sérstaklega.
                         13. gr. Breyting á starfsemi.
Vátryggingamiðlari sem hyggst taka upp nýjan greinaflokk vátrygginga skal sækja
um leyfi til Fjármálaeftirlitsins fyrir hinni nýju starfsemi. Í umsókn skal koma
 fram hvaða greinaflokka fyrirhugað er að taka upp, þá skulu fylgja umsókn gögn
er sanna að gild starfsábyrgðartrygging sé fyrir hendi. Afgreiðsla umsóknarinnar
                                fer skv. 9. gr.
                        14. gr. Takmarkanir á starfsemi.
Vátryggingamiðlari skal einungis miðla frumtryggingum á vegum vátryggingafélaga
 sem hafa starfsleyfi hér á landi. Starfsleyfi vátryggingafélags í aðildarríki
  telst jafngilda starfsleyfi hér á landi, enda séu uppfyllt skilyrði laga um
 vátryggingastarfsemi varðandi heimildir til stofnunar útibús eða til að veita
                         hér þjónustu án starfsstöðvar.
  Fjármálaeftirlitið getur, þegar sérstakar aðstæður eru fyrir hendi, heimilað
                       undanþágur frá banni skv. 1. mgr.

                  III. kafli. Hæfiskröfur vátryggingamiðlara.
                      15. gr. Hæfisskilyrði einstaklings.
 Einstaklingur sem stundar vátryggingamiðlun skal vera lögráða og vera búsettur
hér á landi. Hann má ekki á síðustu fimm árum hafa verið úrskurðaður gjaldþrota
eða í tengslum við atvinnurekstur hlotið dóm fyrir refsiverðan verknað samkvæmt
almennum hegningarlögum, þessum lögum eða lögum um hlutafélög, einkahlutafélög,
 bókhald, ársreikninga, gjaldþrot eða opinber gjöld eða þeim sérlögum sem gilda
          um aðila sem lúta opinberu eftirliti með fjármálastarfsemi.
Einstaklingur sem stundar vátryggingamiðlun skal búa yfir nægilegri þekkingu og
 starfsreynslu til að geta sinnt starfi sínu á tilhlýðilegan hátt. Hann má ekki
hafa sýnt af sér háttsemi sem gefur tilefni til að ætla að hann misnoti aðstöðu
                          sína eða skaði starfsemina.
 Einstaklingur sem stundar vátryggingamiðlun skal jafnframt hafa staðist próf í
                        miðlun vátrygginga skv. 18. gr.
  Ríkisborgarar annarra aðildarríkja eru undanþegnir búsetuskilyrðum séu þeir
       búsettir í aðildarríki. Ráðherra er heimilt að veita undanþágu frá
                                búsetuskilyrðum.
          16. gr. Hæfisskilyrði stjórnar og framkvæmdastjóra lögaðila.
  Stjórnarmenn og framkvæmdastjóri vátryggingamiðlara skulu vera lögráða. Þeir
 mega ekki á síðustu fimm árum hafa verið úrskurðaðir gjaldþrota eða í tengslum
   við atvinnurekstur hlotið dóm fyrir refsiverðan verknað samkvæmt almennum
hegningarlögum, þessum lögum eða lögum um hlutafélög, einkahlutafélög, bókhald,
 ársreikninga, gjaldþrot eða opinber gjöld eða þeim sérlögum sem gilda um aðila
               sem lúta opinberu eftirliti með fjármálastarfsemi.
     Stjórnarmenn og framkvæmdastjóri skulu búa yfir nægilegri þekkingu og
starfsreynslu til að geta gegnt stöðu sinni á tilhlýðilegan hátt. Þeir mega ekki
hafa sýnt af sér háttsemi sem gefur tilefni til að ætla að þeir misnoti aðstöðu
                            sína eða skaði félagið.
Um stjórn og framkvæmdastjóra vátryggingamiðlara gilda ákvæði laga um hlutafélög
       eða einkahlutafélög, enda sé ekki á annan veg mælt í lögum þessum.
             17. gr. Hæfisskilyrði starfsmanna vátryggingamiðlara.
   Starfsmaður vátryggingamiðlara, sem hefur umsjón með daglegri starfsemi í
 tengslum við vátryggingamiðlun skv. 1. tölul. 3. gr., skal hafa staðist próf í
   miðlun vátrygginga. Í tengslum við veitingu starfsleyfis og jafnskjótt og
     breytingar verða á starfsmannahaldi ber vátryggingamiðlara að tilkynna
         Fjármálaeftirlitinu um starfsmenn samkvæmt þessari málsgrein.
 Vátryggingamiðlari skal tryggja að vátryggingasölumenn er starfa á hans vegum
         búi yfir nægilegri starfsreynslu og þekkingu til að geta sinnt
      vátryggingamiðlun, þar á meðal á meginatriðum þessara laga, laga um
vátryggingastarfsemi, laga um vátryggingarsamninga og laga um opinbert eftirlit
                             með fjármálastarfsemi.
 Vátryggingasölumenn skulu vera lögráða og hafa forræði á búi sínu. Þeir skulu
  ekki hafa á síðustu fimm árum í tengslum við atvinnurekstur hlotið dóm fyrir
refsiverðan verknað samkvæmt almennum hegningarlögum, þessum lögum eða lögum um
hlutafélög, einkahlutafélög, bókhald, ársreikninga, gjaldþrot eða opinber gjöld
      eða þeim sérlögum sem gilda um aðila sem lúta opinberu eftirliti með
                               fjármálastarfsemi.
    Viðskiptaráðherra getur sett nánari reglur um hæfisskilyrði starfsmanna
                 vátryggingamiðlara, m.a. um lágmarksþekkingu.
                       18. gr. Próf í miðlun vátrygginga.
Prófnefnd hefur umsjón með prófi í miðlun vátrygginga sem að jafnaði skal haldið
einu sinni á ári. Viðskiptaráðherra skipar þriggja manna prófnefnd til fjögurra
ára í senn. Til að standa straum af kostnaði við framkvæmd prófa skulu próftakar
   greiða gjald sem ráðherra ákveður. Ákvarðanir prófnefndar eru endanlegar á
                               stjórnsýslustigi.
Prófnefnd er heimilt að fela óháðum aðilum að gefa einkunn fyrir prófúrlausn. Þá
    getur prófnefnd skipað prófdómara til að endurskoða úrlausn próftaka. Í
 reglugerð^1) skal kveða nánar á um framkvæmd prófs, þar á meðal prófkröfur og
  prófsefnislýsingu, og heimildir til að veita undanþágur frá einstökum hlutum
                         slíks prófs eða prófi í heild.
                                 ^1)Rg. 972/2006.

              IV. kafli. Fjárhagslegar kröfur vátryggingamiðlara.
                       19. gr. Fjárhagsleg staða. Áætlun.
      Vátryggingamiðlari skal á hverjum tíma geta staðið við fjárhagslegar
 skuldbindingar sínar. Ef líkur eru á því að vátryggingamiðlari eigi ekki fyrir
  fjárhagslegum skuldbindingum sínum skal hann gera Fjármálaeftirlitinu grein
      fyrir stöðu sinni og leggja fyrir það áætlun um endurreisn fjárhags.
     Fjármálaeftirlitið ákveður hvort þær ráðstafanir teljast fullnægjandi.
 Áætlun skv. 1. mgr. skal m.a. innihalda áætlaðan rekstrarkostnað, sundurliðaða
            áætlun um tekjur og gjöld og áætlaðan efnahagsreikning.
  Gefi ársreikningur vátryggingamiðlara Fjármálaeftirlitinu vísbendingu um að
     vátryggingamiðlari eigi ekki fyrir fjárhagslegum skuldbindingum getur
    Fjármálaeftirlitið gert vátryggingamiðlara að skila áætlun skv. 1. mgr.
  Meðan áætlun skv. 1. mgr. er í gildi skal Fjármálaeftirlitið ekki framsenda
 tilkynningu vegna ráðagerða vátryggingamiðlara um starfsemi erlendis, sbr. 56.
                                      gr.
                        20. gr. Starfsábyrgðartrygging.
      Vátryggingamiðlurum er skylt að hafa í gildi ábyrgðartryggingu vegna
   fjárhagstjóns sem leitt getur af gáleysi í störfum þeirra eða starfsmanna
  þeirra. Slík trygging getur verið vátrygging tekin hjá vátryggingafélagi sem
       hefur starfsleyfi hér á landi eða önnur trygging jafngild að mati
  Fjármálaeftirlitsins. Nánari ákvæði um gildissvið vátryggingarinnar, þ.m.t.
               vátryggingarfjárhæðir, skal setja í reglugerð.^1)
  Vátryggingamiðlari skal senda Fjármálaeftirlitinu staðfestingu á endurnýjun
                           starfsábyrgðartryggingar.
                                 ^1)Rg. 592/2005.
                           21. gr. Viðtaka fjármuna.
   Vátryggingamiðlari má ekki taka við iðgjöldum, vátryggingarbótum eða öðrum
    fjármunum fyrir hönd vátryggingafélags eða viðskiptamanns nema samkvæmt
                              skriflegri heimild.
                         22. gr. Vörslufjárreikningar.
Vátryggingamiðlara er skylt að halda fjármunum sem hann tekur við í þágu annarra
    aðgreindum frá eigin fé. Skulu slíkir fjármunir varðveittir á sérstökum
 vörslufjárreikningi. Vextir, sem á vörslufé kunna að falla, renna til eiganda
þess. Vátryggingamiðlari er ekki eigandi innstæðu á vörslufjárreikningi samkvæmt
þessari grein og innstæðan er ekki hæft andlag aðfarargerða hjá honum og stendur
                    utan skuldaraðar við skipti á búi hans.
        Viðskiptaráðherra setur nánari reglur^1) um vörslufjárreikninga.
                                 ^1)Rg. 590/2005.

                   V. kafli. Starfshættir vátryggingamiðlara.
           23. gr. Yfirsýn yfir starfsemina og sérstakar ráðstafanir.
                            Vátryggingamiðlari skal:
      1. gæta þess að framkvæmdastjóri vátryggingamiðlunar hafi yfirsýn yfir
             rekstur miðlunarinnar, þar á meðal fjárhagslega stöðu,
     2. gæta þess að sá starfsmaður, sem hefur umsjón með daglegri starfsemi í
tengslum við vátryggingamiðlun skv. 1. tölul. 3. gr., hafi yfirsýn yfir rekstur
                                 miðlunarinnar,
       3. gæta þess að fjöldi vátryggingasölumanna er starfa á hans vegum sé
    hæfilegur svo fullvíst megi telja að hann hafi yfirsýn yfir reksturinn.
                     24. gr. Ráðningar- eða verksamningar.
   Vátryggingamiðlari skal gera skriflegan ráðningar- og/eða verksamning við
 vátryggingasölumenn sem eru í þjónustu hans eða koma fram fyrir hans hönd. Þar
         skal kveðið á um réttindi og skyldur aðila, þar á meðal um að
       vátryggingasölumaður starfi á ábyrgð og undir stjórn og eftirliti
 vátryggingamiðlarans. Vátryggingamiðlari skal tryggja að vátryggingasölumaður
 falli undir starfsábyrgðartryggingu vátryggingamiðlarans. Vátryggingasölumaður
  sem er í þjónustu eða kemur fram fyrir hönd vátryggingamiðlara skal starfa í
fullu samræmi við þær reglur sem gilda um miðlun vátrygginga. Viðkomandi ber að
 leysa starf sitt af hendi í samræmi við góðar venjur í vátryggingaviðskiptum.
                         25. gr. Samningur um þjónustu.
 Vátryggingamiðlari skal gera skriflegan samning við viðskiptamenn sína áður en
hann tekur til starfa fyrir viðkomandi. Í samningi skal koma fram í hverju umboð
     vátryggingamiðlarans felst, hversu víðtækt það er og til hvaða þátta á
 starfssviði hans það nær. Einnig skal koma fram hvort honum er heimilt að taka
           við fjármunum fyrir hönd viðskiptamanna og um skil á þeim.
                               26. gr. Skilríki.
Hver sá sem er í þjónustu eða kemur fram fyrir hönd vátryggingamiðlara skal við
         störf sín framvísa fullnægjandi skilríkjum sem gefin eru út af
                   vátryggingamiðlara sem hann starfar fyrir.
                          27. gr. Trúnaðarupplýsingar.
      Vátryggingamiðlari, stjórnarmenn, framkvæmdastjórar, endurskoðendur,
  vátryggingasölumenn, aðrir starfsmenn og hverjir þeir sem taka að sér verk í
    þágu vátryggingamiðlara eru bundnir þagnarskyldu um allt það sem þeir fá
  vitneskju um við framkvæmd starfa síns og varðar viðskipta- eða einkamálefni
viðskiptamanna, nema skylt sé að veita upplýsingar samkvæmt lögum. Þagnarskyldan
                         helst þótt látið sé af starfi.
Sá sem veitir viðtöku upplýsingum af því tagi sem um getur í 1. mgr. er bundinn
 þagnarskyldu með sama hætti og þar greinir. Sá aðili sem veitir upplýsingarnar
                   skal áminna viðtakanda um þagnarskylduna.
   Við miðlun vátrygginga skal fullnægja skilyrðum [5]laga um persónuvernd og
                    meðferð persónuupplýsinga, nr. 77/2000.
                    28. gr. Góðir viðskiptahættir og venjur.
  Vátryggingamiðlari skal starfa í samræmi við góða viðskiptahætti og venjur á
vátryggingamarkaði og með hag vátryggingartaka og vátryggðra fyrir augum. Verði
misbrestur á skal Fjármálaeftirlitið gefa fyrirmæli um að ráðin verði bót á því
                           sem úrskeiðis hefur farið.
                          29. gr. Reglugerðarheimild.
      Viðskiptaráðherra hefur heimild til að kveða nánar á um starfshætti
 vátryggingamiðlara í reglugerð, þar á meðal um yfirsýn vátryggingamiðlara yfir
                                    rekstur.

                VI. kafli. Upplýsingaskylda vátryggingamiðlara.
        30. gr. Upplýsingar við gerð og endurnýjun vátryggingarsamnings.
Áður en vátryggingarsamningur er gerður skal vátryggingamiðlari láta væntanlegum
             vátryggingartaka í té a.m.k. eftirfarandi upplýsingar:
                   1. Nafn og heimilisfang vátryggingamiðlarans.
     2. Hvar vátryggingamiðlari er skráður og hvernig ganga megi úr skugga um
                                  skráninguna.
     3. Hvort hann veitir ráðgjöf á grundvelli a- eða b-liðar 1. tölul. 3. gr.
      4. Hvort vátryggingamiðlari eigi virkan eignarhlut í vátryggingafélagi.
      5. Hvort vátryggingafélag eða móðurfélag vátryggingafélags eigi virkan
                        eignarhlut í vátryggingamiðlara.
                       6. Um endurgjald skv. 1. mgr. 32. gr.
     Við endurnýjun vátryggingarsamnings, eða breytingu á honum, skal veita
 vátryggingartaka upplýsingar skv. 1. mgr. hafi breytingar orðið á atriðum sem
                          talin eru upp í 1.6. tölul.
Miðli vátryggingamiðlari vátryggingum á grundvelli b-liðar 1. tölul. 3. gr. skal
  væntanlegur vátryggingartaki upplýstur um heiti vátryggingafélaganna áður en
              hann er skuldbundinn samkvæmt vátryggingarsamningi.
  Upplýsingaskylda vátryggingafélags samkvæmt lögum um vátryggingarsamninga og
vátryggingastarfsemi hvílir á vátryggingamiðlara við vátryggingamiðlun eftir því
                                   sem við á.
                        31. gr. Rökstuðningur ráðgjafar.
  Áður en vátryggingarsamningur er gerður skal vátryggingamiðlari skilgreina,
   einkum á grundvelli upplýsinga frá væntanlegum vátryggingartaka, kröfur og
 þarfir hans. Skal hann skýra væntanlegum vátryggingartaka frá þeim ástæðum sem
   liggja að baki ráðleggingum hans. Rökstuðningur skal taka mið af eðli þess
                     vátryggingarsamnings sem mælt er með.
                              32. gr. Endurgjald.
Væntanlegur vátryggingartaki skal upplýstur um endurgjald sem vátryggingamiðlari
   þiggur eða áskilur sér vegna viðskiptanna. Skýrt skal koma fram hvor skuli
    greiða endurgjaldið, væntanlegur vátryggingartaki eða vátryggingafélag.
       Vátryggingamiðlari má ekki taka við endurgjaldi af neinu tagi frá
vátryggingafélagi nema vegna vátryggingarsamninga sem komið hefur verið á milli
                   vátryggingafélagsins og vátryggingartaka.
   Upplýsingar skv. 1. mgr. skal einnig veita við breytingu eða endurnýjun á
                             vátryggingarsamningi.
                            33. gr. Form upplýsinga.
         Upplýsingar sem veittar eru samkvæmt þessum kafla skal veita:
                    1. skriflega eða á öðrum varanlegum miðli,
          2. á skýran og nákvæman hátt sem viðtakandanum er skiljanlegur,
           3. á íslensku eða öðru tungumáli sem báðir aðilar samþykkja.
 Þrátt fyrir ákvæði 1. tölul. 1. mgr. er heimilt að veita upplýsingar munnlega
óski væntanlegur vátryggingartaki þess sérstaklega eða ef vátryggingarverndar er
  þörf þegar í stað. Í slíkum tilvikum skal veita upplýsingar í samræmi við 1.
               mgr. þegar í stað eftir gerð vátryggingarsamnings.
  Við miðlun vátrygginga í símsölu skal veita upplýsingar skv. 9. gr. laga um
fjarsölu á fjármálaþjónustu. Upplýsingar skv. 1. mgr. skulu veittar þegar í stað
                        eftir gerð vátryggingarsamnings.

      VII. kafli. Afturköllun og innlögn starfsleyfis vátryggingamiðlara.
                         34. gr. Ástæður afturköllunar.
   Fjármálaeftirlitið getur afturkallað starfsleyfi vátryggingamiðlara þegar:
   1. vátryggingamiðlari hefur fengið starfsleyfi á grundvelli rangra upplýsinga
                          eða á annan óeðlilegan hátt,
          2. vátryggingamiðlari hefur ekki gilda starfsábyrgðartryggingu,
                         3. eftirlitsgjald er í vanskilum,
    4. vátryggingamiðlari eða starfsfólk hans uppfyllir ekki hæfisskilyrði sem
                            fram koma í 15.17. gr.,
     5. starfsleyfi hefur ekki verið nýtt innan tólf mánaða frá því að það var
veitt, því verið ótvírætt afsalað eða starfsemi hefur verið hætt í meira en sex
                                mánuði samfellt,
    6. vátryggingamiðlari brýtur að öðru leyti alvarlega eða ítrekað gegn lögum
      þessum eða reglum, samþykktum eða reglugerðum settum samkvæmt þeim.
  Áður en til afturköllunar kemur skv. 1. mgr. skal vátryggingamiðlara veittur
        hæfilegur frestur til úrbóta sé unnt að koma úrbótum við að mati
                             Fjármálaeftirlitsins.
Við afturköllun starfsleyfis skal Fjármálaeftirlitið taka vátryggingamiðlara út
                           af vátryggingamiðlaraskrá.
                35. gr. Tilkynning um afturköllun starfsleyfis.
 Afturköllun á starfsleyfi vátryggingamiðlara skal tilkynnt fyrirsvarsmanni eða
 stjórn vátryggingamiðlara og rökstudd skriflega. Fjármálaeftirlitið skal birta
       tilkynningu í Lögbirtingablaði og auglýsa í fjölmiðlum. Starfræki
vátryggingamiðlari útibú eða þjónustustarfsemi í öðru ríki skal tilkynning send
                      lögbærum eftirlitsaðilum í því ríki.
                         36. gr. Innlögn starfsleyfis.
   Hyggist vátryggingamiðlari hætta starfsemi, standi hann ekki lengur fyrir
 sjálfstæðri starfsemi eða starfi hann ekki lengur hjá vátryggingamiðlara skal
                        hann skila inn starfsleyfi sínu.
Áður en vátryggingamiðlari hættir starfsemi og leggur inn starfsleyfi sitt skal
   hann gera viðeigandi ráðstafanir til að tryggja réttarstöðu viðskiptamanna
sinna. Hann skal upplýsa viðsemjendur sína, þ.e. vátryggingafélög og þá sem hafa
 falast eftir vátryggingu, um innlögn starfsleyfis. Hann skal jafnframt leitast
  við að fá annan til þess bæran aðila, einn eða fleiri, til að taka að sér að
    þjónusta þá vátryggingarsamninga sem komið hefur verið á. Hann skal gera
               Fjármálaeftirlitinu grein fyrir ráðstöfunum sínum.
    Vátryggingamiðlara sem hyggst skila inn starfsleyfi sínu skv. 1. mgr. er
 óheimilt að segja upp starfsábyrgðartryggingu fyrr en að fenginni staðfestingu
                      Fjármálaeftirlits á innlögn leyfis.
         Við innlögn starfsleyfis skal vátryggingamiðlari felldur út af
 vátryggingamiðlaraskrá. Fjármálaeftirlitið skal birta tilkynningu þess efnis í
                               Lögbirtingablaði.
 Óski aðili sem lagt hefur starfsleyfi inn að hefja starfsemi að nýju fer um þá
                        umsókn eftir ákvæðum II. kafla.

         VIII. kafli. Tilkynningar og skil á gögnum vátryggingamiðlara.
                           37. gr. Skil ársreiknings.
 Vátryggingamiðlari skal senda Fjármálaeftirlitinu ársreikning endurskoðaðan af
  löggiltum endurskoðanda eigi síðar en fjórum mánuðum eftir lok reikningsárs.
       Ársreikningur skal undirritaður af vátryggingamiðlara og stjórn og
                 framkvæmdastjóra þegar um lögaðila er að ræða.
      Í skýringum ársreiknings skal greina frá heildarfjárhæð fjármuna sem
    vátryggingamiðlari varðveitir á vörslufjárreikningum í árslok fyrir hönd
viðskiptaaðila, sbr. 22. gr. Þá skal fylgja yfirlýsing löggilts endurskoðanda um
 að meðferð vátryggingamiðlara á fjármunum undangengið reikningsár sé í samræmi
                við lög þessi og reglur um vörslufjárreikninga.
Ársreikningi skal fylgja skrá yfir þau vátryggingafélög sem miðlað er til vegna
 vátryggingaráhættu hér á landi ásamt iðgjaldamagni og þóknun frá hverju félagi
vegna vátryggingarsamninga sem komið hefur verið á, með skiptingu á greinaflokka
        vátrygginga. Einnig skal fylgja greinargerð um önnur tengsl við
                               vátryggingafélög.
                38. gr. Tilkynning um framkomna skaðabótakröfu.
  Vátryggingamiðlari skal þegar í stað tilkynna Fjármálaeftirlitinu ef gerð er
 skaðabótakrafa vegna starfa hans. Í tilkynningunni skulu koma fram upplýsingar
                         um efni og fjárhæð kröfunnar.

                  IX. kafli. Skráning vátryggingaumboðsmanns.
                    39. gr. Skráning vátryggingaumboðsmanns.
 Þegar vátryggingafélag hefur gert samning við vátryggingaumboðsmann um miðlun
  vátrygginga félagsins skal félagið skrá vátryggingaumboðsmann, sbr. 40. gr.
Almenningi skal heimill aðgangur að upplýsingum um skráða vátryggingaumboðsmenn
                       hjá viðkomandi vátryggingafélagi.
  Vátryggingaumboðsmanni er heimilt að hefja starfsemi þegar hann hefur verið
                         skráður hjá vátryggingafélagi.
       Þegar vátryggingaumboðsmaður hættir að miðla vátryggingum á vegum
            vátryggingafélags skal hann tekinn út af skrá félagsins.
Fjármálaeftirlitið getur sett nánari reglur um skráningu vátryggingaumboðsmanns.
                          40. gr. Skilyrði skráningar.
  Áður er vátryggingafélag skráir vátryggingaumboðsmann skal félagið ganga úr
                                 skugga um að:
   1. einstaklingur sem starfar sem vátryggingaumboðsmaður uppfylli ákvæði 1. og
                                2. mgr. 15. gr.,
    2. vátryggingaumboðsmaður sem starfar sem lögaðili uppfylli ákvæði 16. gr.,
    3. vátryggingasölumenn sem starfa á ábyrgð vátryggingaumboðsmanns uppfylli
                         skilyrði 2. og 3. mgr. 17. gr.
                                 41. gr. Heiti.
   Sá einn má nota heitið vátryggingaumboðsmaður sem hefur verið skráður hjá
                               vátryggingafélagi.
 Sé hætta á að villst verði á nafni erlends vátryggingaumboðsmanns sem starfar
   hér á landi á grundvelli 55. gr. og innlends vátryggingaumboðsmanns getur
    Fjármálaeftirlitið krafist þess að annar vátryggingaumboðsmaðurinn verði
                            auðkenndur sérstaklega.
                        42. gr. Takmarkanir á starfsemi.
       Vátryggingaumboðsmaður skal einungis miðla frumtryggingum á vegum
        vátryggingafélaga sem hafa starfsleyfi hér á landi. Starfsleyfi
 vátryggingafélags í aðildarríki telst jafngilda starfsleyfi hér á landi, enda
   séu uppfyllt skilyrði laga um vátryggingastarfsemi varðandi heimildir til
      stofnunar útibús eða til að veita hér þjónustu án stofnunar útibús.
  Fjármálaeftirlitið getur, þegar sérstakar aðstæður eru fyrir hendi, heimilað
                       undanþágur frá banni skv. 1. mgr.
                           43. gr. Viðtaka fjármuna.
 Vátryggingaumboðsmaður má ekki taka við iðgjöldum, vátryggingarbótum eða öðrum
    fjármunum fyrir hönd vátryggingafélags eða viðskiptamanns nema samkvæmt
                              skriflegri heimild.
                         44. gr. Vörslufjárreikningur.
  Vátryggingaumboðsmanni er skylt að halda fjármunum sem hann tekur við í þágu
annarra aðgreindum frá eigin fé. Skulu slíkir fjármunir varðveittir á sérstökum
 vörslufjárreikningi. Vextir, sem á vörslufé kunna að falla, renna til eiganda
  þess. Vátryggingaumboðsmaður er ekki eigandi innstæðu á vörslufjárreikningi
 samkvæmt þessari grein og innstæðan er ekki hæft andlag aðfarargerða hjá honum
               og stendur utan skuldaraðar við skipti á búi hans.
        Viðskiptaráðherra setur nánari reglur^1) um vörslufjárreikninga.
                                 ^1)Rg. 590/2005.

                 X. kafli. Starfshættir vátryggingaumboðmanns.
           45. gr. Yfirsýn yfir starfsemina og sérstakar ráðstafanir.
                          Vátryggingaumboðsmaður skal:
     1. gæta þess að framkvæmdastjóri vátryggingaumboðsmanns hafi yfirsýn yfir
                             rekstur starfseminnar,
     2. gæta þess að sá starfsmaður, sem hefur umsjón með daglegri starfsemi í
tengslum við miðlun vátrygginga, sbr. 1. mgr. 1. gr., hafi yfirsýn yfir rekstur
                                 starfseminnar,
       3. gæta þess að fjöldi vátryggingasölumanna er starfa á hans vegum sé
    hæfilegur svo fullvíst megi telja að hann hafi yfirsýn yfir reksturinn.
                     46. gr. Ráðningar- eða verksamningar.
 Vátryggingaumboðsmaður skal gera skriflegan ráðningar- og/eða verksamning við
 vátryggingasölumenn sem eru í þjónustu hans eða koma fram fyrir hans hönd. Þar
         skal kveðið á um réttindi og skyldur aðila, þar á meðal um að
       vátryggingasölumaður starfi á ábyrgð og undir stjórn og eftirliti
 vátryggingaumboðsmanns. Vátryggingasölumaður sem er í þjónustu eða kemur fram
fyrir hönd vátryggingaumboðsmanns skal starfa í fullu samræmi við þær reglur sem
   gilda um miðlun vátrygginga. Viðkomandi ber að leysa starf sitt af hendi í
               samræmi við góðar venjur í vátryggingaviðskiptum.
                               47. gr. Skilríki.
Hver sá sem er í þjónustu eða kemur fram fyrir hönd vátryggingaumboðsmanns skal
       við störf sín framvísa fullnægjandi skilríkjum sem útgefin eru af
                 vátryggingaumboðsmanni sem hann starfar fyrir.
                          48. gr. Trúnaðarupplýsingar.
    Vátryggingaumboðsmaður, stjórnarmenn, framkvæmdastjórar, endurskoðendur,
  vátryggingasölumenn, aðrir starfsmenn og hverjir þeir sem taka að sér verk í
  þágu vátryggingaumboðsmanns eru bundnir þagnarskyldu um allt það sem þeir fá
  vitneskju um við framkvæmd starfa síns og varðar viðskipta- eða einkamálefni
viðskiptamanna, nema skylt sé að veita upplýsingar samkvæmt lögum. Þagnarskyldan
                         helst þótt látið sé af starfi.
Sá sem veitir viðtöku upplýsingum af því tagi sem um getur í 1. mgr. er bundinn
 þagnarskyldu með sama hætti og þar greinir. Sá aðili sem veitir upplýsingarnar
                   skal áminna viðtakanda um þagnarskylduna.
   Við miðlun vátrygginga skal fullnægja skilyrðum [6]laga um persónuvernd og
                    meðferð persónuupplýsinga, nr. 77/2000.
                    49. gr. Góðir viðskiptahættir og venjur.
Vátryggingaumboðsmaður skal starfa í samræmi við góða viðskiptahætti og venjur á
vátryggingamarkaði og með hag vátryggingartaka og vátryggðra fyrir augum. Verði
misbrestur á skal Fjármálaeftirlitið gefa fyrirmæli um að ráðin verði bót á því
                           sem úrskeiðis hefur farið.
                          50. gr. Reglugerðarheimild.
      Viðskiptaráðherra hefur heimild til að kveða nánar á um starfshætti
           vátryggingaumboðsmanna í reglugerð, þar á meðal um yfirsýn
                      vátryggingaumboðsmanna yfir rekstur.

               XI. kafli. Upplýsingaskylda vátryggingaumboðmanns.
        51. gr. Upplýsingar við gerð og endurnýjun vátryggingarsamnings.
    Áður en vátryggingarsamningur er gerður skal vátryggingaumboðsmaður láta
       væntanlegum vátryggingartaka í té a.m.k. eftirfarandi upplýsingar:
                  1. Nafn og heimilisfang vátryggingaumboðsmanns.
   2. Hvar vátryggingaumboðsmaður er skráður og hvernig ganga megi úr skugga um
                                  skráninguna.
         3. Heiti þeirra vátryggingafélaga sem hann er umboðsmaður fyrir.
    4. Hvort vátryggingaumboðsmaður eigi virkan eignarhlut í vátryggingafélagi.
   5. Hvort tiltekið vátryggingafélag eða móðurfélag tiltekins vátryggingafélags
                  eigi virkan eignarhlut í vátryggingaumboði.
                6. Um endurgjald skv. 1. mgr. 53. gr. þegar við á.
      Við endurnýjun vátryggingarsamnings, eða breytingu hans, skal veita
 vátryggingartaka upplýsingar skv. 1. mgr. hafi breytingar orðið á atriðum sem
                          talin eru upp í 1.6. tölul.
  Upplýsingaskylda vátryggingafélags samkvæmt lögum um vátryggingarsamninga og
    lögum um vátryggingastarfsemi hvílir á vátryggingaumboðsmanni við miðlun
                        vátrygginga eftir því sem við á.
                        52. gr. Rökstuðningur ráðgjafar.
Áður en vátryggingarsamningur er gerður skal vátryggingaumboðsmaður skilgreina,
   einkum á grundvelli upplýsinga frá væntanlegum vátryggingartaka, kröfur og
 þarfir hans. Skal hann skýra væntanlegum vátryggingartaka frá þeim ástæðum sem
  liggja að baki ráðleggingum hans. Umfang skýringa miðast við hversu flóknum
                       vátryggingarsamningi mælt er með.
                              53. gr. Endurgjald.
Miðli vátryggingaumboðsmaður vátryggingum í sama greinaflokki á vegum fleiri en
eins vátryggingafélags skal væntanlegur vátryggingartaki upplýstur um endurgjald
sem vátryggingaumboðsmaður þiggur eða áskilur sér vegna viðskiptanna. Skýrt skal
   koma fram hvor skuli greiða endurgjaldið, væntanlegur vátryggingartaki eða
                               vátryggingafélag.
           Eigi væntanlegur vátryggingartaki að greiða endurgjald sem
 vátryggingaumboðsmaður þiggur eða áskilur sér vegna viðskiptanna, að hluta eða
     öllu leyti, skal hann ávallt upplýstur um endurgjaldið áður en hann er
                           skuldbundinn af samningi.
 Upplýsingar samkvæmt ákvæðinu skal einnig veita við breytingu eða endurnýjun á
                             vátryggingarsamningi.
                            54. gr. Form upplýsinga.
         Upplýsingar sem veittar eru samkvæmt þessum kafla skal veita:
                    1. skriflega eða á öðrum varanlegum miðli,
          2. á skýran og nákvæman hátt sem viðtakandanum er skiljanlegur,
           3. á íslensku eða öðru tungumáli sem báðir aðilar samþykkja.
 Þrátt fyrir ákvæði 1. tölul. 1. mgr. er heimilt að veita upplýsingar munnlega
óski væntanlegur vátryggingartaki þess sérstaklega eða ef vátryggingarverndar er
  þörf þegar í stað. Í slíkum tilvikum skal veita upplýsingar í samræmi við 1.
               mgr. þegar í stað eftir gerð vátryggingarsamnings.
  Við miðlun vátrygginga í símsölu skal veita upplýsingar skv. 9. gr. laga um
fjarsölu á fjármálaþjónustu. Upplýsingar skv. 1. mgr. skulu veittar þegar í stað
                        eftir gerð vátryggingarsamnings.

                      XII. kafli. Starfsemi á milli landa.
 55. gr. Starfsemi erlendra vátryggingamiðlara og vátryggingaumboðsmanna hér á
                                     landi.
    Vátryggingamiðlari eða vátryggingaumboðsmaður, sem er skráður eða hefur
  starfsleyfi í öðru aðildarríki, getur stofnsett útibú hér á landi eða veitt
þjónustu án starfsstöðvar einum mánuði eftir að Fjármálaeftirlitinu hefur borist
     tilkynning frá lögbæru yfirvaldi í heimaríki viðkomandi um fyrirhugaða
                                   starfsemi.
    56. gr. Starfsemi innlendra vátryggingamiðlara og vátryggingaumboðsmanna
                                   erlendis.
Vátryggingamiðlarar og vátryggingaumboðsmenn, sem vilja stunda starfsemi í öðru
 aðildarríki með stofnun útibús eða veita þar þjónustu án starfsstöðvar, skulu
        tilkynna Fjármálaeftirlitinu slíka fyrirætlan. Í tilkynningu til
                      Fjármálaeftirlitsins skal koma fram:
     1. aðildarríki þar sem viðkomandi hyggst stofnsetja útibú og heimilisfang
                                    þess eða
   2. aðildarríki þar sem viðkomandi hyggst veita þjónustu án stofnunar útibús.
Fjármálaeftirlitið skal innan mánaðar tilkynna lögbærum yfirvöldum hlutaðeigandi
 ríkis fyrirætlan viðkomandi, enda sé af hálfu aðildarríkis óskað eftir slíkum
                                  upplýsingum.
  Vátryggingamiðlara eða vátryggingaumboðsmanni er heimilt að hefja starfsemi
einum mánuði eftir að Fjármálaeftirlitið hefur tilkynnt viðkomandi að tilkynning
    um fyrirhugaða starfsemi hafi verið send gistiríki en þegar í stað óski
                   aðildarríki ekki eftir slíkum upplýsingum.
   57. gr. Stofnun útibús vátryggingamiðlara eða vátryggingaumboðsmanna utan
                    Evrópska efnahagssvæðisins hér á landi.
Fjármálaeftirlitið getur heimilað vátryggingamiðlara eða vátryggingaumboðsmanni
með staðfestu í ríki utan Evrópska efnahagssvæðisins að opna útibú hér á landi.
  Um leyfisveitingu og starfsemi slíkra aðila gilda ákvæði 71.76. gr. laga um
                             vátryggingastarfsemi.
                          58. gr. Reglugerðarheimild.
Viðskiptaráðherra getur sett reglugerð um heimildir erlendra vátryggingamiðlara
       eða vátryggingaumboðsmanna til starfsemi hér á landi og innlendra
  vátryggingamiðlara eða vátryggingaumboðsmanna erlendis. Í reglugerðinni skal
 m.a. kveðið á um eftirlit með og nánari kröfur til útibúa og umboðsskrifstofa
erlendra aðila og um heimildir innlendra aðila til að stunda starfsemi erlendis.

                       XIII. kafli. Eftirlit og viðurlög.
                               59. gr. Eftirlit.
  Fjármálaeftirlitið hefur eftirlit með starfsemi samkvæmt lögum þessum, nema
annað leiði af lögum eða alþjóðasamningum sem Ísland er aðili að. Um eftirlitið
   fer samkvæmt ákvæðum laga þessara, laga um vátryggingastarfsemi og laga um
                    opinbert eftirlit með fjármálastarfsemi.
   Telji Fjármálaeftirlitið að starfsemi samkvæmt lögum þessum sé stunduð án
 tilskilinna leyfa getur það krafist gagna og upplýsinga hjá viðkomandi aðilum
  eða hjá eftirlitsskyldum aðilum sem nauðsynleg eru til að ganga úr skugga um
 hvort svo sé. Getur það krafist þess að slíkri starfsemi sé hætt þegar í stað.
 Jafnframt er því heimilt að birta opinberlega nöfn aðila sem taldir eru bjóða
                         þjónustu án tilskilinna leyfa.
 Heimilt er að beita ákvæðum laga um opinbert eftirlit með fjármálastarfsemi um
  dagsektir og leit og hald á gögnum við upplýsingaöflun og eftirlit samkvæmt
                                 þessari grein.
                            60. gr. Eftirlitsgjald.
     Vátryggingamiðlarar sem fengið hafa starfsleyfi hér á landi útgefið af
Fjármálaeftirlitinu skulu árlega greiða eftirlitsgjald vegna starfsemi sinnar í
     samræmi við ákvæði laga þar um. Jafnframt skulu vátryggingamiðlarar og
 vátryggingaumboðsmenn sem heimild hafa til að starfa hér á landi skv. 57. gr.
                         greiða eftirlitsgjald árlega.
                 61. gr. Aðstoð við yfirvöld annarra EES-ríkja.
    Lögbæru yfirvaldi í ríki innan Evrópska efnahagssvæðisins er heimilt að
 framkvæma athugun í útibúum þarlendra fyrirtækja hér á landi að undangenginni
                tilkynningu þess efnis til Fjármálaeftirlitsins.
                          62. gr. [Stjórnvaldssektir.
 Fjármálaeftirlitið getur lagt stjórnvaldssektir á hvern þann sem brýtur gegn:
       1. 2. mgr. 1. gr. um heimild til handa tilteknum aðilum til að miðla
                                 vátryggingum,
                  2. 1. mgr. 12. gr. um heiti vátryggingamiðlara,
                       3. 13. gr. um breytingu á starfsemi,
         4. 1. mgr. 14. gr. um að vátryggingamiðlari skuli einungis miðla
   frumtryggingum á vegum vátryggingafélaga sem hafa starfsleyfi hér á landi,
                         5. 15.17. gr. um hæfisskilyrði,
     6. 2. málsl. 1. mgr. 19. gr. um fjárhagslega stöðu vátryggingamiðlara og
   viðbrögð við því ef líkur eru á því að vátryggingamiðlari eigi ekki fyrir
                      fjárhagslegum skuldbindingum sínum,
             7. 20. gr. um starfsábyrgðartryggingu vátryggingamiðlara,
                   8. 21. gr. um viðtöku fjármuna án heimildar,
           9. 1. mgr. 22. gr. um vörslufjárreikning vátryggingamiðlara,
                      10. 23. gr. um yfirsýn yfir starfsemi,
                    11. 24. gr. um ráðningar- og verksamninga,
                       12. 25. gr. um samninga um þjónustu,
               13. 27. gr. um þagnarskyldu vátryggingamiðlara o.fl.,
              14. 30.32. gr. um upplýsingaskyldu vátryggingamiðlara,
                  15. 1.3. mgr. 36. gr. um innlögn starfsleyfis,
                16. 37. gr. um skil á ársreikningi og fylgigögnum,
              17. 38. gr. um tilkynningu um framkomna skaðabótakröfu,
                 18. 1.3. mgr. 39. gr. um skráningu umboðsmanns,
                        19. 40. gr. um skilyrði skráningar,
               20. 1. mgr. 41. gr. um heiti vátryggingaumboðsmanns,
             21. 1. málsl. 1. mgr. 42. gr. um takmarkanir á starfsemi
                            vátryggingaumboðsmanns,
            22. 43. gr. um viðtöku vátryggingaumboðsmanns á fjármunum,
         23. 1. mgr. 44. gr. um vörslufjárreikning vátryggingaumboðsmanns,
                      24. 45. gr. um yfirsýn yfir starfsemi,
                    25. 46. gr. um ráðningar- og verksamninga,
             26. 48. gr. um þagnarskyldu vátryggingaumboðsmanna o.fl.,
       27. 49. gr. um góða viðskiptahætti og venjur vátryggingaumboðsmanns,
            28. 51.54. gr. um upplýsingaskyldu vátryggingaumboðsmanns,
      29. 1. og 3. mgr. 56. gr. um starfsemi innlendra vátryggingamiðlara og
                        vátryggingaumboðsmanna erlendis,
                          30. 60. gr. um eftirlitsgjald,
           31. sátt milli Fjármálaeftirlitsins og aðila, sbr. 62. gr. a.
   Þá getur Fjármálaeftirlitið lagt stjórnvaldssektir á hvern þann sem brýtur
gróflega eða ítrekað gegn 28. gr. eða 49. gr. um góða viðskiptahætti og venjur.
 Sektir sem lagðar eru á einstaklinga geta numið frá 10 þús. kr. til 20 millj.
 kr. Sektir sem lagðar eru á lögaðila geta numið frá 50 þús. kr. til 50 millj.
  kr. Við ákvörðun sekta skal m.a. tekið tillit til alvarleika brots, hvað það
hefur staðið lengi, samstarfsvilja hins brotlega aðila og hvort um ítrekað brot
       er að ræða. Ákvarðanir um stjórnvaldssektir skulu teknar af stjórn
   Fjármálaeftirlitsins og eru þær aðfararhæfar. Sektir renna í ríkissjóð að
 frádregnum kostnaði við innheimtuna. Séu stjórnvaldssektir ekki greiddar innan
 mánaðar frá ákvörðun Fjármálaeftirlitsins skal greiða dráttarvexti af fjárhæð
sektarinnar. Um ákvörðun og útreikning dráttarvaxta fer eftir lögum um vexti og
                                 verðtryggingu.
 Stjórnvaldssektum verður beitt óháð því hvort lögbrot eru framin af ásetningi
                                eða gáleysi.]^1)
                              ^1)L. 55/2007, 20. gr.
 [62. gr. a. Hafi aðili gerst brotlegur við ákvæði laga þessara eða ákvarðanir
Fjármálaeftirlitsins á grundvelli þeirra er Fjármálaeftirlitinu heimilt að ljúka
  málinu með sátt með samþykki málsaðila, enda sé ekki um að ræða meiri háttar
 brot sem refsiviðurlög liggja við. Sátt er bindandi fyrir málsaðila þegar hann
hefur samþykkt og staðfest efni hennar með undirskrift sinni. Fjármálaeftirlitið
              setur nánari reglur^1) um framkvæmd ákvæðisins.]^2)
                     ^1)Rgl. 1245/2007. ^2)L. 55/2007, 21. gr.
  [62. gr. b. Í máli sem beinist að einstaklingi og lokið getur með álagningu
stjórnvaldssekta eða kæru til lögreglu hefur maður, sem rökstuddur grunur leikur
  á að hafi gerst sekur um lögbrot, rétt til að neita að svara spurningum eða
  afhenda gögn eða muni nema hægt sé að útiloka að það geti haft þýðingu fyrir
ákvörðun um brot hans. Fjármálaeftirlitið skal leiðbeina hinum grunaða um þennan
                                   rétt.]^1)
                              ^1)L. 55/2007, 21. gr.
   [62. gr. c. Heimild Fjármálaeftirlitsins til að leggja á stjórnvaldssektir
 samkvæmt lögum þessum fellur niður þegar fimm ár eru liðin frá því að háttsemi
                                     lauk.
 Frestur skv. 1. mgr. rofnar þegar Fjármálaeftirlitið tilkynnir aðila um upphaf
   rannsóknar á meintu broti. Rof frests hefur réttaráhrif gagnvart öllum sem
                           staðið hafa að broti.]^1)
                              ^1)L. 55/2007, 21. gr.
                        [62. gr. d. Sektir eða fangelsi.
 Það varðar sektum eða fangelsi allt að tveimur árum, liggi þyngri refsing ekki
            við broti samkvæmt öðrum lögum, að brjóta gegn ákvæðum:
        1. 2. mgr. 1. gr., 12. og 13. gr. og 1. mgr. 14. gr. um bann við að
                 leyfisskyld starfsemi sé stunduð án heimildar,
    2. 1. mgr. 19. gr. um fjárhagslega stöðu vátryggingamiðlara og viðbrögð við
 því ef líkur eru á því að miðlari eigi ekki fyrir fjárhagslegum skuldbindingum
                                     sínum,
             3. 20. gr. um starfsábyrgðartryggingu vátryggingamiðlara,
                   4. 21. gr. um viðtöku fjármuna án heimildar,
           5. 1. mgr. 22. gr. um vörslufjárreikning vátryggingamiðlara,
               6. 27. gr. um þagnarskyldu vátryggingamiðlara o.fl.,
              7. 30.32. gr. um upplýsingaskyldu vátryggingamiðlara,
            8. 48. gr. um þagnarskyldu vátryggingaumboðsmanna o.fl.]^1)
                              ^1)L. 55/2007, 21. gr.
 [62. gr. e. Brot gegn lögum þessum er varða sektum eða fangelsi varða refsingu
               hvort sem þau eru framin af ásetningi eða gáleysi.
Heimilt er að gera upptækan með dómi beinan eða óbeinan hagnað sem hlotist hefur
        af broti gegn ákvæðum laga þessara er varða sektum eða fangelsi.
  Tilraun til brots eða hlutdeild í brotum samkvæmt lögum þessum er refsiverð
               eftir því sem segir í almennum hegningarlögum.]^1)
                              ^1)L. 55/2007, 21. gr.
      [62. gr. f. Brot gegn lögum þessum sæta aðeins opinberri rannsókn að
             undangenginni kæru Fjármálaeftirlitsins til lögreglu.
    Varði meint brot á lögum þessum bæði stjórnvaldssektum og refsingu metur
     Fjármálaeftirlitið hvort mál skuli kært til lögreglu eða því lokið með
       stjórnvaldsákvörðun hjá stofnuninni. Ef brot eru meiri háttar ber
 Fjármálaeftirlitinu að vísa þeim til lögreglu. Brot telst meiri háttar ef það
lýtur að verulegum fjárhæðum, ef verknaður er framinn með sérstaklega vítaverðum
    hætti eða við aðstæður sem auka mjög á saknæmi brotsins. Jafnframt getur
  Fjármálaeftirlitið á hvaða stigi rannsóknar sem er vísað máli vegna brota á
     lögum þessum til opinberrar rannsóknar. Gæta skal samræmis við úrlausn
                               sambærilegra mála.
Með kæru Fjármálaeftirlitsins skulu fylgja afrit þeirra gagna sem grunur um brot
  er studdur við. Ákvæði IV.VII. kafla stjórnsýslulaga gilda ekki um ákvörðun
               Fjármálaeftirlitsins um að kæra mál til lögreglu.
 Fjármálaeftirlitinu er heimilt að láta lögreglu og ákæruvaldi í té upplýsingar
og gögn sem stofnunin hefur aflað og tengjast þeim brotum sem tilgreind eru í 2.
 mgr. Fjármálaeftirlitinu er heimilt að taka þátt í aðgerðum lögreglu sem varða
               rannsókn þeirra brota sem tilgreind eru í 2. mgr.
 Lögreglu og ákæruvaldi er heimilt að láta Fjármálaeftirlitinu í té upplýsingar
og gögn sem hún hefur aflað og tengjast þeim brotum sem tilgreind eru í 2. mgr.
   Lögreglu er heimilt að taka þátt í aðgerðum Fjármálaeftirlitsins sem varða
               rannsókn þeirra brota sem tilgreind eru í 2. mgr.
  Telji ákærandi að ekki séu efni til málshöfðunar vegna ætlaðrar refsiverðrar
    háttsemi sem jafnframt varðar stjórnsýsluviðurlögum getur hann sent eða
   endursent málið til Fjármálaeftirlitsins til meðferðar og ákvörðunar.]^1)
                              ^1)L. 55/2007, 21. gr.

         XIV. kafli. Innleiðing, gildistaka og breyting á öðrum lögum.
                              63. gr. Innleiðing.
 Lög þessi eru sett með hliðsjón af ákvörðun sameiginlegu EES-nefndarinnar, nr.
115/2003 frá 26. september 2003, um breytingu á IX. viðauka við EES-samninginn,
 og til þess að taka upp í innlendan rétt ákvæði tilskipunar Evrópuþingsins og
      ráðsins nr. 2002/92/EB frá 9. desember 2002, um miðlun vátrygginga.
                              64. gr. Gildistaka.
                         Lög þessi öðlast þegar gildi.
                                    65. gr.
                                    66. gr.
Ákvæði til bráðabirgða. Vátryggingamiðlarar sem fengið hafa starfsleyfi skv. 81.
gr. laga um vátryggingastarfsemi við gildistöku þessara laga skulu þegar í stað
 grípa til viðeigandi ráðstafana til að uppfylla skilyrði laga þessara og skulu
                    uppfylla þau eigi síðar en 1. júlí 2005.
   Vátryggingamiðlarar sem uppfyllt hafa kröfu um þekkingu og starfsreynslu á
   grundvelli 1.4. tölul. 1. mgr. 9. gr. reglugerðar nr. 853/1999, um miðlun
vátrygginga, eru undanþegnir töku prófs skv. 3. mgr. 15. gr. og 1. mgr. 17. gr.
                                 laga þessara.
Hafi vátryggingamiðlari lagt inn starfsleyfi sitt fyrir gildistöku laga þessara
       gilda ákvæði þeirra um hvernig hann getur öðlast starfsleyfi á ný.
Vátryggingaumboðsmenn sem eru starfandi við gildistöku laga þessara skulu þegar
í stað grípa til viðeigandi ráðstafana til að uppfylla skilyrði laganna og skulu
                    uppfylla þau eigi síðar en 1. júlí 2005.
Vátryggingasölumenn skulu uppfylla hæfiskröfur laga þessara innan sex mánaða frá
                               gildistöku þeirra.

References

   Visible links
   1. http://www.althingi.is/dba-bin/lawformpr.pl?lnr=2005032
   2. http://www.althingi.is/dba-bin/ferill.pl?ltg=131&mnr=551
   3. http://www.althingi.is/altext/131/s/0832.html
   4. file://1994060.html#g7
   5. file://2000077.html
   6. file://2000077.html
