                                    dálkum.

   --------------------------------------------------------------------------

                          Lög um Rannsóknarráð Íslands

                              1994 nr. 61 13. maí

   --------------------------------------------------------------------------

              I. kafli. Hlutverk og skipan Rannsóknarráðs Íslands
       1. gr. Rannsóknarráð Íslands er sjálfstæð stofnun sem heyrir undir
menntamálaráðuneytið. Hlutverk þess er að treysta stoðir íslenskrar menningar og
    atvinnulífs með því að stuðla að markvissu vísindastarfi, tækniþróun og
                                   nýsköpun.
                       2. gr. Rannsóknarráð Íslands skal:
     1. Vera ríkisstjórn, Alþingi og öðrum opinberum aðilum til ráðuneytis um
               stefnumörkun á sviði vísinda, tækni og nýsköpunar.
    2. Gera árlega tillögur um framlög úr ríkissjóði til vísinda- og tæknimála
                                til þriggja ára.
    3. Hafa náið samráð við ráðuneyti er vinna að stefnumótun og fjárlagagerð á
                            sviði vísinda og tækni.
     4. Móta úthlutunarstefnu og veita styrki úr þeim sjóðum sem eru í vörslu
 ráðsins. Þá má fela ráðinu úthlutun styrkja úr öðrum sjóðum og af öðru fé sem
                   ætlað er til rannsókna og skyldra málefna.
                     5. Annast kynningu á rannsóknarstarfsemi.
     6. Annast söfnun og úrvinnslu upplýsinga um rannsóknir og þróunarstarf í
landinu, svo sem um mannafla, fjármagn, viðfangsefni og árangur. Ráðið skal hafa
  náið samstarf við æðri menntastofnanir, rannsóknarstofnanir og fyrirtæki og
   stuðla að samræmingu og samstarfi milli þeirra sem vinna að rannsóknum og
                                   nýsköpun.
   7. Gangast fyrir mati á árangri rannsóknarstarfs með reglulegum hætti og gera
    tillögur til úrbóta ef það telur starfsemina ófullnægjandi, skipulag eða
    skilyrði ófullkomin eða markverð rannsóknar-, þróunar- og nýsköpunarsvið
         vanrækt. Rannsóknir eru ekki gerðar af Rannsóknarráði Íslands.
     8. Eiga samstarf við hliðstæðar stofnanir erlendis og alþjóðastofnanir og
fylgjast með þátttöku Íslendinga í fjölþjóðlegu vísindasamstarfi. Ráðið fylgist
með og greiðir fyrir rannsóknum erlendra vísindamanna hér á landi og stuðlar að
                  samvinnu íslenskra og erlendra vísindamanna.
     9. Beita sér fyrir því í samráði við rannsóknarstofnanir og atvinnulíf að
               gerðar séu áætlanir um rannsóknir og þróunarstarf.
    10. Hafa yfirumsjón með óráðstöfuðu landsvæði og sameiginlegum byggingum og
    tækjum fyrir rannsóknarstofnanir atvinnuveganna skv. [2]59. gr. laga nr.
                 64/1965, um rannsóknir í þágu atvinnuveganna.
   11. Skila árlega skýrslu til menntamálaráðherra um stöðu og horfur í vísinda-
  og tæknimálum í landinu. Skýrslan skal lögð fyrir Alþingi, ásamt greinargerð
               menntamálaráðherra, til kynningar og umfjöllunar.
           12. Sinna öðrum verkefnum er menntamálaráðherra felur ráðinu.
 3. gr. [Menntamálaráðherra skipar ellefu einstaklinga í Rannsóknarráð Íslands
                                til þriggja ára:
       a. Þrjá samkvæmt tillögum skóla á háskólastigi þar sem rannsóknir eru
   stundaðar og stofnana á sviði þjóðlegra fræða og Vísindafélags Íslendinga.
       b. Þrjá samkvæmt tillögum rannsóknastofnana atvinnuveganna og annarra
             rannsóknastofnana utan verksviðs menntamálaráðuneytis.
     c. Þrjá samkvæmt tillögum Alþýðusambands Íslands og Vinnuveitendasambands
                                    Íslands.
             d. Tvo án tilnefningar að höfðu samráði við ríkisstjórn.
   Aðilar, sem tilnefna menn til setu í Rannsóknarráði Íslands skv. a-, b- og
    c-liðum hér að framan, skulu hver tilnefna tiltekinn fjölda einstaklinga
   samkvæmt nánari ákvæðum í reglugerð sem ráðherra setur. Menntamálaráðherra
   skipar þrjá úr hverjum hópi og tvo sem tilnefndir eru að höfðu samráði við
       ríkisstjórn eða alls ellefu einstaklinga. Við skipun í ráðið skal
menntamálaráðherra gæta þess að jafnvægi sé á milli vísinda og tækni og tryggja
sjálfstæði ráðsins þannig að það geti sinnt eftirlitshlutverki skv. 7. tölul. 2.
     gr. Þá skipar menntamálaráðherra jafnmarga varamenn úr hópi þeirra sem
                       tilnefndir eru með sama hætti.]^1)
Menntamálaráðherra skipar formann og varaformann úr hópi hinna skipuðu, en ráðið
  skiptir að öðru leyti með sér verkum. Ráðherra ákveður þóknun til þeirra sem
                            sitja í Rannsóknarráði.
                             ^1)[3]L. 44/1995, 1. gr.

                  II. kafli. Starfsemi Rannsóknarráðs Íslands.
   4. gr. Rannsóknarráð Íslands skipar fagráð til tveggja ára í senn á helstu
 sviðum vísinda og tækni og á öðrum athafnasviðum þjóðlífsins til þess að veita
 faglega ráðgjöf. Fagráð gera stefnumótandi tillögur til Rannsóknarráðs Íslands
um mál sem varða verksvið þeirra og meta vísindalegt og hagnýtt gildi umsókna um
 styrki úr sjóðum í vörslu ráðsins. Rannsóknarráð ákveður þóknun til þeirra sem
                               sitja í fagráðum.
       5. gr. [Ráðherra skipar framkvæmdastjóra til fimm ára í senn.]^1)
   Framkvæmdastjóri ræður annað starfsfólk. Framkvæmdastjóri annast daglegan
 rekstur skrifstofu ráðsins, fjárreiður og reikningsskil fyrir ráðið og sjóði í
  vörslu þess. Framkvæmdastjóri skal hafa lokið háskólaprófi og hafa staðgóða
           þekkingu á rannsóknum, stjórnun og nýsköpun í atvinnulífi.
Framkvæmdastjóri framfylgir ákvörðunum Rannsóknarráðs. Skrifstofa ráðsins veitir
      fagráðum og úthlutunarnefndum sjóða nauðsynlega skrifstofuþjónustu.
                            ^1)[4]L. 83/1997, 136. gr.
   6. gr. Rekstrarkostnaður Rannsóknarráðs Íslands greiðist af fjárveitingu í
                                   fjárlögum.
     7. gr. Reikningar Rannsóknarráðs Íslands skulu endurskoðaðir árlega af
                               Ríkisendurskoðun.

                  III. kafli. Sjóðir í vörslu Rannsóknarráðs.
                               1. Vísindasjóður.
  8. gr. Hlutverk Vísindasjóðs er að efla íslenskar vísindarannsóknir. Í þeim
tilgangi styrkir sjóðurinn stofnanir, fyrirtæki og einstaklinga til skilgreindra
                              rannsóknarverkefna.
Ráðið getur veitt styrki úr Vísindasjóði til allt að þriggja ára í senn og skulu
                 slík verkefni lúta sérstöku eftirliti ráðsins.
                        9. gr. Tekjur Vísindasjóðs eru:
                       i. Fjárveiting í fjárlögum ár hvert.
    ii. Fjárframlag skv. [5]37. gr. laga nr. 36/1986, um Seðlabanka Íslands.^1)
                  iii. Gjafir frá einstaklingum eða fyrirtækjum.
                                iv. Önnur framlög.
   ^1)Framlag Seðlabanka Íslands í Vísindasjóð greiðist í síðasta skipti á árinu
                       2001, sbr. [6]l. 36/2001, 40. gr.
   10. gr. Rannsóknarráð Íslands skipar árlega úthlutunarnefnd fimm sérfróðra
 einstaklinga til þess að meta umsóknir að fengnum umsögnum fagráða. Þeir skulu
   hafa víðtæka reynslu af vísindastarfi og hvorki eiga sæti í Rannsóknarráði
                           Íslands né fagráðum þess.
  Úthlutunarnefnd leitar ráðgjafar umfram það sem fagráð Rannsóknarráðs getur
   veitt ef þurfa þykir. Úthlutunarnefnd gerir tillögur til Rannsóknarráðs um
      styrkveitingar. Rannsóknarráð ákveður þóknun til þeirra sem sitja í
                       úthlutunarnefnd fyrir Vísindasjóð.
                                2. Tæknisjóður.
     11. gr. Hlutverk Tæknisjóðs er að styrkja þróun og nýsköpun í íslensku
 atvinnulífi með því að efla tækniþekkingu, rannsóknir og þróunarstarf. Í þeim
   tilgangi styrkir sjóðurinn vísindastofnanir, fyrirtæki og einstaklinga til
   skilgreindra verkefna á sviðum sem Rannsóknarráð Íslands leggur áherslu á.
 Ráðið getur veitt styrki úr Tæknisjóði til allt að þriggja ára í senn og skulu
                 slík verkefni lúta sérstöku eftirliti ráðsins.
                         12. gr. Tekjur Tæknisjóðs eru:
                       i. Fjárveiting í fjárlögum ár hvert.
     ii. Tekjur af einkaleyfum eða endurgreiðslur af styrkjum til verkefna sem
       notið hafa stuðnings sjóðsins og leitt til arðbærrar framleiðslu.
                  iii. Gjafir frá einstaklingum eða fyrirtækjum.
                                iv. Önnur framlög.
   13. gr. Rannsóknarráð Íslands skipar árlega úthlutunarnefnd fimm sérfróðra
 einstaklinga til þess að meta umsóknir að fengnum umsögnum fagráða. Þeir skulu
  hafa víðtæka reynslu af rannsóknum og þróunarstarfi og þekkingu á nýsköpun í
 atvinnulífi. Þeir skulu hvorki eiga sæti í Rannsóknarráði Íslands né fagráðum
     þess. Úthlutunarnefnd leitar faglegrar ráðgjafar umfram það sem fagráð
 Rannsóknarráðs getur veitt ef þurfa þykir. Úthlutunarnefnd gerir tillögur til
 Rannsóknarráðs um styrkveitingar. Rannsóknarráð ákveður þóknun til þeirra sem
                            sitja í úthlutunarnefnd.
                          3. Bygginga- og tækjasjóður.
      14. gr. Bygginga- og tækjasjóður tekur við hlutverki Byggingarsjóðs
 rannsóknastarfsemi í þágu atvinnuveganna, sbr. [7]61. gr. laga nr. 64/1965, um
rannsóknir í þágu atvinnuveganna, og [8]19. gr. laga nr. 48/1987, um Vísindaráð
og Vísindasjóð, Rannsóknaráð ríkisins og Rannsóknasjóð. Bygginga- og tækjasjóður
  er í vörslu Rannsóknarráðs Íslands. Hlutverk sjóðsins er að veita styrki til
  kaupa á dýrum tækjum og búnaði, svo og til þess að byggja eða kaupa húsnæði
  vegna rannsóknar- og þróunarstarfsemi. Styrkveitingar úr sjóðnum skulu háðar
                          samþykki menntamálaráðherra.
                  15. gr. Tekjur Bygginga- og tækjasjóðs eru:
                      i. Fjárveitingar í fjárlögum ár hvert.
      ii. Einkaleyfisgjald af rekstri peningahappdrætta eða aðrar samsvarandi
                                    tekjur.
                                iii. Önnur framlög.
                                4. Aðrir sjóðir.
   16. gr. Rannsóknarráð Íslands sér um rekstur Rannsóknarnámssjóðs í umboði
                        stjórnar sjóðsins, sbr. 23. gr.
Fela má Rannsóknarráði Íslands vörslu annarra sjóða sem hafa hlutverki að gegna
                             á starfssviði ráðsins.
              Sameiginleg ákvæði um sjóði í vörslu Rannsóknarráðs.
 17. gr. Kostnaður við vísindalegt mat á umsóknum og við störf úthlutunarnefnda
   skal greiddur af árlegu ráðstöfunarfé sjóðanna. Ráðinu er heimilt að kosta
     úttektir og mat á árangri og frammistöðu í vísinda- og tæknistarfi af
  ráðstöfunarfé Vísindasjóðs og Tæknisjóðs. Ráðinu er einnig heimilt að veita
    viðurkenningar fyrir framúrskarandi árangur í vísinda- og tæknistarfi af
                            ráðstöfunarfé sjóðanna.
18. gr. Niðurstöður rannsókna, sem kostaðar eru með styrkjum úr Vísindasjóði og
Tæknisjóði, skulu birtar opinberlega og vera öllum opnar nema um annað sé samið.
       Heimilt er að fjalla um skilmála fyrir styrkveitingum í reglugerð.
    19. gr. Reikningar Vísindasjóðs, Tæknisjóðs, Bygginga- og tækjasjóðs og
    Rannsóknarnámssjóðs, svo og annarra sjóða í vörslu Rannsóknarráðs, skulu
                   endurskoðaðir árlega af Ríkisendurskoðun.
20. gr. Menntamálaráðherra setur reglur um úthlutanir úr sjóðum í vörslu ráðsins
að fengnum tillögum Rannsóknarráðs Íslands. Þar skal m.a. fjallað um meðhöndlun
                         umsókna, styrkveitingar o.fl.

                            IV. kafli. Ýmis ákvæði.
    21. gr. Eignir og skuldbindingar Vísindasjóðs, er starfað hefur samkvæmt
  [9]lögum nr. 48/1987, um Vísindaráð og Vísindasjóð, Rannsóknaráð ríkisins og
   Rannsóknasjóð, falla til Vísindasjóðs sem mælt er fyrir um í þessum lögum.
 Eignir og skuldbindingar Rannsóknasjóðs, er starfað hefur samkvæmt sömu lögum,
   falla til Tæknisjóðs. Stofndeild Vísindasjóðs verður lögð niður og eignir
   stofndeildar skal setja í sjóð sem varið verður til kaupa á húsnæði fyrir
         Rannsóknarráð Íslands og til reksturs fasteigna Vísindasjóðs.
         22. gr. Menntamálaráðherra er heimilt í samráði við mennta- og
  rannsóknarstofnanir að setja á stofn tímabundnar stöður prófessora er sinni
rannsóknum á sviðum sem talin eru sérstaklega mikilvæg. Rannsóknarráð Íslands og
 mennta- og rannsóknarstofnanir geta gert tillögur til menntamálaráðherra um að
                         slíkar stöður verði stofnaðar.
      Í stöður rannsóknarprófessora skal einungis ráða þá sem hlotið hafa
 viðurkenningu á alþjóðlegum vettvangi fyrir rannsóknarstörf eða hafa lagt fram
 markverðan skerf til rannsókna á sviði íslenskra fræða. Sérstök dómnefnd skal
                             meta hæfni umsækjenda.
     Menntamálaráðherra setur reglugerð^1) um stöður rannsóknarprófessora.
                               ^1)[10]Rg. 299/1995.
      23. gr. Rannsóknarnámssjóður hefur það hlutverk að veita styrki til
 rannsóknartengds framhaldsnáms. Tekjur hans eru framlag á fjárlögum ár hvert.
           Menntamálaráðherra setur reglur^1) um starfsemi sjóðsins.
                               ^1)[11]Rg. 974/2000.
    24. gr. Menntamálaráðherra setur reglugerð^1) um framkvæmd þessara laga.
                               ^1)[12]Rg. 374/1994.
    25. gr. Lög þessi skal endurskoða innan fimm ára frá gildistöku þeirra.
                  26. gr. Lög þessi öðlast gildi 1. júlí 1994.
                         [Ákvæði til bráðabirgða. ]^1)
                            ^1)[13]L. 44/1995, brbákv.

References

   Visible links
   1. http://www.althingi.is/dba-bin/lawformpr.pl?lnr=1994061
   2. file://1965064.html#g59
   3. file:///altext/stjt/1995.044.html
   4. file:///altext/stjt/1997.083.html
   5. file://1986036.html
   6. file://2001036.html#g40
   7. file://1965064.html#g61
   8. file:///altext/stjtnr.html#1987048?g19
   9. file:///altext/stjtnr.html#1987048
  10. http://www.reglugerd.is/interpro/dkm/WebGuard.nsf/key2/299-1995
  11. http://www.reglugerd.is/interpro/dkm/WebGuard.nsf/key2/974-2000
  12. http://www.reglugerd.is/interpro/dkm/WebGuard.nsf/key2/374-1994
  13. file:///altext/stjt/1995.044.html
