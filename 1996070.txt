
   --------------------------------------------------------------------------

                Lög um réttindi og skyldur starfsmanna ríkisins

                              1996 nr. 70 11. júní

   --------------------------------------------------------------------------

                 Ferill málsins á Alþingi.   Frumvarp til laga.

  Tóku gildi 1. júlí 1996. Breytt með l. 150/1996 (tóku gildi 30. des. 1996),
   [1]l. 15/1998 (tóku gildi 1. júlí 1998 nema 38. gr. sem tók gildi 3. apríl
  1998), l. 23/1999 (tóku gildi 1. okt. 1999), l. 155/2000 (tóku gildi 1. jan.
 2001), l. 93/2002 (tóku gildi 31. maí 2002), [2]l. 96/2002 (tóku gildi 1. jan.
 2003), l. 72/2003 (tóku gildi 10. apríl 2003), l. 76/2005 (tóku gildi 1. jan.
2006), l. 46/2006 (tóku gildi 1. jan. 2007 nema 6. gr. og ákvæði til bráðabirgða
   sem tóku gildi 16. júní 2006), [3]l. 47/2006 (tóku gildi 1. júlí 2006), l.
  108/2006 (tóku gildi 1. nóv. 2006 skv. augl. C 1/2006), [4]l. 88/2008 (tóku
 gildi 1. jan. 2009 nema brbákv. VII sem tók gildi 21. júní 2008), l. 136/2009
       (tóku gildi 1. jan. 2010) og l. 86/2010 (tóku gildi 2. júlí 2010).

                            I. hluti. Almenn ákvæði.
                         I. kafli. Gildissvið laganna.
   1. gr. Lög þessi taka til hvers manns sem er skipaður, settur eða ráðinn í
þjónustu ríkisins til lengri tíma en eins mánaðar, án tillits til þess hvort og
 þá hvaða stéttarfélagi hann tilheyrir, enda verði starf hans talið aðalstarf.
Ákvæði II. hluta laganna taka þó einvörðungu til embættismanna, sbr. 22. gr., og
        ákvæði III. hluta einvörðungu til annarra starfsmanna ríkisins.
 Ef ekki er annað tekið fram er með hugtakinu starf átt við sérhvert starf í
 þjónustu ríkisins sem lögin ná til, en með hugtakinu embætti er einungis átt
           við starf sem maður er skipaður til að gegna, sbr. 22. gr.
  2. gr. Lög þessi taka ekki til forseta Íslands, ráðherra eða alþingismanna.
 Lögin taka til hæstaréttardómara og héraðsdómara eftir því sem við getur átt.
                 Lögin taka ekki til eftirgreindra starfsmanna:
   1. starfsmanna hlutafélaga og annars konar félaga, einkaréttareðlis, jafnvel
                  þótt þau séu að öllu leyti í eigu ríkisins,
   2. starfsmanna stofnana sem að einhverju eða öllu leyti eru í eigu annarra en
  ríkisins, þar á meðal sjálfseignarstofnana, jafnvel þótt þær séu einvörðungu
                        reknar fyrir framlög frá ríkinu.
  3. gr. Sérákvæði í lögum, sem öðruvísi mæla um réttindi og skyldur einstakra
                       flokka starfsmanna, skulu haldast.
4. gr. Nú verður ágreiningur um gildissvið laga þessara og sker fjármálaráðherra
    þá úr. Ef starfsmaður eða annar sá sem í hlut á vill ekki hlíta úrskurði
                ráðherra getur hann borið málið undir dómstóla.

                           II. kafli. Veiting starfs.
        5. gr. Það fer eftir ákvæðum laga hvaða stjórnvald veitir starf.
   Séu ekki fyrirmæli um það í lögum skal sá ráðherra er stofnun lýtur skipa
   forstöðumann stofnunar og, eftir atvikum, aðra embættismenn er starfa við
          stofnunina, en forstöðumaður ræður í önnur störf hjá henni.
  6. gr. Almenn skilyrði til þess að fá skipun eða ráðningu í starf eru þessi:
    1. Átján ára aldur. Þó má víkja frá þessu aldurslágmarki um störf samkvæmt
námssamningi, ræstingastörf, sendilsstörf eða önnur svipuð störf. Einstök ákvæði
          í lögum, þar sem annað aldurstakmark er sett, skulu haldast.
     2. Lögræði. Þó gildir lögræðiskrafan ekki þegar undanþága er gerð skv. 1.
                                     tölul.
    3. Nauðsynleg heilbrigði, andleg og líkamleg, til þess að gegna þeim starfa
                        sem hverju sinni er um að ræða.
     4. Íslenskur ríkisborgararéttur. Þó má ráða ríkisborgara frá öðrum ríkjum
Evrópska efnahagssvæðisins [eða aðildarríkjum stofnsamnings Fríverslunarsamtaka
      Evrópu]^1) [eða Færeyjum]^2) til starfa með sömu kjörum og íslenska
ríkisborgara. Einnig má víkja frá þessu ákvæði þegar um er að ræða aðra erlenda
                     ríkisborgara ef sérstaklega stendur á.
   5. Almenn menntun og þar að auki sú sérmenntun sem lögum samkvæmt er krafist
eða eðli málsins samkvæmt verður að heimta til óaðfinnanlegrar rækslu starfans.
        6. Fjárforræði, ef starfi fylgja fjárreiður, svo sem gjaldkera- eða
innheimtustörf, eða ef svo er fyrir mælt í lögum eða sérstök ástæða þykir til að
                                 gera þá kröfu.
Nú hefur umsækjandi um starf hlotið dóm fyrir refsiverðan verknað, slíkan sem um
ræðir í 1. mgr. 68. gr. almennra hegningarlaga, og telst hann þá ekki fullnægja
                                starfsskilyrðum.
 Konur og karlar hafa jafnan rétt til opinberra starfa og til sömu launa fyrir
                               sambærileg störf.
                  ^1)L. 72/2003, 16. gr. ^2)L. 108/2006, 14. gr.
  7. gr. Laust embætti skal auglýsa í Lögbirtingablaði og skal umsóknarfrestur
ekki vera skemmri en tvær vikur frá útgáfudegi blaðsins. Þó er heimilt að skipa
  mann eða setja í embætti skv. 2. mgr. 23. gr. [eða setja í forföllum skv. 1.
    málsl. 24. gr.]^1) eða flytja hann til í embætti skv. 36. gr. án þess að
                    embættið sé auglýst laust til umsóknar.
  Önnur störf skulu auglýst opinberlega samkvæmt reglum^2) sem settar skulu af
 fjármálaráðherra. Forstöðumanni stofnunar er heimilt að setja sérreglur um það
  hvernig auglýsa skuli störf hjá stofnuninni, enda sé það gert opinberlega og
   reglurnar hljóti staðfestingu fjármálaráðherra. Í reglum samkvæmt þessari
    málsgrein má mæla svo fyrir að störf þar sem ekki er krafist tiltekinnar
        sérmenntunar eða sérhæfingar þurfi ekki að auglýsa opinberlega.
 Skylt er, sé þess óskað, að veita almenningi aðgang að upplýsingum um nöfn og
            starfsheiti umsækjenda þegar umsóknarfrestur er liðinn.
              ^1)L. 150/1996, 7. gr. ^2)Rg. 464/1996, sbr. 479/2002.

                             III. kafli. Réttindi.
 8. gr. Veita skal starfsmanni upplýsingar um skipunar- eða ráðningarkjör þegar
   hann er skipaður eða ráðinn til starfa. Fjármálaráðherra skal setja nánari
                     reglur^1) um framkvæmd þessa ákvæðis.
Hver sá er starf veitir getur sett starfsmanni erindisbréf, enda skal að jafnaði
setja starfsmanni slík fyrirmæli ef hann óskar þess, hvort sem það varðar starf
               hans almennt eða einstaka grein þess eða greinar.
                          ^1)Rg. 352/1996. Rg. 413/1996.
     9. gr. Starfsmenn eiga rétt á launum fyrir störf sín samkvæmt ákvörðun
    [kjararáðs],^1) sbr. 39. gr., eða samkvæmt kjarasamningum, sbr. 47. gr.
 Forstöðumenn stofnana geta ákveðið að greiða einstökum starfsmönnum, [öðrum en
 embættismönnum og þeim sem [kjararáð]^1) ákvarðar laun],^2) laun til viðbótar
 grunnlaunum, sem samið er um skv. 1. mgr., vegna sérstakrar hæfni er nýtist í
   starfi eða sérstaks álags í starfi, svo og fyrir árangur í starfi. Þessum
ákvörðunum má breyta hvenær sem er. Starfsmaður getur kosið að segja upp starfi
sínu vegna slíkrar breytingar, enda skýri hann forstöðumanni frá því innan eins
 mánaðar frá því að breytingin var tilkynnt honum. Sé breytingin starfsmanni í
 óhag tekur hún ekki gildi fyrr en að liðnum uppsagnarfresti hans, sbr. 46. gr.
       Ákvarðanir forstöðumanna skv. 2. mgr. skulu fara eftir reglum sem
 fjármálaráðherra setur þar sem meðal annars skal kveðið á um það að karlar og
konur hafi sömu möguleika á að fá viðbótarlaun. Fjármálaráðherra hefur eftirlit
 með framkvæmd þessara reglna. Þar á meðal getur hann að eigin frumkvæði breytt
ákvörðunum um viðbótarlaun ef þær brjóta í bága við reglurnar og afnumið heimild
      einstakra forstöðumanna til að ákvarða starfsmönnum viðbótarlaun ef
   rekstrarútgjöld og rekstrarafkoma stofnunar er ekki í samræmi við fjárlög.
                 ^1)[5]L. 47/2006, 13. gr. ^2)L. 150/1996, 8. gr.
  10. gr. Föst laun skulu greidd eftir á fyrsta virkan dag hvers mánaðar. Með
  hugtakinu föst laun er í þessum lögum átt við föst laun fyrir dagvinnu án
                       viðbótarlauna skv. 2. mgr. 9. gr.
Nú tekur maður við starfi eftir fyrsta dag mánaðar, og fær hann þá laun í réttu
          hlutfalli við tölu þeirra daga sem eftir eru af þeim mánuði.
11. gr. Starfsmenn skulu eiga rétt á orlofi eftir því sem fyrir er mælt í lögum
og, eftir atvikum, ákveðið eða um samið með sama hætti og laun, sbr. 1. mgr. 9.
                                      gr.
Forstöðumaður stofnunar ákveður í samráði við starfsmenn hvenær þeir taki orlof.
                      Skylt er starfsmanni að taka orlof.
      12. gr. Starfsmenn skulu eiga rétt til launa í veikindaforföllum og
 fæðingarorlofi eftir því sem fyrir er mælt í lögum og, eftir atvikum, ákveðið
            eða um samið með sama hætti og laun, sbr. 1. mgr. 9. gr.
   13. gr. Starfsmenn eiga rétt á sveigjanlegum vinnutíma. Ber forstöðumanni
stofnunar að verða við óskum starfsmanna þess efnis eftir því sem unnt er, sbr.
   1. mgr. 17. gr., enda bitni slíkt ekki á þjónustu stofnunar við almenning.
 Ef forstöðumaður hafnar beiðni starfsmanns skv. 1. mgr. er heimilt að bera þá
                     ákvörðun undir hlutaðeigandi ráðherra.
[13. gr. a Óheimilt er að láta starfsmann gjalda þess að hann greini viðeigandi
 aðilum frá lögbrotum eða brotum á siðareglum sem hann hefur orðið áskynja um í
                                  starfi.]^1)
                               ^1)L. 86/2010, 4. gr.

                              IV. kafli. Skyldur.
  14. gr. Starfsmanni er skylt að rækja starf sitt með alúð og samviskusemi í
hvívetna. Hann skal gæta kurteisi, lipurðar og réttsýni í starfi sínu. Hann skal
  forðast að hafast nokkuð það að í starfi sínu eða utan þess sem er honum til
 vanvirðu eða álitshnekkis eða varpað getur rýrð á það starf eða starfsgrein er
                                hann vinnur við.
  Starfsmanni er skylt að veita þeim sem til hans leita nauðsynlega aðstoð og
  leiðbeiningar, þar á meðal að benda þeim á það, ef svo ber undir, hvert þeir
                          skuli leita með erindi sín.
15. gr. Skylt er starfsmanni að hlýða löglegum fyrirskipunum yfirmanna um starf
                                     sitt.
  [Fjármálaráðherra staðfestir almennar siðareglur fyrir starfsmenn ríkisins.
   Kjósi forstöðumenn stofnana, annarra en ráðuneyta, að útfæra þær nánar með
   sértækari hætti skal haft um það samráð við viðkomandi starfsmenn og félög
         þeirra. Siðareglur skal birta almenningi á aðgengilegan hátt.
  Forseti Alþingis staðfestir siðareglur fyrir starfsmenn Alþingis og stofnana
                                     þess.
        Dómstólaráð staðfestir siðareglur fyrir starfsmenn dómstóla.]^1)
                               ^1)L. 86/2010, 5. gr.
16. gr. Starfsmenn skulu koma stundvíslega til starfa, hvort heldur er að morgni
 eða eftir hlé. Heimilt er að setja upp tímaskráningarkerfi til að fylgjast með
                     því hvenær starfsmenn mæta til vinnu.
 Starfsmanni, sem verið hefur frá starfi án gildra forfalla, er skylt að hlíta
því að dregið sé af launum allt að tvöföldum þeim tíma sem hann var frá starfi.
   17. gr. Forstöðumaður ákveður vinnutíma þeirra starfsmanna sem starfa hjá
             stofnun að því marki sem lög og kjarasamningar leyfa.
Skylt er starfsmönnum að vinna yfirvinnu sem forstöðumaður telur nauðsynlega. Þó
     er engum starfsmanni, nema þeim er gegnir lögreglustörfum eða annarri
öryggisþjónustu, skylt að vinna meiri yfirvinnu í viku hverri en nemur fimmtungi
                       af lögmæltum vikulegum vinnutíma.
  18. gr. Hverjum starfsmanni er skylt að gæta þagmælsku um atriði er hann fær
   vitneskju um í starfi sínu og leynt skulu fara samkvæmt lögum, fyrirmælum
    yfirmanna eða eðli málsins. Þagnarskyldan helst þótt látið sé af starfi.
 19. gr. Skylt er starfsmanni að hlíta breytingum á störfum sínum og verksviði
frá því er hann tók við starfi. Starfsmaður getur kosið að segja upp starfi sínu
vegna slíkra breytinga, enda skýri hann ráðherra eða forstöðumanni frá því innan
 eins mánaðar frá því að breytingarnar voru tilkynntar honum. Ef breytingarnar
  hafa í för með sér skert launakjör starfsmanns eða réttindi skal hann halda
óbreyttum launakjörum og réttindum þann tíma sem eftir er af skipunartíma hans í
   embætti eða jafnlangan tíma og réttur hans til uppsagnarfrests er samkvæmt
                        ráðningarsamningi, sbr. 46. gr.
   20. gr. Áður en starfsmaður hyggst, samhliða starfi sínu, taka við launuðu
starfi í þjónustu annars aðila, ganga í stjórn atvinnufyrirtækis eða stofna til
atvinnurekstrar ber honum að skýra því stjórnvaldi, er veitti starfið, frá því.
Innan tveggja vikna skal starfsmanni skýrt frá því ef áðurnefnd starfsemi telst
ósamrýmanleg starfi hans og honum bannað að hafa hana með höndum. Bera má slíkt
                       bann undir hlutaðeigandi ráðherra.
Rétt er að banna starfsmanni slíka starfsemi sem í 1. mgr. segir ef það er síðar
   leitt í ljós að hún megi ekki saman fara starfi hans í þjónustu ríkisins.
 21. gr. Ef starfsmaður hefur sýnt í starfi sínu óstundvísi eða aðra vanrækslu,
 óhlýðni við löglegt boð eða bann yfirmanns síns, vankunnáttu eða óvandvirkni í
  starfi, hefur ekki náð fullnægjandi árangri í starfi, hefur verið ölvaður að
 starfi eða framkoma hans eða athafnir í því eða utan þess þykja að öðru leyti
ósæmilegar, óhæfilegar eða ósamrýmanlegar starfinu skal forstöðumaður stofnunar
 veita honum skriflega áminningu. Áður skal þó gefa starfsmanni kost á að tala
                           máli sínu ef það er unnt.

                   II. hluti. Sérstök ákvæði um embættismenn.
                    V. kafli. Skipun eða setning í embætti.
 22. gr. Embættismenn teljast samkvæmt lögum þessum einvörðungu þeir starfsmenn
                    ríkisins sem taldir eru upp hér á eftir:
     1. Skrifstofustjóri Alþingis, ríkisendurskoðandi og umboðsmaður Alþingis.
     2. Forsetaritari, ráðuneytisstjórar og skrifstofustjórar í Stjórnarráði,
             sendiherrar og sendifulltrúar í utanríkisþjónustunni.
    3. [Hæstaréttardómarar, skrifstofustjóri Hæstaréttar og héraðsdómarar.]^1)
      4. Biskup Íslands, vígslubiskupar, prófastar og prestar þjóðkirkjunnar.
              5. Ríkissaksóknari, vararíkissaksóknari og saksóknarar.
             6. Ríkislögmaður, ríkissáttasemjari og umboðsmaður barna.
        7. [Sýslumenn, ríkislögreglustjóri, [aðstoðarríkislögreglustjórar,
   lögreglustjórar og aðstoðarlögreglustjórar],^2) skólastjóri Lögregluskóla
       ríkisins, [forstjóri Útlendingastofnunar]^3) og lögreglumenn.]^4)
                  8. [Tollstjórinn í Reykjavík og tollverðir.]^5)
          9. [Forstjóri fangelsismálastofnunar, forstöðumenn fangelsa og
                                fangaverðir.]^4)
             [10. [Ríkisskattstjóri, skattrannsóknarstjóri ríkisins og
          yfirskattanefndarmenn sem hafa það starf að aðalstarfi.]^6)
                                      11. ^7)
                             12. [Yfirdýralæknir.]^8)
       13. Forstöðumenn ríkisstofnana og ríkisfyrirtækja, áður ótaldir.]^4)
    Fjármálaráðherra sker úr því hvaða starfsmenn falla undir [13. tölul. 1.
 mgr.]^4) og skal hann fyrir 1. febrúar ár hvert birta lista í Lögbirtingablaði
                              yfir þá starfsmenn.
    ^1)[6]L. 15/1998, 36. gr. ^2)L. 46/2006, 10. gr. ^3)[7]L. 96/2002, 59. gr.
  ^4)L. 150/1996, 9. gr. ^5)L. 155/2000, 23. gr. ^6)L. 136/2009, 83. gr. ^7)L.
                    93/2002, 33. gr. ^8)L. 76/2005, 53. gr.
23. gr. Embættismenn skulu skipaðir tímabundið, til fimm ára í senn, nema annað
                             sé tekið fram í lögum.
 Ef maður hefur verið skipaður í embætti skv. 1. mgr. skal honum tilkynnt eigi
 síðar en sex mánuðum áður en skipunartími hans rennur út hvort embættið verði
  auglýst laust til umsóknar. Sé það ekki gert framlengist skipunartími hans í
embætti sjálfkrafa um fimm ár, nema hann óski eftir að láta af störfum með þeim
                  hætti sem mælt er fyrir um í 1. mgr. 37. gr.
     24. gr. Nú fellur maður frá sem skipaður hefur verið í embætti, eða er
fjarverandi um lengri tíma vegna veikinda eða af öðrum ástæðum, og getur þá það
stjórnvald sem veitir embættið sett annan mann til að gegna því um stundarsakir,
 þó aldrei lengur en í eitt ár. [Jafnframt má setja mann til reynslu í embætti,
  áður en hann er skipaður í það, til eins árs í senn, þó aldrei lengur en tvö
  ár.]^1) Sá sem settur er í embætti nýtur réttinda og ber skyldur skv. VI. og
                        VII. kafla eftir því sem við á.
                              ^1)L. 150/1996, 10. gr.
  25. gr. Nú er maður skipaður eða settur í embætti og ber þá að líta svo á að
     hann skuli gegna því þar til eitthvert eftirgreindra atriða kemur til:
      1. að hann brýtur af sér í starfinu svo að honum beri að víkja úr því;
                2. að hann fullnægir ekki lengur skilyrðum 6. gr.;
             3. að hann fær lausn samkvæmt eigin beiðni, sbr. 37. gr.;
              4. að hann fær lausn vegna heilsubrests, sbr. 30. gr.;
                 5. að hann hefur náð hámarksaldri, sbr. 33. gr.;
   6. að skipunartími hans skv. 23. gr. er runninn út, nema ákvæði 2. mgr. eigi
                                      við;
               7. að setningartími hans skv. 24. gr. er runninn út;
                  8. að hann flyst í annað embætti, sbr. 36. gr.;
                    9. að embættið er lagt niður, sbr. 34. gr.

                         VI. kafli. Lausn frá embætti.
26. gr. Stjórnvald er skipar í embætti veitir og lausn frá því um stundarsakir.
Rétt er að veita embættismanni lausn um stundarsakir ef hann hefur sýnt í starfi
 sínu óstundvísi eða aðra vanrækslu, óhlýðni við löglegt boð eða bann yfirmanns
síns, vankunnáttu eða óvandvirkni í starfi, hefur ekki náð fullnægjandi árangri
í starfi, sbr. meðal annars 38. gr., hefur verið ölvaður að starfi eða framkoma
hans eða athafnir í því eða utan þess þykja að öðru leyti ósæmilegar, óhæfilegar
                eða ósamrýmanlegar því embætti sem hann gegnir.
 Nú hefur embættismaður fjárreiður eða bókhald með höndum og má þá veita honum
  lausn um stundarsakir ef ætla má eða víst þykir að óreiða sé á bókhaldi eða
fjárreiðum, bú hans er tekið til gjaldþrotaskipta eða hann leitar nauðasamninga.
    Sama er ef embættismaður er grunaður um háttsemi sem hefði í för með sér
            sviptingu réttinda skv. 68. gr. almennra hegningarlaga.
  Lausn um stundarsakir skal jafnan vera skrifleg með tilgreindum ástæðum. Ef
 embættismanni er veitt lausn um stundarsakir af ástæðum sem greindar eru í 2.
mgr. er skylt að veita honum áminningu skv. 21. gr. og gefa honum færi á að bæta
ráð sitt áður en honum er veitt lausn. Annars er ekki skylt að gefa honum kost á
             að tjá sig um ástæður lausnar áður en hún tekur gildi.
  Ef embættismaður óskar skal rökstyðja ákvörðun um lausn um stundarsakir. Ef
    annað stjórnvald en ráðherra hefur tekið þá ákvörðun má bera hana undir
                            hlutaðeigandi ráðherra.
 27. gr. Nú hefur embættismanni verið veitt lausn um stundarsakir fyrir meintar
misfellur í starfi og skal mál hans þá þegar rannsakað af nefnd sérfróðra manna
 svo að upplýst verði hvort rétt er að veita honum lausn að fullu eða láta hann
 taka aftur við embætti sínu. Stjórnvaldi eða starfsmanni er þó ætíð heimilt að
                    vísa máli til rannsóknar [lögreglu].^1)
Í nefnd, sem rannsaka skal mál embættismanns skv. 1. mgr., skulu eiga sæti þrír
menn, sérfróðir um stjórnsýslu. Fjármálaráðherra skipar nefndina, þar af formann
 hennar og varamann hans til fjögurra ára í senn. Aðrir nefndarmenn taka sæti í
 nefndinni í hvert sinn og skal annar þeirra tilnefndur af þeim ráðherra sem í
 hlut á en hinn af samtökum ríkisstarfsmanna sameiginlega. Ef samtökin koma sér
 ekki saman skal fjármálaráðherra skipa nefndarmanninn án tilnefningar. Nefndin
      skal láta í ljós rökstutt álit á því hvort rétt hafi verið að víkja
                   embættismanni frá störfum um stundarsakir.
                            ^1)[8]L. 88/2008, 234. gr.
  28. gr. Meðan lausn um stundarsakir stendur nýtur embættismaður helmings af
föstum launum sem embætti hans fylgja. Embættishúsnæði og jarðnæði, ef um er að
  ræða, heldur hann, enda komi þau fríðindi til reiknings samkvæmt mati í þeim
                              launum er hann fær.
  Nú tekur sá aftur við embætti sínu sem lausn hefur fengið um stundarsakir og
skal þá líta svo á að hann hafi gegnt starfanum óslitið, þar á meðal skulu honum
          þá greidd þau laun er hann hefur verið sviptur skv. 1. mgr.
29. gr. Embættismanni skal víkja úr embætti að fullu ef hann hefur verið sviptur
  með fullnaðardómi rétti til að gegna því embætti. Nú hefur starfsmaður verið
 sviptur þeim rétti með dómi í héraði, og skal þá í þeim dómi kveða á um hvort
 það ákvæði hans skuli þegar koma til framkvæmdar eða fresta því þar til ráðið
 verður hvort honum skuli skjóta til æðra dóms eða þar til úrlausn æðra dóms er
                                    fengin.
Embættismanni skal víkja úr embætti að fullu ef meiri hluti nefndar skv. 27. gr.
  kemst að þeirri niðurstöðu að rétt hafi verið að víkja honum frá störfum um
stundarsakir nema þær ávirðingar, sem honum voru gefnar að sök, hafi ekki reynst
                               vera fyrir hendi.
  Embættismanni skal og víkja úr embætti að fullu, án fyrirvara, ef hann hefur
játað að hafa gerst sekur um refsiverða háttsemi sem ætla má að hefði í för með
          sér sviptingu réttinda skv. 68. gr. almennra hegningarlaga.
   30. gr. Ef embættismaður hefur verið frá störfum vegna sjúkdóma eða slysa
   samfellt í eitt ár eða sem svarar ^1/18 af samfelldum starfstíma hans hjá
  ríkinu, ef sá tími er lengri en eitt ár, skal veita honum lausn frá störfum
vegna heilsubrests. Þetta gildir þó ekki ef læknir vottar að líkur séu til fulls
 bata innan næstu þriggja mánaða, enda sé honum þá veitt lausn að liðnum þessum
                    þremur mánuðum ef hann er enn óvinnufær.
 Ef embættismaður veikist og læknir vottar að heilsu hans sé svo farið að ekki
  þyki gerlegt að láta hann starfa lengur er heimilt að veita honum lausn frá
störfum vegna heilsubrests þegar launagreiðslum vegna veikinda lýkur, en þeirri
                 ákvörðun má skjóta til hlutaðeigandi ráðherra.
 Ef embættismaður er leystur frá störfum samkvæmt þessari grein skal hann halda
  óbreyttum launakjörum í þrjá mánuði. Sama regla gildir um greiðslu til maka
                             látins embættismanns.
   31. gr. Stjórnvald er skipar mann í embætti veitir og lausn frá því, nema
öðruvísi sé sérstaklega fyrir mælt í lögum. Lausn skal veita skriflega og jafnan
 greindar orsakir, svo sem vegna heilsubrests, tiltekinna ávirðinga o.s.frv. Í
 lausnarbréfi skal jafnan kveðið á um frá hvaða degi embættismaður skuli lausn
  taka og með hvaða kjörum, svo sem um eftirlaun, sé um þau að ræða, lífeyri,
hvenær embættismaðurinn skuli sleppa íbúð, jarðnæði o.s.frv., eftir því sem við
                                       á.
  Embættismanni, sem víkja skal úr embætti, skal veittur kostur á að tala máli
               sínu áður en ákvörðun er tekin, ef þess er kostur.
    32. gr. Rétt er þeim er vikið er úr embætti að bera málið undir úrlausn
                                   dómstóla.
   Nú er embættismissir dæmdur óréttmætur og fer þá um bætur til aðila eftir
  úrskurði dómstóla, nema hlutaðeigendur hafi komið sér saman um annað. Þegar
 bætur eru metnar skal hafa til hliðsjónar ástæður embættismanns, svo sem aldur
 og atvinnumöguleika, svo og fram komnar málsbætur þess stjórnvalds sem leysti
                               hann frá embætti.
  33. gr. Embættismanni skal veita lausn frá og með næstu mánaðamótum eftir að
                             hann nær 70 ára aldri.
  Sé maður orðinn 65 ára, þegar hann er skipaður tímabundið í embætti skv. 23.
gr., skal skipunartími hans miðaður við að hann láti af störfum frá og með næstu
                 mánaðamótum eftir að hann nær 70 ára að aldri.
34. gr. Nú er embætti lagt niður og skal þá embættismaður jafnan halda óbreyttum
 launakjörum er embættinu fylgdu í sex mánuði frá því að hann lét af starfi, ef
  hann hefur verið í þjónustu ríkisins skemur en 15 ár, en ella í tólf mánuði,
 enda hafi hann þá ekki hafnað öðru sambærilegu starfi, óháð því hvort það er á
                        vegum ríkisins eða annars aðila.
  Nú tekur maður, er launagreiðslna nýtur skv. 1. mgr., við starfi í þjónustu
ríkisins eða annars aðila áður en liðinn er sex eða tólf mánaða tíminn, og skulu
    þá launagreiðslur samkvæmt þessari grein falla niður ef laun þau er nýja
   starfinu fylgja eru jöfn eða hærri en þau er hann naut í fyrra embætti. Ef
 launin í nýja starfinu eru lægri skal greiða honum launamismuninn til loka sex
                          eða tólf mánaða tímabilsins.
35. gr. Nú er maður, sem skipaður hefur verið tímabundið í embætti skv. 23. gr.,
ekki skipaður að nýju í embættið, og skal hann þá halda óbreyttum launakjörum er
embættinu fylgdu í þrjá mánuði frá því að hann lét af starfi ef hann hefur gegnt
 embættinu skemur en 15 ár, en ella í sex mánuði, enda hafi hann þá ekki hafnað
   öðru sambærilegu starfi, óháð því hvort það er á vegum ríkisins eða annars
                                     aðila.
  Nú tekur maður, er launagreiðslna nýtur skv. 1. mgr., við starfi í þjónustu
 ríkisins eða annars aðila áður en liðinn er þriggja eða sex mánaða tíminn, og
   skulu þá launagreiðslur samkvæmt þessari grein falla niður ef laun er nýja
   starfinu fylgja eru jöfn eða hærri en þau er hann naut í fyrra embætti. Ef
   launin í nýja starfinu eru lægri skal greiða honum launamismuninn til loka
                      þriggja eða sex mánaða tímabilsins.
 Á meðan maður nýtur launa skv. 1. mgr. er honum skylt að starfa áfram, sé þess
    óskað, og veita eftirmanni sínum aðstoð svo að sem minnst röskun verði á
                  starfsemi þeirri sem hann hafði með höndum.
 36. gr. Stjórnvald, sem skipað hefur mann í embætti, getur flutt hann úr einu
     embætti í annað, enda heyri bæði embættin undir það. Enn fremur getur
 stjórnvald, sem skipað hefur mann í embætti, samþykkt að hann flytjist í annað
     embætti er lýtur öðru stjórnvaldi, enda óski það stjórnvald eftir því.
   Flytjist maður í annað embætti skv. 1. mgr., sem er lægra launað en fyrra
      embættið, skal greiða honum launamismuninn þann tíma sem eftir er af
                      skipunartíma hans í fyrra embættinu.
    37. gr. Nú vill embættismaður biðjast lausnar, og skal hann þá gera það
 skriflega og með þriggja mánaða fyrirvara, nema ófyrirsjáanleg atvik hafi gert
hann ófæran um að gegna embættinu eða stjórnvald, sem lausn á að veita, samþykki
                                 skemmri frest.
Skylt er að veita lausn ef hennar er löglega beiðst. Þó er óskylt að veita lausn
  frá þeim tíma sem beiðst er ef svo margir leita lausnar samtímis eða um líkt
leyti í sömu starfsgrein að til auðnar um starfrækslu þar mundi horfa ef beiðni
hvers um sig væri veitt. Getur stjórnvald þá áskilið lengri uppsagnarfrest, allt
  að sex mánuðum, en á meðan heldur embættismaðurinn óbreyttum launakjörum og
réttindum. Ákvörðun þessi skal tilkynnt embættismanni svo fljótt sem verða má og
    eigi síðar en þegar sex vikur eru eftir af upphaflegum uppsagnarfresti.

                         VII. kafli. Sérstakar skyldur.
38. gr. Ráðherra setur sérhverjum forstöðumanni stofnunar erindisbréf^1) þar sem
tilgreind skulu helstu markmið í rekstri stofnunar og verkefni hennar, bæði til
                         lengri og skemmri tíma litið.
  Forstöðumaður ber ábyrgð á að stofnun, sem hann stýrir, starfi í samræmi við
   lög, stjórnvaldsfyrirmæli og erindisbréf skv. 1. mgr. Forstöðumaður ber og
 ábyrgð á því að rekstrarútgjöld og rekstrarafkoma stofnunarinnar sé í samræmi
  við fjárlög og að fjármunir séu nýttir á árangursríkan hátt. Ef útgjöld fara
  fram úr fjárlagaheimildum, verkefnum stofnunar er ekki sinnt sem skyldi eða
 þjónusta hennar telst óviðunandi getur ráðherra veitt forstöðumanni áminningu
  skv. 21. gr. eða veitt honum lausn frá embætti skv. VI. kafla ef hann hefur
gerst sekur um ítrekaða eða stórfellda vanrækslu í starfi með þeim hætti sem að
                                framan er lýst.
                                ^1)Augl. 905/2000.
39. gr. Laun og önnur launakjör embættismanna skulu ákveðin af [kjararáði, enda
 geti þau ekki ráðist með samningum á venjulegan hátt vegna eðlis starfanna eða
samningsstöðu].^1) Þó skulu laun og önnur launakjör lögreglumanna, tollvarða og
fangavarða fara eftir kjarasamningum sem stéttarfélög eða samtök þeirra gera við
                              ríkið, sbr. 47. gr.
                             ^1)[9]L. 47/2006, 13. gr.
  40. gr. Embættismönnum er óheimilt að efna til eða taka þátt í verkfalli eða
                          öðrum sambærilegum aðgerðum.

    III. hluti. Sérstök ákvæði um aðra starfsmenn ríkisins en embættismenn.
                         VIII. kafli. Ráðning í starf.
  41. gr. Starfsmenn ríkisins, aðrir en embættismenn, skulu ráðnir til starfa
ótímabundið með gagnkvæmum uppsagnarfresti. Skal sá frestur vera þrír mánuðir að
          loknum reynslutíma, nema um annað sé samið í kjarasamningi.
 Heimilt er að ráða starfsmann til starfa tímabundið og er unnt að taka fram í
ráðningarsamningi að segja megi slíkum samningi upp af hálfu annars hvors aðila
  áður en ráðning fellur sjálfkrafa úr gildi við lok samningstíma. Tímabundin
            ráðning skal þó aldrei vara samfellt lengur en í tvö ár.
42. gr. Gerður skal skriflegur ráðningarsamningur milli forstöðumanns stofnunar
          og starfsmanns þar sem meðal annars komi fram ráðningarkjör.
  Fjármálaráðherra skal setja reglur^1) um form ráðningarsamninga skv. 1. mgr.
                                 ^1)Rg. 351/1996.

                             IX. kafli. Starfslok.
43. gr. Forstöðumaður stofnunar hefur rétt til að segja starfsmanni upp störfum
eftir því sem fyrir er mælt í ráðningarsamningi. Ráðning starfsmanns, sem ráðinn
  er tímabundið skv. 2. mgr. 41. gr., fellur úr gildi við lok samningstíma án
                                   uppsagnar.
Starfsmanni skal þó jafnan segja upp störfum frá og með næstu mánaðamótum eftir
                           að hann nær 70 ára aldri.
44. gr. Skylt er að veita starfsmanni áminningu skv. 21. gr. og gefa honum færi
á að bæta ráð sitt áður en honum er sagt upp störfum ef uppsögn á rætur að rekja
til ástæðna sem þar eru greindar. Annars er ekki skylt að gefa starfsmanni kost
   á að tjá sig um ástæður uppsagnar áður en hún tekur gildi, þar á meðal ef
      uppsögn stafar af öðrum ástæðum, svo sem þeirri að verið sé að fækka
              starfsmönnum vegna hagræðingar í rekstri stofnunar.
 Ef starfsmaður óskar skal rökstyðja uppsögn skriflega. Ef hún á rætur að rekja
    til ástæðna sem greindar eru í 21. gr. má bera hana undir hlutaðeigandi
                                   ráðherra.
  45. gr. Starfsmanni skal víkja úr starfi fyrirvaralaust ef hann hefur verið
 sviptur með fullnaðardómi rétti til að gegna því starfi. Nú hefur starfsmaður
 verið sviptur þeim rétti með dómi í héraði, og skal þá í þeim dómi kveða á um
 hvort það ákvæði hans skuli þegar koma til framkvæmdar eða fresta því þar til
  ráðið verður hvort honum skuli skjóta til æðra dóms eða þar til úrlausn æðra
                                dóms er fengin.
 Starfsmanni skal og víkja úr starfi fyrirvaralaust ef hann hefur játað að hafa
gerst sekur um refsiverða háttsemi sem ætla má að hefði í för með sér sviptingu
                 réttinda skv. 68. gr. almennra hegningarlaga.
 46. gr. Starfsmaður hefur rétt til að segja upp störfum eftir því sem fyrir er
                           mælt í ráðningarsamningi.
  Þó er forstöðumanni stofnunar heimilt að lengja uppsagnarfrest í allt að sex
mánuði ef svo margir leita lausnar samtímis eða um líkt leyti í sömu starfsgrein
innan stofnunar að til auðnar um starfrækslu þar mundi horfa ef beiðni hvers um
     sig væri veitt. Á meðan heldur starfsmaðurinn óbreyttum launakjörum og
 réttindum, þar á meðal viðbótarlaunum skv. 2. mgr. 9. gr. Ákvörðun þessi skal
 tilkynnt starfsmanni svo fljótt sem verða má og eigi síðar en þegar sex vikur
   eru eftir af upphaflegum uppsagnarfresti. Sé uppsagnarfrestur skemmri skal
         ákvörðunin tilkynnt um leið og starfsmaður segir upp störfum.

                          X. kafli. Sérstök réttindi.
  47. gr. Stéttarfélög eða samtök þeirra gera kjarasamninga við ríkið um laun
   félagsmanna sinna og launakjör eftir því sem nánar er fyrir mælt í lögum.
48. gr. Stéttarfélagi er heimilt að gera verkfall hjá ríkinu í þeim tilgangi að
 stuðla að framgangi krafna sinna í deilu um kjarasamning með þeim skilyrðum og
 takmörkunum sem sett eru í lögum um kjarasamninga opinberra starfsmanna, lögum
                 um stéttarfélög og vinnudeilur og öðrum lögum.

                            IV. hluti. Önnur ákvæði.
                           XI. kafli. Ýmis sérákvæði.
49. gr. Ákvörðunum stjórnvalda samkvæmt lögum þessum verður ekki skotið til æðri
     stjórnvalda, nema öðruvísi sé fyrir mælt í einstökum ákvæðum laganna.
 50. gr. Forstöðumenn geta framselt vald, sem þeim er veitt í þessum lögum, til
      annarra stjórnenda í stofnun, enda sé það gert skriflega og tilkynnt
                            starfsmönnum stofnunar.
 Forstöðumenn ríkisfyrirtækja njóta í hvívetna sömu réttarstöðu og forstöðumenn
    stofnana samkvæmt lögum þessum þótt það sé ekki sérstaklega tekið fram.
51. gr. Forseti Alþingis er í fyrirsvari gagnvart starfsmönnum þingsins og tekur
ákvarðanir um réttindi þeirra og skyldur á sama hátt og ráðherra og forstöðumenn
   stofnana samkvæmt lögum þessum. Forseti Alþingis fer með það vald gagnvart
starfsmönnum þingsins sem fjármálaráðherra er fengið í 3. mgr. 9. gr. og 2. mgr.
                                    27. gr.
   Ráðuneytisstjórar eru í fyrirsvari gagnvart starfsmönnum ráðuneyta og taka
 ákvarðanir um réttindi þeirra og skyldur á sama hátt og forstöðumenn stofnana
  skv. 9., 11., 13., 17. og 21. gr. Skrifstofustjóri Alþingis er á sama hátt í
    fyrirsvari gagnvart starfsmönnum þingsins, svo og ríkisendurskoðandi og
               umboðsmaður Alþingis gagnvart starfsmönnum sínum.
  52. gr. Við samningu stjórnvaldsfyrirmæla samkvæmt lögum þessum, annarra en
   verklagsreglna, svo og við endurskoðun þeirra, skal jafnan gefa Bandalagi
starfsmanna ríkis og bæja, Bandalagi háskólamanna og Alþýðusambandi Íslands kost
á að fylgjast með og fjalla fyrir hönd félaga sinna um ágreiningsatriði þau sem
                               upp kunna að koma.
 53. gr. Brot á 40. gr. varða fésektum, nema mælt sé fyrir um þyngri refsingu í
                                  öðrum lögum.

                      XII. kafli. Gildistaka og lagaskil.
                  54. gr. Lög þessi öðlast gildi 1. júlí 1996.
                                    55. gr.
                                    56. gr.
 Ákvæði til bráðabirgða. Starfsmenn ríkisins, sem fá laun greidd fyrir fram við
  gildistöku laga þessara, halda þeim rétti þrátt fyrir ákvæði 1. mgr. 10. gr.
                                 laga þessara.
     Þrátt fyrir ákvæði 12. gr. laganna skulu reglugerðir nr. 410/1989, um
   barnsburðarleyfi starfsmanna ríkisins, og nr. 411/1989, um veikindaforföll
starfsmanna ríkisins, gilda um starfsmenn ríkisins, sem skipaðir hafa verið eða
 ráðnir í þjónustu ríkisins fyrir gildistöku laga þessara og fallið hafa undir
 [10]lög nr. 38/1954, uns laun í veikindaforföllum og fæðingarorlofi hafa verið
  ákveðin eða um þau samið, sbr. 1. mgr. 9. gr.^1) Sama á við um þá sem ráðnir
 verða í sömu eða sambærileg störf á þessu tímabili á grundvelli þessara laga.
Þar til um annað hefur verið samið gilda enn fremur ákvæði [11]21. gr. laga nr.
 38/1954 um umrædda starfsmenn, þó ekki embættismenn skv. 22. gr. laga þessara.
 Um starfslok þeirra starfsmanna ríkisins, sem skipaðir hafa verið eða ráðnir í
 störf ótímabundið fyrir gildistöku laga þessara, án gagnkvæms uppsagnarfrests,
 gilda ákvæði 25. gr. og VI. kafla laga þessara eftir því sem við á, sbr. þó 4.
                                      mgr.
   Þegar í hlut eiga þeir starfsmenn ríkisins, sem 3. mgr. tekur til og ekki
teljast embættismenn skv. 22. gr. laga þessara, gilda ákvæði í kjarasamningum um
          lausn frá störfum vegna heilsubrests í stað 30. gr. laganna.
    Sé starf lagt niður á starfsmaður, sem skipaður hefur verið eða ráðinn í
 þjónustu ríkisins fyrir gildistöku laga þessara og fallið hefur undir [12]lög
  nr. 38/1954, en telst ekki embættismaður skv. 22. gr. laga þessara, rétt til
bóta er nemi launum í sex mánuði, ef hann hefur verið í þjónustu ríkisins skemur
     en í 15 ár, en ella í tólf mánuði. Að öðru leyti gilda um bótarétt og
                           bótafjárhæð ákvæði 34. gr.
    Ef starf hefur verið lagt niður fyrir gildistöku laga þessara halda þeir
      starfsmenn, sem starfinu gegndu og féllu undir [13]lög nr. 38/1954,
 forgangsrétti til starfa skv. 2. og 3. mgr. [14]14. gr. þeirra laga í fimm ár
                       frá því að starfið var lagt niður.
                              ^1)Sjá augl. 122/2002.

References

   Visible links
   1. file://1998015.html
   2. file://2002096.html
   3. file://2006047.html
   4. file://2008088.html
   5. file://2006047.html#g13
   6. file://1998015.html
   7. file://2002096.html#g59
   8. file://2008088.html#g234
   9. file://2006047.html#g13
  10. file://1954038.html
  11. file://1954038.html
  12. file://1954038.html
  13. file://1954038.html
  14. file://1954038.html
