                                    dálkum.

   --------------------------------------------------------------------------

    Lög um stofnun hlutafélaga um Landsbanka Íslands og Búnaðarbanka Íslands

                              1997 nr. 50 22. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 29. maí 1997. Breytt með l. 93/1999 (tóku gildi 13. des. 1999) og l.
                      70/2001 (tóku gildi 13. júní 2001).

            I. kafli. Stofnun hlutafélaga um ríkisviðskiptabankana.
1. gr. Stofna skal hlutafélag um Landsbanka Íslands annars vegar og Búnaðarbanka
   Íslands hins vegar. Hlutverk félaganna er að hafa á hendi þá starfsemi sem
                   viðskiptabönkum er heimil samkvæmt lögum.
   Ríkissjóður leggur allar eignir, réttindi, skuldir og skuldbindingar hvors
                 ríkisviðskiptabanka um sig til hlutafélaganna.
 2. gr. Við gildistöku laga þessara skipar viðskiptaráðherra tvær þriggja manna
    undirbúningsnefndir sem hvorri um sig er ætlað að annast undirbúning og
           nauðsynlegar aðgerðir vegna stofnunar hlutafélags um hvorn
   ríkisviðskiptabankanna. Nefndirnar annast undirbúning löggerninga er varða
stofnun hlutafélagsbankanna og fyrirhugaða starfsemi, í umboði viðskiptaráðherra
og í samráði við hlutaðeigandi ríkisviðskiptabanka. Löggerningar þessir skulu að
 því er varðar verkefni sem bankaráð og bankastjórn fer með skv. 39. og [4]41.
  gr. laga nr. 113/1996, um viðskiptabanka og sparisjóði, hljóta staðfestingu
hlutaðeigandi aðila, og þá bankaráða og bankastjórna ríkisviðskiptabankanna þar
       til bankaráð og bankastjórar hlutafélagsbankanna taka til starfa.
                 Viðskiptaráðherra setur nefndunum erindisbréf.
     Nefndir skv. 1. mgr. skulu hafa fullan aðgang að gögnum hlutaðeigandi
ríkisviðskiptabanka þrátt fyrir ákvæði um þagnarskyldu skv. [5]43. gr. laga nr.
   113/1996, um viðskiptabanka og sparisjóði. Skulu stjórnendur og starfsmenn
   ríkisviðskiptabankanna veita nefndarmönnum viðkomandi nefndar nauðsynlega
        aðstoð. Nefndarmenn eru bundnir af [6]43. gr. laga nr. 113/1996.
3. gr. Hinn 1. janúar 1998 tekur Landsbanki Íslands hf. við rekstri og starfsemi
    Landsbanka Íslands og Búnaðarbanki Íslands hf. við rekstri og starfsemi
Búnaðarbanka Íslands og skal viðskiptaráðherra þá hafa veitt hlutafélagsbönkunum
                starfsleyfi skv. [7]II. kafla laga nr. 113/1996.
    Landsbanki Íslands og Búnaðarbanki Íslands skulu lagðir niður þegar nýir
                 hlutafélagsbankar taka til starfa skv. 1. mgr.
Kjósa skal bankaráð hvors hlutafélagsbanka á stofnfundum sem haldnir skulu fyrir
     yfirtöku hlutafélagsbankanna á ríkisviðskiptabönkunum. Umboð bankaráða
 Landsbanka Íslands og Búnaðarbanka Íslands, sem síðast voru kjörin af Alþingi
   skv. [8]27. gr. laga nr. 43/1993, um viðskiptabanka og sparisjóði, sbr. nú
  [9]lög nr. 113/1996, falla niður þegar nýir hlutafélagsbankar hafa tekið til
                              starfa skv. 1. mgr.

                II. kafli. Hlutafé, hlutir og meðferð hlutafjár.
4. gr. Viðskiptaráðherra fer með eignarhlut ríkisins í Landsbanka Íslands hf. og
                            Búnaðarbanka Íslands hf.
5. gr. Við stofnun Landsbanka Íslands hf. og Búnaðarbanka Íslands hf. skal allt
                        hlutafé vera í eigu ríkissjóðs.
Ráðherra ákveður heildarfjárhæð hlutafjár í hvorum hlutafélagsbanka við stofnun.
Skal við það miðað að heildarfjárhæð hlutafjár í hvorum hlutafélagsbanka sé eigi
  hærri en sem nemur eigin fé Landsbanka Íslands annars vegar og Búnaðarbanka
      Íslands hins vegar samkvæmt endurskoðuðum ársreikningi ársins 1996.
   Ráðherra skipar sér til ráðuneytis nefnd þriggja manna til að leggja mat á
heildarfjárhæð stofnhlutafjár í hvorum hlutafélagsbanka skv. 2. mgr. Niðurstöður
 nefndarinnar skulu liggja fyrir í síðasta lagi 1. október 1997. Ákvæði 2. mgr.
    2. gr. eiga við um störf nefndarinnar. Viðskiptaráðherra setur nefndinni
                                  erindisbréf.
         6. gr. Viðskiptaráðherra ákveður skiptingu hlutafjár í hluti.
[Heimilt er að selja hlutafé ríkissjóðs í Landsbanka Íslands hf. og Búnaðarbanka
                                Íslands hf.]^1)
                                      ^1)
                               ^1)L. 70/2001, 1. gr.
7. gr. Ákvæði [10]6. gr. laga nr. 113/1996, um viðskiptabanka og sparisjóði, og
  2. mgr. [11]14. gr. laga nr. 2/1995, um hlutafélög, gildir ekki um innborgun
         hlutafjár í Landsbanka Íslands hf. og Búnaðarbanka Íslands hf.
 Ákvæði 2. mgr. 3. gr., 1. mgr. 20. gr. og 2. tölul. 1. mgr. [12]107. gr. laga
  nr. 2/1995, um hlutafélög, gilda ekki um tölu stofnenda og fjölda hluthafa í
               Landsbanka Íslands hf. og Búnaðarbanka Íslands hf.

                       III. kafli. Réttindi starfsmanna.
  8. gr. Allir starfsmenn Landsbanka Íslands og Búnaðarbanka Íslands, sem taka
 laun samkvæmt kjarasamningum Sambands íslenskra bankamanna eða kjarasamningum
   annarra stéttarfélaga, skulu eiga kost á sambærilegu starfi hjá Landsbanka
         Íslands hf. eða Búnaðarbanka Íslands hf. við yfirtöku þeirra á
                            ríkisviðskiptabönkunum.
   Nú tekur maður, sem gegnir starfi hjá Landsbanka Íslands eða Búnaðarbanka
Íslands, við starfi hjá Landsbanka Íslands hf. eða Búnaðarbanka Íslands hf., og
 skal hann þá njóta sömu réttinda og hann hafði samkvæmt kjarasamningum og/eða
      ráðningarsamningum. Réttur hans til launa hjá Landsbanka Íslands eða
         Búnaðarbanka Íslands fellur niður er hann tekur við starfinu.
     9. gr. Um ráðningu og starfskjör bankastjóra, staðgengla bankastjóra,
    forstöðumanns endurskoðunardeildar og eftir atvikum aðstoðarbankastjóra
 Landsbanka Íslands hf. og Búnaðarbanka Íslands hf. skal fara samkvæmt ákvæðum
[13]laga nr. 113/1996, um viðskiptabanka og sparisjóði, sbr. ákvæði [14]laga nr.
                             2/1995, um hlutafélög.
           10. gr. Um biðlaunarétt, sem kann að hafa fylgt störfum í
   ríkisviðskiptabönkunum, gilda ákvæði [15]laga nr. 70/1996, um réttindi og
                         skyldur starfsmanna ríkisins.
  11. gr. Ríkissjóður ber ábyrgð á skuldbindingum Landsbanka Íslands gagnvart
   Eftirlaunasjóði starfsmanna Landsbankans og Seðlabankans og skuldbindingum
Búnaðarbanka Íslands gagnvart Eftirlaunasjóði starfsmanna Búnaðarbanka Íslands,
sem verða til vegna starfsmanna ríkisviðskiptabankanna áður en rekstur þeirra er
 yfirtekinn af Landsbanka Íslands hf. og Búnaðarbanka Íslands hf. og til staðar
eru samkvæmt reglugerðum eftirlaunasjóðanna eins og þær eru á því tímamarki sem
greinir í 3. gr., ef ekki nást á einhverjum tíma samningar um aðra tilhögun. Hið
     sama gildir um lífeyrisskuldbindingar ríkisviðskiptabankanna aðrar en
                  skuldbindingar gagnvart eftirlaunasjóðunum.
 Nú reynir á ábyrgð 1. mgr. og skal þá greiðsluhlutfall ríkissjóðs annars vegar
   og viðkomandi hlutafélagsbanka hins vegar vera hið sama og hlutfallslegur
           starfstími viðkomandi starfsmanns hjá hvorum aðila um sig.
12. gr. Um kjarasamninga Landsbanka Íslands hf. og Búnaðarbanka Íslands hf. við
     starfsmenn skal fara samkvæmt [16]lögum nr. 34/1977, um kjarasamninga
                       starfsmanna banka í eigu ríkisins.

                 IV. kafli. Ríkisábyrgð á innlánum og lántökum.
  13. gr. Ríkissjóður ber ábyrgð á öllum innlendum og erlendum skuldbindingum
 Landsbanka Íslands og Búnaðarbanka Íslands sem stofnað er til áður en rekstur
 hlutaðeigandi ríkisviðskiptabanka er yfirtekinn af Landsbanka Íslands hf. eða
 Búnaðarbanka Íslands hf. Ábyrgð ríkissjóðs er eins og til hennar er stofnað og
  gildir uns viðkomandi skuldbinding er að fullu efnd. Um ábyrgð ríkissjóðs á
 innstæðum fer þó skv. 2. mgr. og um ábyrgð ríkissjóðs á lífeyrisskuldbindingum
             ríkisviðskiptabankanna fer skv. 11. gr. laga þessara.
 Ábyrgð ríkissjóðs á innstæðum fellur niður við yfirtöku hlutafélagsbankanna á
 ríkisviðskiptabönkunum. Þó ber ríkissjóður ábyrgð á bundnum innstæðum hafi þær
 verið lagðar inn fyrir yfirtöku hlutafélagsbankanna á ríkisviðskiptabönkunum.
 Ríkisábyrgðin fellur niður þegar viðkomandi innstæða er laus til útborgunar að
                               loknum binditíma.
     Ríkissjóður ber ekki ábyrgð á skuldbindingum Landsbanka Íslands hf. og
   Búnaðarbanka Íslands hf. umfram það sem kveðið er á um í lögum þessum og í
                               hlutafélagalögum.

                             V. kafli. Ýmis ákvæði.
    14. gr. Innlánsreikningar við Landsbanka Íslands og Búnaðarbanka Íslands
         flytjast til viðkomandi hlutafélagsbanka við yfirtöku þeirra á
 ríkisviðskiptabönkunum. Landsbanki Íslands og Búnaðarbanki Íslands skulu birta
 tvær auglýsingar þessa efnis í Lögbirtingablaðinu. Auglýsingarnar skulu birtar
með u.þ.b. tveggja vikna millibili, og skal hin fyrri birt a.m.k. 30 dögum fyrir
         yfirtöku Landsbanka Íslands hf. og Búnaðarbanka Íslands hf. á
                            ríkisviðskiptabönkunum.
15. gr. Greiðslustaður skuldaskjala, sem eru í eigu tiltekinna útibúa Landsbanka
Íslands eða Landsbanka Íslands almennt, verður hjá samsvarandi útibúi Landsbanka
 Íslands hf. eða almennt hjá Landsbanka Íslands hf. eftir því sem við á hverju
 sinni þegar Landsbanki Íslands hf. hefur tekið til starfa. Landsbanki Íslands
 hf. tekur við öllum réttindum og öllum skyldum Landsbanka Íslands, þar á meðal
 réttindum eða skyldum tengdum skuldaskjölum í eigu Landsbanka Íslands og aðild
að dómsmálum sem Landsbanki Íslands rekur eða rekin eru gegn Landsbanka Íslands.
Landsbanki Íslands skal birta tvær auglýsingar þessa efnis í Lögbirtingablaðinu.
   Greiðslustaður skuldaskjala, sem eru í eigu tiltekinna útibúa Búnaðarbanka
    Íslands eða Búnaðarbanka Íslands almennt, verður hjá samsvarandi útibúi
Búnaðarbanka Íslands hf. eða almennt hjá Búnaðarbanka Íslands hf. eftir því sem
   við á hverju sinni þegar Búnaðarbanki Íslands hf. hefur tekið til starfa.
Búnaðarbanki Íslands hf. tekur við öllum réttindum og öllum skyldum Búnaðarbanka
    Íslands, þar á meðal réttindum eða skyldum tengdum skuldaskjölum í eigu
 Búnaðarbanka Íslands og aðild að dómsmálum sem Búnaðarbanki Íslands rekur eða
   rekin eru gegn Búnaðarbanka Íslands. Búnaðarbanki Íslands skal birta tvær
                 auglýsingar þessa efnis í Lögbirtingablaðinu.
   Vistunarstaður skjala sem innheimt skulu hjá tilteknum útibúum Landsbanka
      Íslands eða Búnaðarbanka Íslands verður samsvarandi útibú viðkomandi
        hlutafélagsbanka eftir yfirtöku þeirra síðarnefndu á viðkomandi
ríkisviðskiptabanka. Landsbanki Íslands og Búnaðarbanki Íslands skulu birta tvær
                 auglýsingar þessa efnis í Lögbirtingablaðinu.
      Um auglýsingar samkvæmt þessari grein fer skv. 14. gr. laga þessara.
 16. gr. Innköllun til lánardrottna Landsbanka Íslands og Búnaðarbanka Íslands
                              skal eigi gefin út.
17. gr. Í stofnyfirlýsingu skal mælt fyrir um þau atriði sem áskilið er að fram
 komi í stofnsamningi samkvæmt hlutafélagalögum að öðru leyti en getið er um í
                                 lögum þessum.
18. gr. Landsbanki Íslands hf. tekur við öllum skattalegum réttindum og skyldum
   Landsbanka Íslands og Búnaðarbanki Íslands hf. tekur við öllum skattalegum
réttindum og skyldum Búnaðarbanka Íslands. Um skattskyldu Landsbanka Íslands hf.
    og Búnaðarbanka Íslands hf. fer að öðru leyti eftir lögum um skattskyldu
                                 lánastofnana.
 19. gr. Þar sem Landsbanka Íslands og Búnaðarbanka Íslands hefur verið falið í
 lögum að sinna sérstökum verkefnum taka Landsbanki Íslands hf. og Búnaðarbanki
         Íslands hf. við þeim réttindum og skyldum eftir því sem við á.
 Landsbanki Íslands hf. tekur við öllum réttindum og skuldbindingum Landsbanka
Íslands og Búnaðarbanki Íslands hf. tekur við öllum réttindum og skuldbindingum
   Búnaðarbanka Íslands vegna yfirtöku ríkisviðskiptabankanna á sparisjóðum.
20. gr. Um hlutafélagsbanka samkvæmt lögum þessum gilda að öðru leyti en leiðir
af ákvæðum laga þessara ákvæði um starfsemi hlutafélagsbanka samkvæmt [17]lögum
nr. 113/1996, um viðskiptabanka og sparisjóði, og ákvæði [18]laga nr. 2/1995, um
                        hlutafélög, eftir því sem við á.
  21. gr. Allur kostnaður af stofnun hlutafélaga og yfirtöku þeirra á rekstri
Landsbanka Íslands og Búnaðarbanka Íslands greiðist af Landsbanka Íslands hf. og
                            Búnaðarbanka Íslands hf.
                     22. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1997050
   2. http://www.althingi.is/dba-bin/ferill.pl?ltg=121&mnr=409
   3. http://www.althingi.is/altext/121/s/0706.html
   4. file://1996113.html
   5. file://1996113.html
   6. file://1996113.html
   7. file://1996113.html
   8. file://1993043.html
   9. file://1996113.html
  10. file://1996113.html
  11. file://1995002.html#g14
  12. file://1995002.html#g107
  13. file://1996113.html
  14. file://1995002.html
  15. file://1996070.html
  16. file://1977034.html
  17. file://1996113.html
  18. file://1995002.html
