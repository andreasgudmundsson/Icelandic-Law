
   --------------------------------------------------------------------------

                   Lög um mælingar, mæligrunna og vigtarmenn

                              2006 nr. 91 14. júní

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 30. júní 2006. EES-samningurinn: II. viðauki tilskipun 2004/22/EB,
 90/384/EBE og 71/316/EBE. Breytt með l. 34/2007 (tóku gildi 30. mars 2007), l.
  98/2009 (tóku gildi 1. okt. 2009 nema 69. og 70. gr. sem tóku gildi 1. jan.
  2010), l. 162/2010 (tóku gildi 1. jan. 2011) og l. 126/2011 (tóku gildi 30.
                                  sept. 2011).

                            I. kafli. Almenn ákvæði.
                                1. gr. Markmið.
 Markmið laga þessara er að tryggja að hér á landi sé notað mælifræðikerfi sem
                   nýtur trausts jafnt innan lands sem utan.
 Lögin skulu stuðla að því að mælingar og mælifræðilegar niðurstöður séu réttar
    og nákvæmar og tryggi réttmæta og örugga viðskiptahætti, verndi hagsmuni
   neytenda og líf og heilsu borgaranna og stuðli auk þess að réttarvernd og
                                umhverfisvernd.
                               2. gr. Gildissvið.
   Lög þessi gilda um mælingar, mælitæki og mæligrunna, eftir því sem segir í
      lögunum eða reglum settum samkvæmt þeim. Þá taka lögin til löggiltra
                                  vigtarmanna.
       Lögin gilda ekki um mælingar og niðurstöður mælinga til einkanota.
                             3. gr. Skilgreiningar.
                Merking orða í lögum þessum er sem hér greinir:
    Alþjóðlega SI-einingakerfið: Samræmt einingakerfi sem Almenna þingið fyrir
 vog og mál (CGPM) hefur samþykkt og lagt til að verði notað. SI stendur fyrir
    Système International og er alþjóðleg skammstöfun fyrir einingakerfið.
    Faggilding: Formleg viðurkenning þar til bærs stjórnvalds á því að aðili sé
           hæfur til að vinna tiltekin verkefni varðandi samræmismat.
    Faggilt kvörðunarþjónusta: Þjónusta einstaklings eða lögaðila sem tekur að
                      sér kvörðun eftir faggiltri aðferð.
    Faggilt mælifræðistofa: Faggilt rannsóknastofa á sviði mælifræði sem hefur
         fengið viðurkenningu á gæðum, tæknilegri hæfni og sjálfstæði.
    Gerðarviðurkenning: Ákvörðun, byggð á matsskýrslu, um það að gerð mælitækis
 uppfylli viðeigandi kröfur laga og reglugerða og að það sé hæft til notkunar á
lögmæltu sviði þannig að vænta megi að það veiti áreiðanlegar mæliniðurstöður um
                               tiltekið tímabil.
     Kvörðun: Röð aðgerða sem ákvarða, við tiltekin skilyrði, sambandið milli
    gilda stærða sem mælitæki eða mælikerfi sýna eða gilda sem efnismát eða
     viðmiðunarefni standa fyrir og samsvarandi gilda sem mæligrunnar hafa.
    Kvörðunarvottorð: Skjal þar sem niðurstöður kvörðunar eru skráðar í samræmi
                 við nánari reglur sem gilda um útgáfu þeirra.
   Löggilding mælitækis: Aðgerð til að tryggja og staðfesta formlega að mælitæki
   fullnægi öllum kröfum laga og reglugerða. Löggilding fer fram með athugun,
 merkingu og/eða útgáfu vottorðs og er venjulega lokið með innsiglun á aðgengi
                                   stillinga.
      Löggilding vigtarmanns: Formleg staðfesting á að einstaklingur uppfylli
skilyrði laga og reglna settra samkvæmt þeim um menntun og önnur skilyrði til að
                            starfa sem vigtarmaður.
   Mælieining: Ákveðin stærð, skilgreind og viðtekin með samkomulagi, sem aðrar
 stærðir sömu gerðar eru bornar saman við til að tákna magn þeirra í samanburði
                                 við þá stærð.
   Mælifræðilegt eftirlit: Eftirlit með framleiðslu, innflutningi, uppsetningu,
 notkun, viðhaldi og viðgerð á mælitækjum, framkvæmt til að athuga hvort tækin
   séu notuð rétt eins og lög og reglugerðir um mælifræði segja, þ.m.t. hvort
       forpakkningar innihaldi leyfilega þyngd og hvort hún sé rétt mæld.
    Mæligrunnur: Efnismát, mælitæki, viðmiðunarefni eða mælikerfi sem ætlað er
til að skilgreina, raungera, varðveita, birta eða endurgera mælieiningu eða eina
                eða fleiri stærðir sem hafa skal til viðmiðunar.
      Mæling: Aðgerð eða röð aðgerða sem framkvæmdar eru til að ákveða gildi
           stærðar sem er táknuð sem margfeldi tölu og mælieiningar.
    Mælitæki: Tæki sem ætlað er, eitt sér eða ásamt tilheyrandi og viðurkenndum
                   viðbótartækjum, til að framkvæma mælingu.
     Rekjanleiki: Eiginleiki í niðurstöðu mælinga eða gildis á mæligrunni sem
    gerir unnt að tengja þau við tilteknar viðmiðanir, venjulega lands- eða
    alþjóðamæligrunna, með óslitinni röð samanburða sem hver fyrir sig hefur
                              skilgreinda óvissu.
    Samræmismat: Mat á því hvort vara, ferli, kerfi eða aðili uppfylli kröfur.
   Skoðun: Athugun á vöruhönnun, vöru, ferli eða uppsetningu búnaðar og ákvörðun
 á samræmi þess við tilgreindar kröfur, eða almennar kröfur, og skal þá byggt á
                               faglegum úrskurði.
    Undireining: Vélbúnaður sem er tilgreindur sem slíkur í tilskipunum, lögum
  eða reglum settum samkvæmt þeim, virkar sjálfstætt og myndar mælitæki ásamt
 öðrum undireiningum sem hann er samhæfður, eða mælitæki sem hann er samhæfður.
     Úrtaksskoðun: Skoðun einsleits safns mælitækja sem byggð er á niðurstöðum
  mats á tölfræðilega hæfilegum fjölda sýna völdum af handahófi úr tilgreindri
                                     lotu.
      Yfireftirlit: Eftirlit stjórnvalds með því að ákvæðum í lögum þessum og
 reglum settum samkvæmt þeim á sviði mælifræði sé fylgt í framkvæmd, yfirumsjón
 með eftirliti sem einkaaðilar framkvæma í umboði eftirlitsstjórnvalds, svo og
taka stjórnvaldsákvarðana á grundvelli laga sem gilda um mælifræðilegt eftirlit.
                              4. gr. Stjórnsýsla.
 [Ráðherra]^1) fer með yfirstjórn mála samkvæmt lögum þessum, en Neytendastofa
                  fer í umboði ráðherra með framkvæmd laganna.
                Hlutverk Neytendastofu samkvæmt lögum þessum er:
     a. að annast töku stjórnvaldsákvarðana og kveða upp stjórnvaldsúrskurði á
grundvelli ákvæða þessara laga eða sérlaga sem henni hefur verið falið eftirlit
                                      með;
     b. að veita stjórnvöldum og öðrum ráðgjöf um mælifræðileg málefni, veita
umsagnir um mæligrunna og reglur stjórnvalda á sviði mælinga og lögmælifræði og
         stuðla að útbreiðslu þekkingar hér á landi á sviði mælifræði;
    c. að vera stjórnvald á sviði mælifræði og annast rekstur þeirra mæligrunna
    sem stjórnvöld fela henni umsjón með skv. 7. gr., sbr. 6. gr., og veita
              kvörðunarþjónustu í samræmi við ákvæði VIII. kafla;
     d. að annast markaðseftirlit og samskipti við önnur eftirlitsstjórnvöld á
Evrópska efnahagssvæðinu, sbr. III. kafla laga þessara, og yfireftirlit á sviði
      mælifræði í samræmi við ákvæði laga og reglna settra samkvæmt þeim;
        e. að annast löggildingu vigtarmanna o.fl., sbr. ákvæði VII. kafla;
       f. að vera í fyrirsvari fyrir Íslands hönd í alþjóðlegu samstarfi um
                             mælifræðileg málefni;
    g. að hafa samstarf við aðra aðila sem fást við verkefni á sviði mælifræði.
                             ^1)L. 126/2011, 433. gr.

                    II. kafli. Mælieiningar og mæligrunnar.
            5. gr. Á Íslandi skal nota alþjóðlega SI-einingakerfið.
 Þrátt fyrir ákvæði 1. mgr. getur ráðherra heimilað að notaðar séu mælieiningar
    utan alþjóðlega SI-einingakerfisins. Þær skulu þó ávallt hafa viðmiðun í
                         alþjóðlega SI- einingakerfinu.
6. gr. Mælitæki sem notuð eru til lögboðinna mælinga og eftirlits og ákvörðunar
    stjórnvalda eða dómstóla á viðurlögum eða sá búnaður sem notaður er til
   löggildingar þessara mælitækja skal kvarðaður með rekjanlegum kvörðunum af
                               faggiltum aðilum.
Neytendastofa annast öflun og viðhald rekjanlegra mæligrunna vegna mælitækja og
eftirlits skv. 1. mgr. eða hefur milligöngu um aðgang að slíkum mæligrunnum hafi
                 öðrum aðilum ekki verið falið það í sérlögum.
    Neytendastofa annast einnig öflun og viðhald rekjanlegra mæligrunna sem
    mikilvægir eru til þess að uppfylla þarfir atvinnulífsins fyrir faggilta
                    kvörðunarþjónustu, sbr. 2. mgr. 29. gr.
 7. gr. Neytendastofa ákveður með hliðsjón af gildandi lögum á hverjum tíma, að
fenginni umsögn fagráðs og í samstarfi við hlutaðeigandi ráðuneyti, fyrir hvaða
  mælifræðisvið halda skal rekjanlega mæligrunna og birtir upplýsingar um hvar
                               þeir eru vistaðir.

                 III. kafli. Sala og markaðssetning mælitækja.
              8. gr. Kröfur um sölu og markaðssetningu mælitækja.
 Mælitæki sem eru seld og markaðssett á Íslandi, og undireiningar þeirra, skulu
uppfylla kröfur sem gerðar eru til þeirra í lögum og reglugerðum settum samkvæmt
                                     þeim.
Framleiðendur, seljendur og dreifingaraðilar bera ábyrgð á að mælitæki sem þeir
  markaðssetja eða selja uppfylli ákvæði laga og reglna settra samkvæmt þeim.
                          9. gr. Merkingar mælitækja.
 Í reglugerð sem ráðherra setur er heimilt að setja nánari reglur í samræmi við
    ákvæði laga eða alþjóðlega samninga sem Ísland er aðili að um merkingar
 mælitækja sem heimilt er að selja, markaðssetja og taka í fyrstu notkun hér á
                                     landi.
                              10. gr. Samræmismat.
 Í reglugerð sem ráðherra setur skal kveðið á um mat á samræmi við grunnkröfur
     til að sannreyna hvort mælitæki sem sett eru á markað uppfylli kröfur.
 Samræmismatinu skal lokið og það sannanlega skrásett áður en mælitæki er boðið
                   til sölu eða tekið í notkun í fyrsta sinn.
Neytendastofu er heimilt að veita tímabundna undanþágu frá samræmismati, svo sem
              ef nota á vöruna á vörusýningum eða á vörukynningum.
  11. gr. Samræmismat getur fallið úr gildi áður en gildistími þess rennur út
þegar ljóst er að kröfur sem gerðar voru til tækisins og samræmismatið er byggt
                             á eru ekki uppfylltar.
 Þegar samræmismat hefur verið fellt úr gildi skv. 1. mgr. er óheimilt að bjóða
   viðkomandi mælitæki til sölu eða selja það hér á landi að liðnum hæfilegum
                                    fresti.

                          IV. kafli. Notkun mælitækja.
                           12. gr. Mælitæki í notkun.
 Eigandi mælitækis eða ábyrgðaraðili, ef það á við, ber ábyrgð á að mælitæki í
   notkun uppfylli ávallt reglur sem kveðið er á um í lögum og reglum settum
samkvæmt þeim og er ábyrgur fyrir greiðslu eftirlitsgjalds í samræmi við ákvæði
                          IX. kafla um eftirlitsgjald.
         13. gr. Sérkröfur um mælitæki og mælingar til ákveðinna nota.
Ráðherra getur ákveðið í reglugerð^1) að mælitæki og mælingar til ákveðinna nota
 skuli uppfylla ítarlegri kröfur en almennt eru gerðar til mælinga og mælitækja
    og hvernig eftirliti með þeim skuli háttað, sbr. 14. gr. og VI. kafla um
                      framkvæmd eftirlits með mælitækjum.
                     Eftirlitsskyld mælitæki í notkun eru:
                                  1. Vatnsmælar.
                                   2. Gasmælar.
                          3. Raforkumælar fyrir raunorku.
                                4. Varmaorkumælar.
                      5. Mælikerfi fyrir vökva aðra en vatn.
                                     6. Vogir.
                           7. Gjaldmælar leigubifreiða.
                        8. Mæliáhöld fyrir lengd og rúmmál.
                                 9. Víddamælitæki.
                     10. Greiningartæki fyrir útblástursloft.
                                   11. Vogarlóð.
                   12. Mælitæki fyrir loftþrýsting í hjólbörðum.
     Neytendastofa setur reglur sem gilda skulu um slík mælitæki. Þá getur
   Neytendastofa sett reglur um nákvæmnisflokka mælitækja ef nauðsyn krefur.
Mælitæki önnur en þau sem getið er um í 2. mgr. skulu eigi að síður uppfylla þær
 sérstöku kröfur sem gerðar eru til mælitækis sem er á sama stað, ef unnt er að
                           nota þau í sama tilgangi.
    Neytendastofa skal birta á aðgengilegan hátt og uppfæra reglulega nánari
 upplýsingar um hvaða mælitæki eru eftirlitsskyld samkvæmt lögum og reglum sem
                               gilda hér á landi.
    ^1)Rg. 1060/2008. Rg. 1061/2008. Rg. 1062/2008. Rg. 252/2009. Rg. 253/2009,
                  sbr. 467/2009; og 254/2009, sbr. 467/2009;.
14. gr. Staðfesting á að mælitæki í notkun og mælingar uppfylli skilyrði laga og
                                    reglna.
 Staðfesta skal með löggildingu að mælitæki í notkun uppfylli kröfur eftir því
    sem nánar er kveðið á um í reglugerðum. Birta skal lista um þessa flokka
                         mælitækja á aðgengilegan hátt.
      Eigandi mælitækja eða ábyrgðaraðili mælinga getur þó óskað samþykkis
Neytendastofu fyrir því að gæðakerfi eða önnur tilhögun formlegs innra eftirlits
                     verði tekin gild í stað löggildingar.
 Ráðherra getur sett reglur um notkun úrtaks við eftirlit með safni mælitækja.
Skal þar byggt á stöðlum um úrtaksskoðanir og alþjóðlega viðurkenndum reglum um
                         hvernig stöðlunum skuli beitt.
Eftirlit með magni í forpakkaðri vöru fer fram á markaði með sýnatöku, hvort sem
    innlendir eða erlendir aðilar hafa pakkað vörunni, í samræmi við ákvæði
                        reglugerða um forpakkaðar vörur.
 Pökkunaraðilar sem pakka í samræmi við 2. mgr. 16. gr. skulu sæta reglubundnu
eftirliti. Þeir skulu nota löggilt mælitæki við pökkunina eða við gæðatryggingu
                                    hennar.
Í reglugerðum sem ráðherra setur skal kveðið nánar á um framkvæmd allra aðferða
                            samkvæmt þessari grein.

                         V. kafli. Niðurstöður mælinga.
                   15. gr. Tilgreining á niðurstöðum mælinga.
Hvarvetna þar sem viðskipti fara fram að viðskiptavinum viðstöddum og notuð eru
 mælitæki sem lög þessi gilda um skal þannig um búið að viðskiptavinurinn sjái
greinilega þegar mæling fer fram og geti lesið mæliniðurstöður fyrirhafnarlaust,
                                 sjá þó 16. gr.
Þegar sjálfvirk mæling viðskipta sem lög þessi ná til fer fram skulu viðskipta-
                og eftirlitsaðilar hafa aðgang að mælingagögnum.
                        16. gr. Magn forpakkaðrar vöru.
Í reglugerð sem ráðherra setur skulu vera reglur um mesta leyfilega frávik þegar
 vara er seld eftir magni í samræmi við ákvæði tilskipana um forpakkaðar vörur.
Í reglugerð^1) sem ráðherra setur skal nánar kveðið á um rétt og skyldur þeirra
    sem merkja forpakkaðar vörur með e-merki í samræmi við ákvæði tilskipana
  Evrópusambandsins, þ.m.t. reglur um viðurkenningu á kerfum sem framleiðandi
 notar við magnmælingar. Ráðherra getur í reglugerð einnig kveðið á um að vörur
      megi einungis selja í ákveðnum magnstærðum og magn skuli tilgreint á
                                framleiðsluvöru.
                                 ^1)Rg. 437/2009.

                 VI. kafli. Framkvæmd eftirlits með mælitækjum.
                          17. gr. Umboð til eftirlits.
Neytendastofa fer með eftirlit samkvæmt lögum þessum. Stofnuninni er þó heimilt
   að fela öðrum að framkvæma eftirlitið með samningi. Skulu þeir aðilar vera
óháðir eftirlitsskyldum aðilum og hafa sérþekkingu og hæfni á viðkomandi sviði.
Ákvæði kaflans eiga jafnframt við um þá aðila sem Neytendastofa veitir umboð til
eftirlits, nema sérstaklega sé kveðið á um annað í umboði til viðkomandi aðila.
                       18. gr. Gjaldskrá eftirlitsaðila.
Gjaldskrá þeirra aðila sem Neytendastofa felur framkvæmd mælifræðilegs eftirlits
skal vera opinber. Ráðherra er heimilt að setja gjaldskrá ef einungis einn aðili
            veitir þjónustu til löggildingar á viðkomandi mælitæki.
                           19. gr. Óhindrað aðgengi.
Neytendastofa skal hafa óhindraðan aðgang að öllum starfsstöðvum og innréttingum
við framkvæmd eftirlits samkvæmt ákvæðum þessara laga og reglna settra samkvæmt
                                     þeim.
                         20. gr. Réttur til upplýsinga.
  Neytendastofa getur krafið þá aðila sem eru eftirlitsskyldir samkvæmt lögum
  þessum um allar upplýsingar sem nauðsynlegar þykja við framkvæmd eftirlits.
    Neytendastofa getur í starfi sínu krafist upplýsinga og gagna frá öðrum
                     stjórnvöldum óháð þagnarskyldu þeirra.
                    21. gr. Aðstoð við framkvæmd eftirlits.
 Framleiðendur, seljendur, dreifingaraðilar, eigendur og umsjónarmenn mælitækja
sem lög þessi taka til og aðrir eftirlitsskyldir aðilar skulu auðvelda framkvæmd
 eftirlits samkvæmt þessum lögum og veita nauðsynlega aðstoð eftir því sem við
                                   getur átt.
 Eftirlitsskyldur aðili getur ekki krafið Neytendastofu um greiðslu vegna þess
kostnaðar sem hann kann að verða fyrir við framkvæmd eftirlits samkvæmt lögunum.
                             22. gr. Þagnarskylda.
   Þeim sem starfa af hálfu stjórnvalda að framkvæmd laga þessara og þeim sem
 Neytendastofa hefur veitt umboð til að framkvæma eftirlit á grundvelli laganna
 er óheimilt að skýra frá atriðum sem þeir verða áskynja í starfi sínu og leynt
           eiga að fara. Þagnarskyldan helst þótt látið sé af starfi.

                    VII. kafli. Um löggilta vigtarmenn o.fl.
              23. gr. Skilyrði til löggildingar vigtarmanns o.fl.
     Löggiltir vigtarmenn geta þeir orðið sem uppfylla eftirtalin skilyrði:
                           a. eru búsettir hér á landi,
                            b. eru fullra tuttugu ára,
                           c. eru sjálfráða og fjárráða,
        d. hafa sótt námskeið til löggildingar vigtarmanna og staðist próf.
Vigtarmenn skulu hafa löggildingu Neytendastofu sem gefur út skírteini þeim til
  handa um að þeir megi taka að sér störf sem löggiltum vigtarmönnum eru einum
falin samkvæmt ákvæðum í lögum eða reglum settum samkvæmt þeim. Synja skal manni
      um löggildingu ef 68. gr. almennra hegningarlaga á við um hagi hans.
Löggilding vigtarmanns gildir í tíu ár. Neytendastofa heldur skrá yfir löggilta
                                  vigtarmenn.
Neytendastofu er heimilt að veita einstaklingi bráðabirgðalöggildingu til starfa
að löggiltri vigtun að fenginni umsögn hlutaðeigandi stjórnvalda. Skilyrði fyrir
  undanþágu og bráðabirgðalöggildingu er að óframkvæmanlegt sé að fá löggiltan
  vigtarmann til starfans og brýna nauðsyn beri til að vigtun fari fram lögum
samkvæmt. Það skilyrði skal sett að leyfishafi samkvæmt ákvæði þessu sæki fyrsta
   námskeið eftir að undanþága er veitt. Standist leyfishafi ekki próf fellur
                       bráðabirgðalöggilding hans niður.
 Í reglugerð^1) sem ráðherra setur skal setja nánari reglur um námskeið, próf,
    endurnýjun réttinda, endurmenntunarnámskeið og starfshætti vigtarmanna.
                                 ^1)Rg. 441/2010.
                      24. gr. Prófnefnd, námskeið og próf.
   Prófnefnd vigtarmanna hefur umsjón með prófi til löggildingar vigtarmanna.
      Ráðherra skipar þriggja manna prófnefnd til fimm ára í senn og skal
 Neytendastofa tilnefna einn fulltrúa, Fiskistofa einn en ráðherra skipar einn
  fulltrúa án tilnefningar og er hann jafnframt formaður nefndarinnar. Til að
 standa straum af kostnaði við framkvæmd prófa skulu próftakar greiða gjald sem
ráðherra ákveður. Skal fjárhæðin taka mið af kostnaði af námskeiðum og framkvæmd
 prófsins. Í reglugerð^1) sem ráðherra setur að fengnum tillögum frá prófnefnd
 skal kveðið á um prófkröfur skv. d-lið 1. mgr. 23. gr. og önnur skilyrði eftir
                             því sem við getur átt.
Í reglum sem prófnefnd setur skal kveða nánar á um framkvæmd námskeiða, svo sem
 lágmarksárangur til að standast próf, lágmarksþátttakendafjölda á námskeiði og
   önnur atriði er varða framkvæmd eftir því sem við getur átt. Heimilt er að
skipta réttindum til löggildingar vigtarmanna eftir eðli réttinda í samræmi við
  reglur prófnefndar um námskeið og próf samkvæmt ákvæði þessarar greinar. Þá
 getur prófnefnd skipað prófdómara til að endurskoða prófúrlausn próftaka óski
                                hann eftir því.
                                 ^1)Rg. 441/2010.
                           25. gr. Fullgild vottorð.
    Vottorð löggiltra vigtarmanna teljast vera fullgild ef í þeim koma fram
                           eftirfarandi upplýsingar:
                    a. nafn verkbeiðanda, staður og dagsetning;
                                  b. gildi töru;
                  c. þyngd þess sem vegið var og hvað var vegið;
                  d. tilvísun til þeirrar vogar sem vigtað var á;
                        e. númer ökutækis, þegar það á við;
     f. nafn löggilts vigtarmanns og undirritun hans, svo og nafn lögaðila sem
                       hann starfar hjá, þegar það á við;
   g. aðrar upplýsingar sem krafist er samkvæmt ákvæðum sérlaga og reglna settra
                  samkvæmt þeim, eftir því sem við getur átt.
                     26. gr. Um starfsskyldur vigtarmanns.
    Löggiltur vigtarmaður ber ábyrgð á vigtun sem hann vottar í samræmi við
 viðurkennda starfshætti þeirrar vigtunaraðferðar sem notuð er hverju sinni. Í
  því felst að löggiltur vigtarmaður skal sjálfur vera viðstaddur vigtun, hann
    tryggir alla framkvæmd hennar og staðfestir hana með undirritun sinni á
vigtarvottorð sem hann ber ábyrgð á í samræmi við lög og reglur settar samkvæmt
                                     þeim.
 Um starfshætti vigtarmanna gilda að öðru leyti ákvæði þessara laga og sérlaga
eftir því sem við getur átt, og reglur settar samkvæmt þeim. Í erindisbréfi sem
    ráðherra setur skal að öðru leyti kveðið á um starfsskyldur vigtarmanna.
            27. gr. Um sönnunargildi vottorða löggilts vigtarmanns.
 Fullgilt vottorð löggilts vigtarmanns er sönnun um þyngd þess sem vegið var og
 hvað var vegið. Í stjórnvaldsfyrirmælum er unnt að tilgreina að ákveðin störf
                     skuli unnin af löggiltum vigtarmönnum.
 Neytendastofa setur nánari reglur^1) að fenginni umsögn fagráðs, sbr. 35. gr.,
   um almennt og sérstakt hæfi löggiltra vigtarmanna, þ.m.t. hvaða störf séu
                ósamrýmanleg störfum löggiltra vigtarmanna o.fl.
                       ^1)Rgl. 650/2007, sbr. rgl. 20/2008.
                      28. gr. Svipting löggildingar o.fl.
    Brot á reglum um starfsskyldur vigtarmanns eru grundvöllur tafarlausrar
  sviptingar réttinda löggilts vigtarmanns. Hið sama á við um ásetningsbrot um
fölsun vigtunarvottorða. Um málsmeðferð og úrskurð um sviptingu samkvæmt þessari
        grein skal farið eftir ákvæðum [1]stjórnsýslulaga, nr. 37/1993.
Nú er einstaklingur sviptur réttindum löggilts vigtarmanns vegna brota er varða
 við XVII. kafla almennra hegningarlaga og getur hann þá eigi setið námskeið að
 nýju og tekið próf fyrr en að tveimur árum liðnum frá dagsetningu úrskurðar um
sviptingu réttindanna nema mál hans sé látið niður falla af hálfu saksóknara eða
máli hans lokið með sátt eða dómi. Leyfissviptingu má kæra til áfrýjunarnefndar
 neytendamála, sbr. [2]lög nr. 62/2005, um Neytendastofu og talsmann neytenda.
    Kærufrestur er 30 dagar og verður mál ekki borið undir dómstóla fyrr en
                    úrskurður áfrýjunarnefndar liggur fyrir.

                  VIII. kafli. Um faggilta kvörðunarþjónustu.
29. gr. Neytendastofa skal starfrækja faggilta mælifræðistofu svo að hægt sé að
  sinna lögbundnu eftirliti eða tryggja að öðrum kosti með samningi aðgang að
                             rekjanlegum kvörðunum.
 Neytendastofu er einnig heimilt að starfrækja faggilta kvörðunarþjónustu fyrir
                                 atvinnulífið.
  30. gr. Neytendastofa skal taka gjald fyrir þjónustu sem hún veitir samkvæmt
                              ákvæðum þessa kafla.
 Að fenginni tillögu Neytendastofu samþykkir og birtir ráðherra gjaldskrá fyrir
       kvörðunarþjónustu sem hún veitir í samræmi við ákvæði þessa kafla.
   Gjaldskrá samkvæmt þessari grein skal byggð á eftirfarandi kostnaðarliðum:
                  a. vinnutímagjaldi faggiltu mælifræðistofunnar;
           b. efniskostnaði og öðrum útlögðum kostnaði, þegar það á við;
                      c. gjaldi vegna viðhalds faggildingar;
   d. hlutdeild í venjulegum stjórnunarkostnaði, þ.m.t. kostnaði vegna húsnæðis,
       aðgangs, viðhalds og endurnýjunar mæligrunna og kvörðunarbúnaðar.

  IX. kafli. Löggildingargjald og eftirlitsgjald með gæðakerfum og forpökkuðum
                                     vörum.
                           31. gr. Löggildingargjald.
 Í gjaldskrá sem ráðherra setur skal kveða á um löggildingargjald sem innheimta
      skal þegar Neytendastofa eða aðili sem fengið hefur umboð hennar til
löggildingar framkvæmir löggildingu mælitækis. Aðili sem annast löggildingu skal
  innheimta löggildingargjald af eigendum mælitækis þegar innheimt er greiðsla
fyrir veitta þjónustu við mælitækið. Löggildingargjald skal greiða af mælitækjum
               sem um getur í 5.8. og 11. tölul. 2. mgr. 13. gr.
  Löggildingargjald skal nema 1525% af því þjónustugjaldi sem innheimt er af
                  eiganda mælitækis þegar löggilding fer fram.
  Í gjaldskrá sem ráðherra staðfestir skal kveðið nánar á um löggildingargjald
           fyrir einstakar tegundir mælitækja samkvæmt þessari grein.
          32. gr. Eftirlitsgjald með gæðakerfum og forpökkuðum vörum.
       Gjöld samkvæmt þessari grein skulu skiptast í eftirfarandi flokka:
     a. Umsóknargjald: Gjald fyrir móttöku, skráningu og yfirferð umsóknar og
   fylgiskjala, auk álitsgerðar um niðurstöður fyrstu yfirferðar á umsókn og
fylgigögnum hennar, svo og undirbúningsheimsókn til umsækjanda þegar það á við.
   b. Leyfisgjald: Gjald fyrir formlegt samþykki Neytendastofu á gæðakerfum eða
kerfum til forpakkningar á vörum en það felur í sér kostnað vegna mats á kerfum,
     gerðar verk- og tímaáætlunar, mats á gæðakerfi og tæknilegri starfsemi
                 umsækjanda, skýrslugerðar og leyfisveitingar.
   c. Eftirlitsgjald: Gjald vegna vinnu við árlegt eftirlit með kerfum samkvæmt
     þessari grein en það felur í sér gerð verk- og tímaáætlunar, vinnu við
 reglubundið mat á gæðakerfi og tæknilegri starfsemi umsækjanda, skýrslugerð og
                              endurútgáfu leyfis.
                   33. gr. Framkvæmd álagningar og innheimta.
  Löggildingargjald skv. 31. gr. skal aðili sem annast framkvæmd eftirlits með
    mælitækjum í notkun, sbr. 17. gr., innheimta þegar eftirlit fer fram með
 löggildingu mælitækis. Um uppgjörstímabil og gjalddaga á eftirlitsgjöldum til
      Neytendastofu samkvæmt þessari grein fer nánar eftir ákvæði 34. gr.
                 34. gr. Um gjalddaga, dráttarvexti og skýrslu.
   Aðili sem annast framkvæmd löggildingar í umboði Neytendastofu innheimtir
 löggildingargjald af eigendum mælitækja, sbr. 31. gr. Löggildingargjaldi skal
    skila inn til Neytendastofu ársþriðjungslega þannig að gjalddagi fyrsta
    ársþriðjungs er 1. maí, gjalddagi annars ársþriðjungs er 1. september og
                  gjalddagi þriðja ársþriðjungs er 1. febrúar.
  Sé eftirlitsgjald skv. 32. gr. ekki greitt innan 15 daga frá gjalddaga skal
greiða í ríkissjóð dráttarvexti í samræmi við vaxtalög, svo og innheimtukostnað.
 Gjaldskyldir aðilar skv. 33. gr. skulu við uppgjör á eftirlitsgjaldi samkvæmt
     lögum þessum og eigi síðar en á gjalddaga hvers uppgjörstímabils skila
 ótilkvaddir skýrslu í því formi sem Neytendastofa ákveður vegna mælitækja sem
                        bera gjald á uppgjörstímabilinu.

               X. kafli. Fagráð atvinnulífsins og Neytendastofu.
   35. gr. Ráðherra skipar sex fulltrúa í fagráð sem sinna skal ráðgjöf fyrir
   atvinnulífið og Neytendastofu á sviði mælifræði. Hlutverk þess er að veita
   stjórnvöldum og atvinnulífi ráðgjöf um þróun og aðgerðir til að tryggja að
   hagnýtt sé alþjóðlegt og innlent samstarf sem miðar að því að greiða fyrir
 trausti og gagnkvæmum viðurkenningum í milliríkjaviðskiptum á sviði mælinga og
 mælifræði. Fagráð veitir umsagnir um drög að stjórnvaldsfyrirmælum þegar það á
                    við, þ.m.t. um gjaldskrár Neytendastofu.
   Ráðherra skipar formann án tilnefningar en aðrir fulltrúar í fagráði skulu
  tilnefndir af Samtökum iðnaðarins, Samtökum verslunar og þjónustu, Samorku,
  Neytendasamtökunum og einn fulltrúi sameiginlega af Landssambandi íslenskra
      útvegsmanna og Samtökum fiskvinnslustöðva. Forstjóri og sérfræðingar
  Neytendastofu á sviði mælifræði sitja fundi ráðsins eftir því sem við á með
málfrelsi og tillögurétt. Aðilar sem tilnefna í fagráð bera kostnað af þátttöku
 fulltrúa síns í fagráði og tryggja þekkingu og færni þeirra á sviði mælifræði.

                    XI. kafli. Réttarúrræði, viðurlög o.fl.
           36. gr. Krafa um nauðsynlegar úrbætur og bann við notkun.
     Við brot á ákvæðum laga þessara eða reglna settra samkvæmt þeim getur
 Neytendastofa krafist þess að eftirlitsskyldur aðili geri nauðsynlegar úrbætur
 innan ákveðins frests. Við veruleg brot er heimilt að leggja bann við frekari
                             notkun eða starfsemi.
Eftirlitsskyldur aðili ber allan kostnað sem hlýst af stöðvun starfsemi samkvæmt
                                 þessum lögum.
                     37. gr. Bann við sölu og afturköllun.
Þegar framleiðsluvörur og mælitæki uppfylla ekki skilyrði laga þessara og reglna
          settra samkvæmt þeim getur Neytendastofa bannað sölu þeirra.
  Neytendastofa getur einnig krafist þess að framleiðsluvörur og mælitæki sem
dreift hefur verið til söluaðila skuli afturkallaðar. Afturköllun og sölubann er
   heimilt að leggja á einstakar tegundir framleiðsluvöru og mælitækja eða á
                 framleiðslulotur, eftir því sem við getur átt.
Um réttarúrræði Neytendastofu vegna brota á sviði lögmælifræði fer að öðru leyti
    samkvæmt ákvæðum IV. og [3]V. kafla laga nr. 134/1995, um öryggi vöru og
              opinbera markaðsgæslu, eftir því sem við getur átt.
         38. gr. Um afturköllun á löggildingu og annarri viðurkenningu.
 Neytendastofa skal afturkalla löggildingu og aðra viðurkenningu sem hún veitir
samkvæmt lögum þessum eða reglum settum samkvæmt þeim þegar sá sem hlotið hefur
löggildingu eða viðurkenningu, eða aðili sem starfar á hans vegum, brýtur ákvæði
                 þessara laga eða reglna settra samkvæmt þeim.
                            [38. gr. a. Málsmeðferð.
 Ákvæði laga um eftirlit með óréttmætum viðskiptaháttum og gagnsæi markaðarins
                 gilda um úrræði Neytendastofu og málsmeðferð.
 Ákvörðunum sem Neytendastofa tekur á grundvelli laga þessara verður skotið til
     áfrýjunarnefndar neytendamála sem starfar á grundvelli 4. gr. laga um
                      Neytendastofu og talsmann neytenda.
   Ákvörðun Neytendastofu verður ekki borin undir dómstóla fyrr en úrskurður
                  áfrýjunarnefndar neytendamála liggur fyrir.
 Nú vill aðili ekki una úrskurði áfrýjunarnefndar neytendamála og getur hann þá
höfðað mál til ógildingar fyrir dómstólum. Mál skal höfðað innan sex mánaða frá
því að aðili fékk vitneskju um úrskurð áfrýjunarnefndarinnar. Málshöfðun frestar
       ekki gildistöku úrskurðar nefndarinnar né heimild til aðfarar.]^1)
                               ^1)L. 34/2007, 8. gr.
                               39. gr. Dagsektir.
  Ef ekki er farið að ákvörðun sem tekin hefur verið samkvæmt þessum lögum og
  reglum settum samkvæmt þeim getur Neytendastofa ákveðið að sá sem ákvörðunin
  beinist gegn greiði dagsektir þar til farið verður að henni. Dagsektir geta
numið frá 10500 þús. kr. á dag. Ákvörðun um dagsektir skal tilkynnt bréflega á
                   sannanlegan hátt þeim sem hún beinist að.
Ákvörðun um dagsektir má skjóta til áfrýjunarnefndar neytendamála innan fjórtán
  daga frá því að hún er kynnt þeim er hún beinist að. Dagsektir reiknast ekki
     fyrr en frestur er liðinn. Ef ákvörðun er skotið til áfrýjunarnefndar
  neytendamála falla dagsektir ekki á fyrr en niðurstaða hennar liggur fyrir.
                                      ^1)
                               ^1)L. 34/2007, 9. gr.
                           40. gr. Stjórnvaldssektir.
  Neytendastofa getur lagt stjórnvaldssektir á einstaklinga og fyrirtæki fyrir
               brot sem framin eru af ásetningi eða gáleysi gegn:
   a. ákvæðum III. kafla, um sölu og markaðssetningu mælitækja, og reglum settum
                                 samkvæmt þeim;
   b. ákvæðum IV. kafla, um notkun mælitækja, og reglum settum samkvæmt þeim, ef
                          um ítrekuð brot er að ræða;
   c. ákvæðum V. kafla, um niðurstöður mælinga, og reglum settum samkvæmt lögum
                             sem gilda um það efni.
               Stjórnvaldssektir geta numið allt að 10 millj. kr.
^1) Málskot til áfrýjunarnefndar neytendamála frestar aðför. Við aðför samkvæmt
     ákvörðunum Neytendastofu skal kveðja gerðarþola fyrir héraðsdóm og um
                  málsmeðferð fer skv. 13. kafla aðfararlaga.
     Frestur til að greiða stjórnvaldssektir er fjórar vikur nema annað sé
          sérstaklega ákveðið í hlutaðeigandi lagaákvæðum eða reglum.
     Ráðherra getur í reglugerð sett nánari reglur um fjárhæð og framkvæmd
stjórnvaldssekta. Í reglugerðinni skal jafnframt kveðið á um vexti og kostnað ef
    stjórnvaldssekt er ekki greidd á eindaga svo og um hver annar en sá sem
       stjórnvaldssekt er lögð á geti borið ábyrgð á greiðslu gjaldsins.
                              ^1)L. 34/2007, 10. gr.
                               41. gr. Refsingar.
 Sá sem af ásetningi eða gáleysi brýtur gegn ákvæðum III. kafla, 12. og 13. gr.
IV. kafla, V. kafla, 20. og 22. gr. VI. kafla, 25.27. gr. VII. kafla og 33. gr.
 IX. kafla laga þessara eða reglum og fyrirmælum settum samkvæmt þeim skal sæta
fésektum eða fangelsi allt að sex mánuðum ef sakir eru miklar. Dæma má sviptingu
  réttinda skv. 68. gr. almennra hegningarlaga og fésekt jafnframt fangelsi ef
            skilyrði 49. gr. almennra hegningarlaga eru fyrir hendi.
  Sá sem gefur aðilum, sem annast framkvæmd laga þessara, rangar skýrslur skal
              sæta refsingu skv. XV. kafla almennra hegningarlaga.
 Sektir samkvæmt lögum þessum má gera jafnt lögaðila sem einstaklingi. Lögaðila
    má ákvarða sekt án tillits til þess hvort sök verður sönnuð á starfsmann
 lögaðilans. Hafi starfsmaður lögaðilans framið brot á lögum þessum eða reglum
     settum samkvæmt þeim má einnig gera lögaðila þessum sekt og sviptingu
  starfsréttinda, enda sé brotið drýgt til hagsbóta fyrir lögaðilann eða hann
   hefur notið hagnaðar af brotinu. Lögaðili ber ábyrgð á greiðslu sektar sem
 starfsmaður hans er dæmdur til að greiða vegna brota á lögum þessum, enda séu
                    brot tengd starfi hans hjá lögaðilanum.
Dæma má sviptingu réttinda skv. 68. gr. almennra hegningarlaga og upptöku eigna
   skv. 69. gr. sömu laga í máli er rís vegna brota á lögum þessum eða reglum
                             settum samkvæmt þeim.
42. gr. Nú varðar meint lögbrot bæði stjórnvaldssektum skv. 40. gr. og refsingum
   skv. 41. gr. og metur Neytendastofa þá með tilliti til grófleika brots og
     réttarvörslusjónarmiða hvort mál skuli kært til lögreglu eða lokið með
     stjórnvaldsákvörðun hjá Neytendastofu. Gæta skal samræmis við úrlausn
                               sambærilegra mála.
Ákvæði IV. og VII. kafla stjórnsýslulaga gilda ekki um ákvörðun Neytendastofu að
                             kæra mál til lögreglu.

                            XII. kafli. Gildistaka.
        43. gr. Lög þessi eru sett með hliðsjón af ákvörðun sameiginlegu
  EES-nefndarinnar nr. 31/2005, um að fella inn í EES-samninginn og taka upp í
 innlendan rétt ákvæði tilskipunar Evrópuþingsins og ráðsins nr. 2004/22/EB, um
  mælitæki, og með hliðsjón af tilskipun nr. 90/384/EBE um ósjálfvirkar vogir
ásamt síðari breytingum og með hliðsjón af tilskipun nr. 71/316/EBE um mælitæki
     og aðferðir við mælifræðilegt eftirlit ásamt síðari breytingum og þeim
tilskipunum sem af henni eru leiddar. Í reglugerð sem ráðherra setur skal kveðið
   nánar á um mælitæki og innleiðingu á viðaukum framantalinna tilskipana að
                         fenginni umsögn Neytendastofu.
 44. gr. Ráðherra er heimilt í reglugerð^1) að setja nánari ákvæði um framkvæmd
                                 laga þessara.
Í reglugerð^2) sem ráðherra setur skal innleiða nánari reglur um mælitækjaflokka
   sem taldir eru upp í tilskipun 2004/22/EB, um mælitæki, sbr. 13. gr. laga
 þessara. Taki ráðherra ákvörðun við setningu reglugerðar skv. 1. málsl. um að
  setja ekki reglur um alla mælitækjaflokka sem taldir eru upp í tilskipuninni
skal ákvörðunin rökstudd og send til Eftirlitsstofnunar EFTA. Hið sama gildir um
          mælitæki sem falla undir gildissvið tilskipunar 71/316/EBE.
        ^1)Rg. 955/2006 (um löggildingartákn og merkingar eftirlitsskyldra
 mælitækja), sbr. 192/2007 og 461/2009. Rg. 956/2006 (um starfshætti þeirra sem
  annast löggildingar mælitækja í umboði Neytendastofu). ^2)Rg. 465/2007. Rg.
                                   460/2009.
                     45. gr. Lög þessi öðlast þegar gildi.
Ákvæði til bráðabirgða. Þrátt fyrir ákvæði 10. gr. er heimilt að setja á markað
  og taka í fyrstu notkun hér á landi mælitæki sem uppfyllir kröfur fyrir 30.
 október 2006 á meðan gerðarviðurkenning þess heldur gildi sínu, þó eigi lengur
                            en til 30. október 2016.

References

   Visible links
   1. file://1993037.html
   2. file://2005062.html
   3. file://1995134.html
