                                    dálkum.

   --------------------------------------------------------------------------

                           Félagsmálasáttmáli Evrópu

                             1976 nr. 3 22. janúar

   --------------------------------------------------------------------------

      Tók gildi 14. febrúar 1976. Um skuldbindingargildi fyrir Ísland, sjá
                              fullgildingarskjal.
      Ríkisstjórnir þær, sem undirritað hafa sáttmála þennan og aðilar eru að
                                 Evrópuráðinu,
   álíta, að markmið Evrópuráðsins sé að koma á nánari einingu meðal aðila þess
    í því skyni að vernda og framkvæma hugsjónir þær og meginreglur, sem eru
    sameiginleg arfleifð þeirra og að auðvelda efnahagslegar og félagslegar
framfarir þeirra, einkum með því að viðhalda og efla mannréttindi og mannfrelsi,
   álíta, að með Evrópusamþykktinni um verndun mannréttinda og mannfrelsis, sem
 undirrituð var í Róm 4. nóvember 1950, og viðbótarbókun, sem undirrituð var í
 París 20. mars 1952, hafi aðildarríki Evrópuráðsins samþykkt að tryggja þegnum
 sínum þau borgaralegu og stjórnmálalegu réttindi og frelsi, sem þar um ræðir,
   álíta, að tryggja beri að menn fái notið félagslegra réttinda án tillits til
kynþáttar, litarháttar, kynferðis, trúarbragða, stjórnmálaskoðana, þjóðernis eða
                              félagslegs uppruna,
   eru staðráðnar í því að gera allt, sem þær orka sameiginlega til þess að bæta
 lífskjör og efla félagslega velferð þegna sinna, bæði í bæjum og sveitum, með
                       viðeigandi stofnunum og aðgerðum,
                    hafa þær því orðið ásáttar um eftirfarandi:
                                   I. kafli.
 Samningsaðilarnir eru sammála um, að það sé markmið stefnu þeirra, sem fylgja
beri með öllum viðeigandi ráðum, bæði á innlendum og fjölþjóðlegum vettvangi, að
  skapa þau skilyrði, sem þarf, til þess að með góðum árangri megi framfylgja
                     eftirfarandi réttindum og meginreglum:
   1. Allir menn skulu eiga þess kost að vinna fyrir sér í starfi, sem þeir hafa
                               sjálfir valið sér.
              2. Allt verkafólk á rétt á sanngjörnum vinnuskilyrðum.
       3. Allt verkafólk á rétt á öruggum og heilsusamlegum vinnuskilyrðum.
      4. Allt verkafólk á rétt á sanngjörnu kaupi, er nægi fyrir sómasamlegum
                  lífskjörum þess sjálfs og fjölskyldna þess.
   5. Allt verkafólk og vinnuveitendur eiga rétt á að gerast aðilar að samtökum,
innlendum eða fjölþjóðlegum, til verndar efnahagslegum og félagslegum réttindum
                                     sínum.
      6. Allt verkafólk og vinnuveitendur eiga rétt á að semja sameiginlega.
        7. Börn og ungmenni eiga rétt á sérstakri vernd gegn líkamlegri og
                   siðferðilegri hættu, sem að þeim steðjar.
   8. Í sambandi við barnsburð og önnur tilvik, eftir því sem við á, eiga konur
                        rétt á sérstakri vernd í starfi.
     9. Allir menn eiga rétt á viðeigandi aðstöðu til að njóta leiðbeininga um
  starfsval með það fyrir augum að auðvelda þeim að velja sér starf, sem henti
                      persónulegri hæfni þeirra og áhuga.
            10. Allir menn eiga rétt á viðeigandi aðstöðu til verknáms.
    11. Allir menn eiga rétt á að njóta góðs af hvers kyns ráðstöfunum, er miða
                   að því að tryggja sem best heilsu þeirra.
         12. Allt verkafólk og skyldulið þess á rétt á félagslegu öryggi.
      13. Sérhver, sem ekki hefir næg fjárráð, á rétt á félagslegri aðstoð og
                                  læknishjálp.
        14. Allir menn eiga rétt á að njóta félagslegrar velferðarþjónustu.
    15. Fatlaðir eiga rétt á verknámi, endurhæfingu og endurheimt aðstöðu, hver
                 sem orsök og eðli fötlunarinnar kann að vera.
      16. Fjölskyldan er hornsteinn þjóðfélagsins og á því rétt á viðeigandi
félagslegri, lagalegri og efnahagslegri vernd til að tryggja fullan þroska sinn.
    17. Mæður og börn eiga rétt á viðeigandi félagslegri og efnahagslegri vernd
             án tillits til hjúskaparstéttar og fjölskyldutengsla.
     18. Þegnar sérhvers samningsaðila eiga rétt á að stunda hvers kyns arðbær
   störf í landi sérhvers annars samningsaðila með sama rétti og þegnar hins
síðarnefnda, með þeim takmörkunum, sem byggjast á veigamiklum efnahagslegum eða
                              félagslegum ástæðum.
   19. Farandverkafólk og fjölskyldur þess, sem er þegnar samningsaðila, á rétt
            á vernd og aðstoð í landi sérhvers annars samningsaðila.

                                   II. kafli.
  Eins og gert er ráð fyrir í III. kafla, skuldbinda samningsaðilar sig til að
telja sig bundna af skyldum þeim, sem tilgreindar eru í eftirfarandi greinum og
                                  málsgreinum.
                            1. gr. Réttur til vinnu.
 Í því skyni að tryggja, að réttur til vinnu sé raunverulega nýttur, skuldbinda
                            samningsaðilar sig til:
      1. að viðurkenna sem eitt helsta markmið þeirra og skyldu að koma á og
viðhalda eins mikilli og öruggri atvinnu og mögulegt er, með það fyrir augum að
                             koma á fullri atvinnu,
    2. að vernda á raunhæfan hátt rétt verkafólks til þess að vinna fyrir sér í
                        starfi, sem það hefir valið sér,
        3. að koma á eða viðhalda ókeypis vinnumiðlun fyrir allt verkafólk,
        4. að láta í té eða stuðla að viðeigandi starfsfræðslu, þjálfun og
                                 endurhæfingu.
                  2. gr. Réttur til sanngjarnra vinnuskilyrða.
Í því skyni að tryggja, að réttur til sanngjarnra vinnuskilyrða sé raunverulega
                   nýttur, skuldbinda samningsaðilar sig til:
    1. að sjá til þess, að daglegur og vikulegur vinnustundafjöldi sé hæfilegur
 og að vinnuvikan verði smám saman stytt að því marki, sem aukin framleiðni og
                         önnur viðkomandi atriði leyfa,
          2. að sjá til þess, að veittir séu almennir frídagar með kaupi,
   3. að sjá til þess, að veitt sé a.m.k. tveggja vikna árlegt orlof með kaupi,
    4. að sjá til þess, að veittir séu aukafrídagar með kaupi eða vinnutími sé
styttur hjá verkafólki, sem vinnur hættuleg eða óheilnæm störf, eins og nánar er
                                    ákveðið,
      5. að tryggja vikulegan hvíldartíma, sem, eftir því sem mögulegt er, sé
veittur á þeim degi, sem samkvæmt hefð eða venju er viðurkenndur hvíldardagur í
                        viðkomandi landi eða landshluta.
      3. gr. Réttur til öryggis við störf og heilsusamlegra vinnuskilyrða.
   Í því skyni að tryggja, að réttur til öryggis við störf og heilsusamlegra
    vinnuskilyrða sé raunverulega nýttur, skuldbinda samningsaðilar sig til:
                 1. að gefa út öryggis- og heilbrigðisreglugerðir,
              2. að sjá um framkvæmd slíkra reglugerða með eftirliti,
        3. að hafa, eftir því sem við á, samráð við samtök vinnuveitenda og
     verkafólks um ráðstafanir, sem ætlað er að bæta öryggi og heilbrigði á
                                  vinnustöðum.
                      4. gr. Réttur til sanngjarns kaups.
 Í því skyni að tryggja, að réttur til sanngjarns kaups sé raunverulega nýttur,
                       skuldbinda samningsaðilar sig til:
   1. að viðurkenna rétt verkafólks til kaups, sem veiti því og fjölskyldum þess
                              sómasamleg lífskjör,
       2. að viðurkenna rétt verkafólks til hærra kaups fyrir yfirvinnu, með
                       undantekningum í vissum tilvikum,
   3. að viðurkenna rétt karla og kvenna til sama kaups fyrir jafnverðmæt störf,
          4. að viðurkenna rétt verkafólks til hæfilegs uppsagnarfrests,
   5. að heimila launafrádrátt einungis með þeim skilyrðum og að því marki, sem
 tiltekið er í landslögum eða reglugerðum eða kveðið er á um í heildarsamningum
                                eða gerðardómum.
  Réttindum þessum skal náð með frjálsum heildarsamningum, lögákveðinni skipan
           launamála, eða á annan hátt, sem hæfir aðstæðum í landinu.
                       5. gr. Réttur til að stofna félög.
 Í því skyni að tryggja og stuðla að frelsi verkafólks og vinnuveitenda til að
stofna staðbundin félög, landsfélög eða fjölþjóðleg sambönd til að gæta hagsmuna
þeirra á sviði efnahags- og félagsmála og til að ganga í slík félög, skuldbinda
samningsaðilar sig til að sjá um, að landslög skerði ekki það frelsi né að þeim
 verði beitt til að skerða það. Í landslögum eða reglugerðum skal ákveða að hve
 miklu leyti trygging sú, sem þessi grein veitir, skuli taka til lögreglunnar.
   Það skal einnig ákvarðast í landslögum eða reglugerðum að hve miklu leyti
 tryggingin, sem grein þessi gerir ráð fyrir, skuli ná til manna í herþjónustu.
                    6. gr. Réttur til að semja sameiginlega.
 Í því skyni að tryggja, að réttur til að semja sameiginlega verði raunverulega
                   nýttur, skuldbinda samningsaðilar sig til:
     1. að stuðla að sameiginlegum viðræðum milli verkafólks og vinnuveitenda,
        2. að stuðla að frjálsum samningaumleitunum milli vinnuveitenda eða
 vinnuveitendafélaga og verkalýðsfélaga, þegar nauðsynlegt er eða við á, í þeim
        tilgangi að ákvarða laun og vinnuskilyrði með heildarsamningum,
   3. að stuðla að stofnun og notkun viðeigandi sáttafyrirkomulags og gerðardóma
                    eftir samkomulagi við lausn vinnudeilna,
                                 og viðurkenna,
        4. rétt verkafólks og vinnuveitenda á sameiginlegum aðgerðum, þegar
 hagsmunaárekstrar verða, þ. á m. verkfallsrétti, með þeim takmörkunum, sem til
                  kynnu að koma vegna gerðra heildarsamninga.
                  7. gr. Réttur barna og ungmenna til verndar.
Í því skyni að tryggja, að réttur barna og ungmenna til verndar sé raunverulega
                   nýttur, skuldbinda samningsaðilar sig til:
    1. að sjá um, að lágmarksaldur til ráðningar í starf sé 15 ár að tilskildum
  undanþágum fyrir börn, sem vinna tilgreinda létta vinnu, sem ekki er skaðleg
                      heilsu þeirra, siðgæði eða menntun,
    2. að sjá um, að hærri aldursmörk verði sett til ráðninga í ákveðin störf,
                       sem álitin eru hættuleg eða óholl,
    3. að sjá um, að fólk, sem enn er við skyldunám, verði ekki ráðið í vinnu,
               sem hindrað gæti það í að njóta námsins til fulls,
   4. að sjá um, að vinnutími fólks yngra en 16 ára sé takmarkaður samkvæmt þörf
    þess til þroska, og sérstaklega í samræmi við þörf þess á starfsþjálfun,
    5. að viðurkenna rétt ungs verkafólks og lærlinga á sanngjörnum launum eða
                          öðrum viðeigandi greiðslum,
   6. að sjá um, að tími sá, sem ungt fólk ver til starfsþjálfunar í venjulegum
         vinnutíma með samþykki vinnuveitenda, teljist hluti vinnudags,
   7. að sjá um, að vinnandi fólk yngra en 18 ára fái minnst þriggja vikna orlof
                               með kaupi árlega,
   8. að sjá um, að fólk yngra en 18 ára sé ekki látið vinna næturvinnu, ef frá
       eru skilin viss störf, sem ákveðin eru með lögum eða reglugerðum,
    9. að sjá um, að fólk yngra en 18 ára, sem vinnur störf, sem tiltekin eru í
            lögum eða reglugerðum, sé háð reglulegu lækniseftirliti,
    10. að tryggja sérstaka vernd gegn líkamlegum og siðferðilegum hættum, sem
  steðja að börnum og ungmennum, og þá sérstaklega gegn þeim hættum, sem stafa
                       beint eða óbeint af starfi þeirra.
                   8. gr. Réttur vinnandi kvenna til verndar.
 Í því skyni að tryggja, að réttur vinnandi kvenna til verndar sé raunverulega
                   nýttur, skuldbinda samningsaðilar sig til:
   1. að sjá um, að konur fái frí frá störfum í samtals a.m.k. 12 vikur fyrir og
 eftir barnsburð, og sé það gert annað hvort með fullum launum, nægum greiðslum
              frá almannatryggingum eða styrk úr opinberum sjóðum,
     2. að álíta ólöglegt, að vinnuveitandi segi konu upp starfi meðan hún er
   fjarverandi í barnsburðarleyfi eða segi henni upp með fyrirvara þannig, að
              fyrirvarinn renni út á slíkum fjarvistartíma hennar,
    3. að sjá um, að mæður, sem hafa ungbörn á brjósti, skuli eiga rétt á nægum
                               tíma í því skyni,
            4. a) að hafa hönd í bagga með næturvinnu kvenna í iðnaði,
    b) að banna ráðningu kvenna við námugröft neðanjarðar og, eftir því sem við
 á, við öll önnur störf, sem ekki hæfa þeim vegna þess, að þau eru í eðli sínu
                           hættuleg, óholl eða erfið.
                  9. gr. Réttur til leiðbeininga um stöðuval.
 Í því skyni að tryggja, að réttur til leiðbeininga um stöðuval sé raunverulega
nýttur, skuldbinda samningsaðilar sig til að sjá um eða stuðla að, eftir því sem
 nauðsyn krefur, að komið verði á fót þjónustu til að aðstoða allt fólk, þar á
 meðal fatlaða, við að leysa vandamál varðandi stöðuval og frama í starfi, með
 hliðsjón af eiginleikum einstaklingsins og afstöðu hans til atvinnumöguleika.
 Aðstoð þessa ætti að veita ókeypis bæði ungmennum, þar á meðal skólabörnum, og
                                  fullorðnum.
                      10. gr. Réttur til starfsþjálfunar.
 Í því skyni að tryggja, að réttur til starfsþjálfunar sé raunverulega nýttur,
                       skuldbinda samningsaðilar sig til:
     1. að sjá fyrir eða stuðla að tækni- og starfsþjálfun alls fólks, þ. á m.
  fatlaðra, eftir því sem þörf krefur og í samráði við samtök vinnuveitenda og
 verkafólks, og að veita aðstöðu til aðgangs að æðri tækni- og háskólamenntun,
               sem grundvallast eingöngu á hæfni einstaklingsins,
     2. að sjá fyrir eða stuðla að því, að komið verði á fót þjálfunarkerfi og
  öðrum kerfisbundnum ráðstöfunum til að þjálfa unga drengi og stúlkur í hinum
                              ýmsu störfum þeirra,
             3. að sjá fyrir eða stuðla að, eftir því sem þörf krefur:
       a) nægri og aðgengilegri þjálfunaraðstöðu fyrir fullorðið verkafólk,
   b) sérstakri aðstöðu til endurþjálfunar fullorðins verkafólks, sem þörf er á
              vegna tækniþróunar eða nýrrar stefnu í atvinnumálum,
   4. að hvetja til fullrar nýtingar á þeim möguleikum, sem fyrir hendi eru, með
                         viðeigandi aðgerðum, svo sem:
                  a) lækkun eða niðurfellingu hvers kyns gjalda,
                b) veitingu fjárhagsaðstoðar í viðeigandi tilvikum,
       c) að fella inn í venjulegan vinnutíma þann tíma, sem notaður er til
           framhaldsþjálfunar starfsmanns samkvæmt ósk vinnuveitanda,
      d) að tryggja með nægu eftirliti, í samráði við samtök vinnuveitenda og
  verkafólks, að árangur af námi og annarri þjálfun ungs verkafólks verði eins
    mikill og unnt er, og að ungt verkafólk yfirleitt njóti nægrar verndar.
                       11. gr. Réttur til heilsuverndar.
  Í því skyni að tryggja, að réttur til heilsuverndar sé raunverulega nýttur,
  skuldbinda samningsaðilar sig til að gera, annað hvort af sjálfsdáðum eða í
samvinnu við opinberar stofnanir eða einkaaðila, viðeigandi ráðstafanir, er miði
                                  m.a. að því:
             1. að útrýma eftir því sem auðið er orsökum heilsuleysis,
        2. að sjá fyrir ráðgjafar- og fræðsluaðstöðu til að stuðla að bættu
    heilsufari og efla ábyrgðartilfinningu einstaklinga í heilbrigðismálum,
   3. að koma eftir því sem auðið er í veg fyrir farsóttir, landlæga sjúkdóma og
                                 aðra sjúkdóma.
                     12. gr. Réttur til félagslegs öryggis.
Í því skyni að tryggja, að réttur til félagslegs öryggis sé raunverulega nýttur,
                       skuldbinda samningsaðilar sig til:
                   1. að koma á eða viðhalda almannatryggingum,
    2. að gera almannatryggingum það hátt undir höfði, að það jafnist a.m.k. á
 við það, sem krafist er til fullgildingar á alþjóðavinnumálasamþykkt (nr. 102)
                         um lágmark félagslegs öryggis,
      3. að reyna smátt og smátt að hefja almannatryggingarnar á hærra stig,
    4. að gera ráðstafanir með gerð viðeigandi tvíhliða og fjölhliða samninga,
 eða á annan hátt, og samkvæmt þeim skilyrðum, sem sett er í slíkum samningum,
                                til að tryggja:
   a) jafnrétti þegna annarra samningsaðila við eigin þegna, þegar um er að ræða
  rétt til að halda tryggingabótum án tillits til flutnings hins tryggða fólks
                           milli landa samningsaðila,
   b) veitingu, viðhald og endurheimt tryggingaréttinda, með því t.d. að leggja
   saman trygginga- eða starfstímabil, sem lokið er samkvæmt löggjöf sérhvers
                                 samningsaðila.
           13. gr. Réttur til félagslegrar aðstoðar og læknishjálpar.
Í því skyni að tryggja, að réttur til félagslegrar aðstoðar og læknishjálpar sé
            raunverulega nýttur, skuldbinda samningsaðilar sig til:
   1. að tryggja, að sérhverjum manni, sem hefir ónóg fjárráð og sem ekki getur
aflað sér þeirra af eigin rammleik eða annars staðar frá, og þá sérstaklega með
greiðslum samkvæmt tryggingakerfi, verði veitt næg aðstoð, og ef um veikindi er
           að ræða, sú umönnun, sem nauðsynleg er vegna ástands hans,
    2. að tryggja það, að fólk, sem slíkrar aðstoðar nýtur, bíði ekki fyrir þá
     ástæðu hnekki í sambandi við stjórnmálaleg eða félagsleg réttindi sín,
     3. að sjá til þess með viðeigandi opinberri þjónustu, að allir fái eftir
þörfum notið ráðlegginga og persónulegrar aðstoðar til þess að koma í veg fyrir,
   bægja frá eða draga úr skorti, að því er þá sjálfa eða fjölskyldur þeirra
                                    varðar,
    4. að beita ákvæðum 1., 2. og 3. málsgreina þessarar greinar jafnt gagnvart
   eigin þegnum og þegnum annarra samningsaðila, sem löglega dvelja í löndum
 þeirra, í samræmi við skuldbindingar þeirra í Evrópusamþykktinni um félagslega
    aðstoð og læknishjálp, sem undirrituð var í París þ. 11. desember 1953.
       14. gr. Réttur til að njóta góðs af félagslegri velferðarþjónustu.
       Í því skyni að tryggja, að réttur til að njóta góðs af félagslegri
  velferðarþjónustu sé raunverulega nýttur, skuldbinda samningsaðilar sig til:
        1. að efla eða láta í té þjónustu, sem með því að beita félagslegum
   vinnubrögðum mundi stuðla að velferð og þroska bæði einstaklinga og hópa í
         samfélaginu og að aðlögun þeirra að hinu félagslega umhverfi,
   2. að hvetja til þátttöku einstaklinga og sjálfboðaliða eða annarra samtaka í
                 því að koma á fót og viðhalda slíkri þjónustu.
15. gr. Réttur líkamlega eða andlega fatlaðra til starfsþjálfunar, endurhæfingar
                     og endurheimtar félagslegrar aðstöðu.
    Í því skyni að tryggja, að réttur líkamlega og andlega fatlaðs fólks til
  verknáms, endurhæfingar og endurheimtar félagslegrar aðstöðu sé raunverulega
                   nýttur, skuldbinda samningsaðilar sig til:
     1. að gera nægar ráðstafanir til að skapa aðstöðu til þjálfunar, þ. á m.,
þegar það er nauðsynlegt, að koma á fót sérhæfðum stofnunum opinberra aðila eða
                                  einkaaðila,
   2. að gera nauðsynlegar ráðstafanir til að útvega fötluðu fólki vinnu, einkum
    með hjálp sérhæfðrar ráðningarþjónustu, möguleikum á verndaðri vinnu og
  aðgerðum, sem miða að því að hvetja vinnuveitendur til að taka fatlað fólk í
                                     vinnu.
  16. gr. Réttur fjölskyldunnar til félagslegrar, lagalegrar og efnahagslegrar
                                    verndar.
 Í því skyni að tryggja nauðsynleg skilyrði fyrir fullum þroska fjölskyldunnar,
   sem er hornsteinn þjóðfélagsins, skuldbinda samningsaðilar sig til að efla
 efnahagslega, lagalega og félagslega vernd fjölskyldulífsins með aðgerðum eins
         og félagslegum bótum og fjölskyldubótum, skattareglum, útvegun
    fjölskylduhúsnæðis, aðstoð við nýgift fólk og öðrum viðeigandi aðgerðum.
   17. gr. Réttur mæðra og barna til félagslegrar og efnahagslegrar verndar.
      Í því skyni að tryggja, að réttur mæðra og barna til félagslegrar og
 efnahagslegrar verndar sé raunverulega nýttur, munu samningsaðilar gera allar
   viðeigandi og nauðsynlegar ráðstafanir, þ. á m. að koma á fót eða viðhalda
                       viðeigandi stofnunum eða þjónustu.
    18. gr. Réttur til að stunda arðbært starf í landi annars samningsaðila.
  Í því skyni að tryggja, að réttur til að stunda arðbært starf í landi annars
    samningsaðila sé raunverulega nýttur, skuldbinda samningsaðilar sig til:
                      1. að beita gildandi reglum frjálslega,
    2. að einfalda gildandi formsatriði og draga úr eða fella niður gjöld, sem
         erlendu verkafólki eða vinnuveitendum þess er gert að greiða,
   3. að slaka á reglum um ráðningu erlends verkafólks, í einstökum tilvikum eða
                                    almennt,
                                 og viðurkenna:
   4. rétt þegna sinna til að fara úr landi í því skyni að stunda arðbær störf í
                         löndum annarra samningsaðila.
  19. gr. Réttur farandverkafólks og fjölskyldna þess til verndar og aðstoðar.
   Í því skyni að tryggja, að réttur farandverkafólks og fjölskyldna þess til
 verndar og aðstoðar sé raunverulega nýttur, skuldbinda samningsaðilar sig til:
      1. að viðhalda, eða ganga úr skugga um, að viðhaldið sé, nægri ókeypis
    þjónustu til að aðstoða slíkt verkafólk, einkum við að afla sér nákvæmra
upplýsinga, og að gera allar viðeigandi ráðstafanir, sem landslög og reglugerðir
     leyfa, til að koma í veg fyrir villandi áróður varðandi útflutning og
                               innflutning fólks,
   2. að gera viðeigandi ráðstafanir innan lögsagnarumdæma sinna til að auðvelda
brottför, ferðalög og móttöku slíks verkafólks og fjölskyldna þess, og láta í té
    innan lögsagnarumdæma sinna viðeigandi þjónustu á sviði heilbrigðismála,
        læknisþjónustu og góðra hollustuhátta meðan á ferðinni stendur,
      3. að efla, eftir því sem við á, samvinnu félagslegra þjónustustofnana
       opinberra aðila og einkaaðila í löndum, sem flutt er frá eða til,
    4. að tryggja slíku verkafólki, sem löglega dvelur í löndum þeirra, að því
  marki sem lög eða reglugerðir taka til slíkra mála eða þau eru háð eftirliti
 stjórnvalda, meðferð, sem sé ekki óhagstæðari meðferð eigin þegna, þegar um er
                                    að ræða:
                  a) launakjör og önnur starfs- og vinnuskilyrði,
         b) aðild að stéttarfélögum og að njóta góðs af heildarsamningum,
                                    c) húsnæði,
   5. að tryggja slíku verkafólki, sem löglega dvelur í löndum þeirra, meðferð,
sem sé eigi óhagstæðari meðferð eigin þegna, að því er varðar skatta, gjöld eða
                     framlög, sem lögð eru á vinnandi fólk,
       6. að greiða fyrir því, eftir því sem hægt er, að fjölskylda erlends
 starfsmanns, sem fengið hefir heimild til að setjast að í landinu, geti flutt
                                   til hans,
   7. að tryggja slíku verkafólki, sem löglega dvelur í löndum þeirra, meðferð,
 sem sé eigi óhagstæðari meðferð eigin þegna að því er varðar dómsmeðferð mála,
                          er um getur í þessari grein,
   8. að tryggja, að slíkt verkafólk, sem löglega dvelur í löndum þeirra, verði
 ekki gert landrækt nema öryggi þjóðarinnar stafi hætta af því, eða það gerist
                  brotlegt við almenningshagsmuni eða siðgæði,
   9. að leyfa innan lögmætra takmarka yfirfærslu þess hluta tekna og sparifjár
               slíks vinnandi fólks, sem það kann að óska eftir,
   10. að láta þá vernd og aðstoð, sem kveðið er á um í grein þessari, einnig ná
 til farandverkafólks í eigin atvinnu að því marki, sem slíkar ráðstafanir eiga
                                      við.

                                  III. kafli.
                            20. gr. Skuldbindingar.
                 1. Sérhver samningsaðili skuldbindur sig til:
   a) að líta á I. kafla sáttmála þessa sem yfirlýsingu um markmið, sem hann mun
   vinna að á allan viðeigandi hátt, eins og um getur í inngangi þess kafla,
      b) að álíta sig bundinn af a.m.k. fimm af eftirtöldum greinum II. kafla
             sáttmála þessa: 1., 5., 6., 12., 13., 16. og 19. gr.,
   c) að telja sig, auk þeirra greina, sem hann velur samkvæmt næsta staflið hér
 á undan, bundinn af þeim fjölda greina eða töluliða II. kafla sáttmálans, sem
hann sjálfur velur, enda sé samanlagður fjöldi greina eða tölusettra málsgreina,
sem hann er bundinn af, eigi minni en 10 greinar eða 45 tölusettar málsgreinar.
2. Greinar eða málsgreinar, sem valdar eru samkvæmt stafliðum b) og c) í 1. mgr.
þessarar greinar, ber að tilkynna aðalritara Evrópuráðsins þegar fullgildingar-
            eða samþykktarskjal viðkomandi samningsaðila er afhent.
     3. Sérhver samningsaðili getur síðar lýst því yfir með tilkynningu til
  aðalritarans, að hann telji sig bundinn af hvaða grein eða tölulið II. kafla
   sáttmálans sem er og hann hefir ekki þegar samþykkt samkvæmt skilmálum 1.
málsgreinar þessarar greinar. Líta ber á slíkar síðar gefnar skuldbindingar sem
  óskiptan hluta fullgildingar eða samþykktar, og taka þær sama gildi þrjátíu
                   dögum eftir dagsetningu tilkynningarinnar.
4. Aðalritaranum ber að senda öllum ríkisstjórnum, sem sáttmálann undirrita, og
  aðalframkvæmdastjóra Alþjóðavinnumálaskrifstofunnar, allar tilkynningar, sem
                hann tekur við samkvæmt þessum kafla sáttmálans.
5. Sérhver samningsaðili skal halda uppi kerfisbundnu vinnueftirliti, sem hentar
                              aðstæðum í landinu.

                                   IV. kafli.
                      21. gr. Skýrslur um samþykkt ákvæði.
Samningsaðilar skulu senda aðalritara Evrópuráðsins skýrslu á tveggja ára fresti
 í því formi, sem ráðherranefndin ákveður, um framkvæmd þeirra ákvæða II. kafla
                      sáttmálans, sem þeir hafa samþykkt.
           22. gr. Skýrslur um ákvæði, sem ekki hafa verið samþykkt.
   Samningsaðilar skulu senda aðalritaranum með hæfilegu millibili, að beiðni
  ráðherranefndarinnar, skýrslur varðandi þau ákvæði II. kafla sáttmálans, sem
     þeir hafa ekki fallist á við fullgildingu eða samþykkt eða með síðari
 tilkynningu. Ráðherranefndin ákveður hverju sinni um hvaða ákvæði ber að óska
                   eftir slíkum skýrslum, svo og form þeirra.
                            23. gr. Sending samrita.
1. Sérhver samningsaðili skal senda samrit af skýrslum sínum, sem um er getið í
21. og 22. gr., til þeirra innlendra samtaka, sem eru aðilar að þeim alþjóðlegu
 samtökum vinnuveitenda og verkalýðsfélaga, sem bjóða ber samkvæmt 2. mgr. 27.
 gr. að eiga fulltrúa á fundum undirnefndar ráðherranefndarinnar um félagsmál.
 2. Samningsaðilar skulu senda aðalritaranum allar athugasemdir, sem berast frá
    þessum innlendu samtökum um áðurnefndar skýrslur, ef samtökin óska þess.
                         24. gr. Athugun á skýrslunum.
    Skýrslurnar, sem aðalritaranum eru sendar samkvæmt 21. og 22. gr., skulu
 athugaðar af sérfræðinganefnd, sem einnig fái til athugunar þær athugasemdir,
        sem sendar hafa verið til aðalritarans samkvæmt 2. mgr. 23. gr.
                          25. gr. Sérfræðinganefndin.
1. Sérfræðinganefndina skipa eigi fleiri en sjö menn, sem ráðherranefndin skipar
   úr hópi óháðra og einstaklega réttsýnna sérfræðinga, sem eru viðurkenndir
    kunnáttumenn á sviði félagsmála á alþjóðavettvangi og tilnefndir eru af
                                samningsaðilum.
2. Nefndarmennirnir skulu skipaðir til sex ára í senn. Heimilt er að endurskipa
þá. Embættistími tveggja af þeim nefndarmönnum, sem fyrst eru skipaðir, skal þó
                        renna út að fjórum árum liðnum.
  3. Þá nefndarmenn, sem ganga eiga út í lok fjögurra ára byrjunartímabilsins,
    skal ráðherranefndin velja með hlutkesti þegar að fyrstu skipun lokinni.
     4. Sérfræðinganefndarmaður, sem skipaður er í stað nefndarmanns, þegar
   embættistími hins síðarnefnda hefir eigi runnið út, haldi embætti til loka
                        skipunartíma fyrirrennara síns.
                26. gr. Þátttaka Alþjóðavinnumálastofnunarinnar.
 Bjóða skal Alþjóðavinnumálastofnuninni að tilnefna fulltrúa til að taka þátt í
                umræðum sérfræðinganefndarinnar sem ráðunautur.
           27. gr. Undirnefnd félagsmálanefndar ráðherranefndarinnar.
1. Skýrslur samningsaðilanna og niðurstöður sérfræðinganefndarinnar skal leggja
fyrir undirnefnd félagsmálanefndar ráðherranefndar Evrópuráðsins til athugunar.
 2. Undirnefndina skipa einn fulltrúi frá hverjum samningsaðila. Hún skal bjóða
   eigi fleiri en tveimur alþjóðlegum vinnuveitendasamtökum og eigi fleiri en
  tveimur alþjóðlegum verkalýðssamtökum, eftir eigin vali, að senda ráðgefandi
áheyrnarfulltrúa á fundi nefndarinnar. Enn fremur getur hún ráðfært sig við allt
  að tvo fulltrúa alþjóðlegra stofnana, sem ekki eru ríkisstofnanir, en eru í
   ráðgefandi aðstöðu gagnvart Evrópuráðinu, um málefni, sem stofnanirnar eru
 sérstaklega hæfar að fjalla um, svo sem félagslega velferð og efnahagslega og
                        félagslega vernd fjölskyldunnar.
3. Undirnefndin skal leggja fyrir ráðherranefndina skýrslu um niðurstöður sínar
             og láta fylgja henni skýrslu sérfræðinganefndarinnar.
                            28. gr. Ráðgjafasamkoma.
       Aðalritari Evrópuráðsins skal senda ráðgjafasamkomunni niðurstöður
sérfræðinganefndarinnar. Ráðgjafasamkoman skal senda ráðherranefndinni álit sitt
                             á niðurstöðum þessum.
                            29. gr. Ráðherranefndin.
   Ráðherranefndin getur lagt hvers kyns nauðsynlegar tillögur fyrir sérhvern
  samningsaðila á grundvelli skýrslu undirnefndarinnar og að höfðu samráði við
ráðgjafasamkomuna. Þarf til þess tvo þriðju atkvæða meirihluta þeirra, sem rétt
                           eiga til setu í nefndinni.

                                   V. kafli.
               30. gr. Takmarkanir á styrjaldar- eða hættutímum.
1. Á styrjaldartímum eða öðrum hættutímum, þegar tilveru þjóðar er ógnað, getur
    sérhver samningsaðili gert ráðstafanir, sem takmarka skuldbindingar hans
   samkvæmt sáttmála þessum, að svo miklu leyti sem bráð nauðsyn krefur vegna
  ástandsins, enda brjóti þær ráðstafanir ekki í bága við aðrar skuldbindingar
                          hans samkvæmt alþjóðalögum.
  2. Sérhver samningsaðili, sem hefir notfært sér þennan takmörkunarrétt, skal
innan hæfilegs frests láta aðalritara Evrópuráðsins í té tæmandi upplýsingar um
     ráðstafanir, sem gerðar hafa verið, og ástæður fyrir þeim. Einnig skal
 samningsaðilinn tilkynna aðalritaranum, þegar slíkum aðgerðum er lokið og þau
 ákvæði sáttmálans, sem hann hefir samþykkt, koma að fullu til framkvæmda á ný.
 3. Aðalritarinn skal svo tilkynna öðrum samningsaðilum og aðalframkvæmdastjóra
 Alþjóðavinnumálaskrifstofunnar um öll erindi, sem móttekin hafa verið samkvæmt
                           2. mgr. þessarar greinar.
                                 31. gr. Höft.
  1. Þegar réttindin og meginreglurnar, sem um getur í I. kafla, hafa komist í
framkvæmd samkvæmt ákvæðum II. kafla, mega þær ekki vera háðar neinum höftum eða
 takmörkunum, sem eigi eru tilgreind í þeim köflum, utan það sem lög kveða á um
   og sem nauðsynlegt er í lýðræðisþjóðfélagi til verndar réttindum og frelsi
   annarra, eða til verndar almannahagsmunum, öryggi þjóðarinnar, heilsu eða
                              siðgæði almennings.
  2. Höft þau, sem heimilt er samkvæmt sáttmála þessum að setja á réttindi og
skyldur, er um getur í honum, má eigi setja í neinum öðrum tilgangi en þeim, sem
                           mælt hefir verið fyrir um.
          32. gr. Samband sáttmálans og landslaga eða alþjóðasamninga.
 Ákvæði sáttmála þessa mega ekki brjóta í bága við ákvæði landslaga eða ákvæði
neinna tvíhliða eða fjölhliða samninga eða samþykkta, sem þegar hafa tekið gildi
   eða kunna að taka gildi og gera ráð fyrir hagstæðari meðferð hins verndaða
                                     fólks.
                  33. gr. Framkvæmd byggð á heildarsamningum.
1. Í aðildarríkjum þar sem ákvæði 1., 2., 3., 4. og 5. mgr. 2. gr., 4., 6. og 7.
   mgr. 7. gr. og 1., 2., 3. og 4. mgr. 10. gr. II. kafla sáttmála þessa eru
 málefni, sem venjulega eru látin vera háð samkomulagi milli vinnuveitenda, eða
samtaka þeirra, og verkalýðssamtaka, eða eru venjulega framkvæmd á annan hátt en
   með lagafyrirmælum, má telja skuldbindingum þessara málsgreina fullnægt og
samþykkt þeirra gilda, ef ákvæðum þeirra er fullnægt með slíkum samningum, eða á
      annan hátt, að því er mikinn meirihluta hins vinnandi fólks varðar.
2. Í aðildarríkjum, þar sem ákvæði þessi eru venjulega háð lagafyrirmælum, er á
   sama hátt hægt að undirgangast skuldbindingarnar og telja framkvæmd þeirra
 gilda, ef ákvæðin eru framkvæmd með lagafyrirmælum að því er mikinn meirihluta
                          hins vinnandi fólks varðar.
                  34. gr. Landsvæði, sem sáttmálinn tekur til.
    1. Sáttmáli þessi skal ná til heimalands sérhvers samningsaðila. Sérhver
 ríkisstjórn, sem undirritar sáttmálann, getur tiltekið það landsvæði, sem hún
    telur vera heimaland sitt í þessu tilliti, með yfirlýsingu stílaðri til
aðalritara Evrópuráðsins þegar undirritun fer fram eða þegar fullgildingar- eða
                           samþykktarskjal er afhent.
 2. Sérhver samningsaðili getur, þegar fullgilding eða viðurkenning á sáttmála
þessum fer fram, eða hvenær sem er síðar, lýst því yfir með tilkynningu stílaðri
til aðalritara Evrópuráðsins, að sáttmálinn skuli að öllu eða einhverju leyti ná
      til landsvæðis eða landsvæða utan heimalandsins, sem tiltekin eru í
       tilkynningunni, hverra milliríkjamál hann annast eða ber ábyrgð á.
Samningsaðilinn skal tilgreina í tilkynningunni hvaða greinar eða málsgreinar í
II. kafla sáttmálans hann samþykki sem bindandi að því er varðar landsvæðin, er
                           um getur í tilkynningunni.
3. Sáttmálinn skal taka til landsvæðis eða landsvæða, sem um getur í áðurnefndri
  tilkynningu, frá og með þrítugasta degi eftir að aðalritaranum hefir borist
                                 tilkynningin.
4. Sérhver samningsaðili getur lýst því yfir síðar með tilkynningu stílaðri til
 aðalritara Evrópuráðsins, að hann samþykki sem bindandi fyrir eitt eða fleiri
   landsvæði, sem sáttmálinn hefir verið látinn ná til skv. 2. mgr. þessarar
 greinar, greinar eða málsgreinar, sem hann hefir ekki þegar samþykkt fyrir það
  eða þau landsvæði. Slíkar síðar gefnar skuldbindingar teljast óskiptur hluti
 upprunalegrar tilkynningar að því er viðkomandi landsvæði varðar og skulu hafa
    sama gildi frá og með þrítugasta degi eftir að tilkynningin er dagsett.
5. Aðalritarinn skal senda öðrum ríkisstjórnum, sem undirritað hafa sáttmálann,
 og aðalframkvæmdastjóra Alþjóðavinnumálaskrifstofunnar, sérhverja tilkynningu,
                    sem honum berst samkvæmt þessari grein.
                35. gr. Undirskrift, fullgilding og gildistaka.
  1. Aðildarríkjum Evrópuráðsins er frjálst að undirrita sáttmála þennan. Hann
skal fullgilda eða samþykkja. Fullgildingar- eða samþykktarskjöl ber að afhenda
                           aðalritara Evrópuráðsins.
    2. Sáttmáli þessi tekur gildi á þrítugasta degi eftir afhendingu fimmta
                      fullgildingar- eða samþykktarskjals.
 3. Að því er varðar ríkisstjórn, sem undirritað hefir sáttmála þennan og síðar
  fullgilt hann, tekur sáttmálinn gildi á þrítugasta degi eftir afhendingardag
                      fullgildingar- eða samþvkktarskjals.
       4. Aðalritarinn skal tilkynna öllum aðildarríkjum Evrópuráðsins og
 aðalframkvæmdastjóra Alþjóðavinnumálaskrifstofunnar um gildistöku sáttmálans,
 nöfn samningsaðila, sem fullgilt hafa hann eða samþykkt, og síðari afhendingu
                      fullgildingar- eða samþykktarskjala.
                              36. gr. Breytingar.
   Sérhvert aðildarríki Evrópuráðsins getur borið fram tillögu um breytingu á
sáttmála þessum í erindi stíluðu til aðalritara Evrópuráðsins. Aðalritarinn skal
senda öðrum aðildarríkjum Evrópuráðsins allar breytingatillögur, sem þannig eru
bornar fram, en ráðherranefndin tekur þær síðan til athugunar, og því næst skulu
       þær bornar undir álit ráðgjafasamkomunnar. Breytingatillögur, sem
ráðherranefndin hefir fallist á, skulu gilda frá þrítugasta degi eftir að allir
  samningsaðilar hafa tilkynnt aðalritaranum samþykki sitt. Aðalritarinn skal
       tilkynna öllum aðildarríkjum Evrópuráðsins og aðalframkvæmdastjóra
         Alþjóðavinnumálaskrifstofunnar um gildistöku slíkra breytinga.
                                37. gr. Uppsögn.
 1. Sérhver samningsaðili getur einungis sagt sáttmála þessum upp er liðin eru
 fimm ár frá gildistöku hans að því er hann varðar, eða í lok hvers tveggja ára
   tímabils eftir það, og í hverju tilfelli eftir að hafa tilkynnt aðalritara
  Evrópuráðsins það með sex mánaða fyrirvara, en hann skal tilkynna það hinum
 aðilunum og aðalframkvæmdastjóra Alþjóðavinnumálaskrifstofunnar. Slík uppsögn
  skal ekki hafa áhrif á gildi sáttmálans að því er aðra samningsaðila varðar,
              enda séu slíkir samningsaðilar aldrei færri en fimm.
 2. Sérhver samningsaðili getur samkvæmt ákvæðum næstu málsgreinar hér á undan,
  sagt upp hvaða grein eða málsgrein II. kafla sáttmála þessa, sem hann hefir
 samþykkt, enda sé fjöldi greina eða málsgreina, sem samningsaðilinn er bundinn
  af, aldrei minni en 10 í fyrra tilfellinu og 45 í því síðara, og halda skal
    þessi fjöldi greina eða málsgreina áfram að fela í sér greinar þær, sem
   samningsaðili valdi úr og sem sérstaklega er vikið að í 20. gr., 1. mgr.,
                                   staflið b.
3. Sérhver samningsaðili getur sagt upp sáttmála þessum eða sérhverri grein eða
málsgrein í II. kafla hans, samkvæmt þeim skilmálum, sem greindir eru í 1. mgr.
 þessarar greinar, að því er varðar hvert það landsvæði, sem sáttmálinn nær til
      samkvæmt tilkynningu, sem gefin hefir verið samkvæmt 2. mgr. 34. gr.
                                38. gr. Viðauki.
          Viðaukinn við sáttmála þennan skal vera óskiptur hluti hans.

                       Viðauki við félagsmálasáttmálann.
         Gildissvið félagsmálasáttmálans að því er varðar verndað fólk.
1. Án þess að það skuli hafa áhrif á 12. gr., 4. mgr., og 13. gr., 4. mgr., taka
 1.17. gr. því aðeins til útlendinga, að þeir séu þegnar annarra samningsaðila
og hafi löglega búsetu eða vinni að staðaldri í landi viðkomandi samningsaðila,
að því tilskildu að túlka ber greinar þessar í ljósi ákvæða 18. og 19. greinar.
    Þessi túlkun á ekki að vera því til hindrunar, að samningsaðilar veiti öðru
                              fólki sömu aðstöðu.
2. Sérhver samningsaðili mun veita flóttamönnum, eins og þeir eru skilgreindir í
Samþykkt um réttarstöðu flóttamanna, undirritaðri í Genf hinn 28. júlí 1951, sem
    dvelja löglega í landi hans, eins góð kjör og unnt er, og alla vega ekki
óhagstæðari en samkvæmt skuldbindingum þeim, sem samningsaðilinn hefir fallist á
samkvæmt téðri samþykkt og hverjum öðrum alþjóðasamþykktum, sem taka til þessara
                                  flóttamanna.
               I. kafli, 18. mgr., og II. kafli, 18. gr., 1. mgr.
 Gert er ráð fyrir, að ákvæði þessi varði ekki komu til lands samningsaðila og
   skerði ekki ákvæði Evrópusamþykktar um gagnkvæmt jafnrétti borgaranna, sem
                 undirrituð var í París hinn 13. desember 1955.
                           II. kafli, 1. gr., 2. mgr.
Eigi skal túlka ákvæði þetta þannig, að það banni eða heimili nokkur ákvæði eða
                venju varðandi kröfu um aðild að stéttarfélagi.
                                4. gr., 4. mgr.
Skilja ber ákvæði þetta þannig, að það banni ekki tafarlausan brottrekstur vegna
                              alvarlegra misgerða.
                                4. gr., 5. mgr.
Gert er ráð fyrir því, að samningsaðili geti veitt skuldbindingu þá, sem krafist
     er í málsgreininni, ef mikill meirihluti verkafólks verður ekki fyrir
kauplækkun, hvorki samkvæmt lögum, heildarsamningum né úrskurðum gerðardóma, en
           undanskilið er það verkafólk, sem reglurnar taka ekki til.
                                6. gr., 4. mgr.
  Gert er ráð fyrir því, að sérhver samningsaðili geti, að því er hann sjálfan
 varðar, takmarkað verkfallsrétt með lögum, að því tilskildu, að réttlæta megi
 hvers kyns frekari takmarkanir, sem þetta kann að hafa á verkfallsréttinn, með
                              ákvæðum 31. greinar.
                                7. gr., 8. mgr.
Gert er ráð fyrir því, að samningsaðili geti veitt skuldbindingu þá, sem ráð er
  fyrir gert í málsgreininni, ef hann fylgir anda hennar eftir með lagaákvæðum
   þess efnis, að meginhluti fólks innan 18 ára aldurs skuli ekki látið vinna
                                  næturvinnu.
                                12. gr., 4. mgr.
  Orðin samkvæmt þeim skilyrðum, sem sett eru í slíkum samningum í inngangi
    málsgreinar þessarar, teljast þýða meðal annars, að varðandi bætur, sem
fáanlegar eru óháðar nokkru tryggingaframlagi, geti samningsaðili krafist þess,
     að lokið sé tilskildu búsetutímabili áður en hann veiti þegnum annarra
                          samningsaðila slíkar bætur.
                                13. gr., 4. mgr.
Ríkisstjórnir, sem ekki eru aðilar að Evrópusamþykktinni um félagslega aðstoð og
   læknishjálp, geta fullgilt félagsmálasáttmálann að því er þessa málsgrein
  varðar, svo fremi þeir veiti þegnum annarra samningsaðila meðferð, sem sé í
                    samræmi við ákvæði greindrar samþykktar.
                                19. gr., 6. mgr.
Að því er ákvæði þetta varðar er gert ráð fyrir því að orðin fjölskylda erlends
  starfsmanns merki a.m.k. eiginkonu hans og börn á framfæri yngri en 21 árs.
                                  III. kafli.
 Gert er ráð fyrir því, að sáttmálinn feli í sér lagaskuldbindingar alþjóðlegs
eðlis, og framkvæmd þeirra sé eingöngu háð eftirliti því, sem gert er ráð fyrir
                               í IV. kafla hans.
                                20. gr., 1. mgr.
  Gert er ráð fyrir, að tölusettar málsgreinar geti falið í sér greinar, sem
                           aðeins séu ein málsgrein.
                               V. kafli, 30. gr.
Orðin á styrjaldartímum eða öðrum hættutímum ber að skilja þannig, að þau nái
                           einnig til stríðshótunar.

References

   Visible links
   1. http://www.althingi.is/dba-bin/lawformpr.pl?lnr=1976003
