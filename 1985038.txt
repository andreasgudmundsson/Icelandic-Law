                                    dálkum.

   --------------------------------------------------------------------------

                              Lög um tannlækningar

                              1985 nr. 38 12. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

  Tóku gildi 1. júlí 1985. Breytt með [4]l. 116/1993 (tóku gildi 1. jan. 1994;
   EES-samningurinn: VII. viðauki tilskipun 78/686/EBE og 78/687/EBE), [5]l.
 82/1998 (tóku gildi 1. okt. 1998), [6]l. 30/2002 (tóku gildi 16. apríl 2002),
 [7]l. 76/2002 (tóku gildi 17. maí 2002) og [8]l. 72/2003 (tóku gildi 10. apríl
                                     2003).

1. gr. [Rétt til þess að stunda tannlækningar hér á landi og kalla sig tannlækni
                                     hefur:
    1. sá sem fengið hefur leyfi heilbrigðis- og tryggingamálaráðherra, sbr. 2.
                                   og 3. gr.,
   2. [sá sem fengið hefur staðfestingu heilbrigðis- og tryggingamálaráðherra á
tannlækningaleyfi í landi sem er aðili að samningi um Evrópskt efnahagssvæði eða
                 stofnsamningi Fríverslunarsamtaka Evrópu].^1)
     Ráðherra skal með reglugerð setja nánari ákvæði um þá sem stunda mega
              tannlækningar hér á landi skv. 2. tölul. 1. mgr.]^2)
               ^1)[9]L. 72/2003, 25. gr. ^2)[10]L. 116/1993, 2. gr.
  2. gr. [Leyfi skv. 1. tölul. 1. mgr. 1. gr. skal veita þeim sem lokið hefur
                 prófi frá tannlæknadeild Háskóla Íslands.]^1)
       Áður en leyfi er veitt samkvæmt þessari grein skal leita umsagnar
   tannlæknadeildar Háskóla Íslands um hæfni umsækjanda til tannlæknisstarfa.
          Heimilt er ráðherra að synja um leyfi ef umsögn er neikvæð.
                            ^1)[11]L. 116/1993, 2. gr.
3. gr. [Veita má manni, sem lokið hefur sambærilegu prófi og um getur í 1. mgr.
2. gr. í landi utan hins Evrópska efnahagssvæðis [og í Sviss],^1) leyfi skv. 1.
  tölul. 1. mgr. 1. gr. Tannlæknadeild Háskóla Íslands getur sett það skilyrði
 fyrir meðmælum sínum að umsækjandi sanni deildinni hæfni sína með prófi. Sé um
 erlenda ríkisborgara, aðra en ríkisborgara frá EES-landi [og frá Sviss],^1) að
 ræða skulu þeir enn fremur sanna fullnægjandi kunnáttu sína í íslenskri tungu.
 Binda má leyfið við ákveðinn tíma. Leita skal umsagnar Tannlæknafélags Íslands
                               og landlæknis.]^2)
     Gerist Ísland aðili að milliríkjasamningi um gagnkvæma viðurkenningu á
starfsréttindum tannlækna skal fara eftir ákvæðum þessarar greinar eftir því sem
           við getur átt og samrýmist viðkomandi milliríkjasamningi.
               ^1)[12]L. 76/2002, 17. gr. ^2)[13]L. 116/1993, 2. gr.
   4. gr. Heimilt er að synja manni um tannlækningaleyfi eigi 2. mgr. 68. gr.
                    almennra hegningarlaga við um hagi hans.
 5. gr. [Tannlæknir hefur rétt til að kalla sig sérfræðing og starfa sem slíkur
                               hér á landi hafi:
       1. hann fengið til þess leyfi heilbrigðis- og tryggingamálaráðherra,
       2. [hann fengið staðfestingu heilbrigðis- og tryggingamálaráðherra á
 sérfræðingsleyfi frá landi sem er aðili að samningi um Evrópskt efnahagssvæði
               eða stofnsamningi Fríverslunarsamtaka Evrópu].^1)
 Ráðherra setur reglur um nám sérfræðinga að fengnum tillögum nefndar sem hann
   skipar til þriggja ára í senn. Í nefndinni skulu eiga sæti deildarforseti
tannlæknadeildar Háskóla Íslands, og er hann jafnframt formaður, yfirtannlæknir
       heilbrigðis- og tryggingamálaráðuneytisins og aðili tilnefndur af
  Tannlæknafélagi Íslands. Nefnd þessi skal einnig gefa umsögn um umsóknir um
   sérfræðileyfi og skal við meðferð einstakra mála heimilt að kveðja til tvo
sérfróða tannlækna í þeirri sérgrein sem sótt er um viðurkenningu á. Fá þeir þá
                        einnig atkvæðisrétt í nefndinni.
  Ráðherra skal með reglugerð^2) setja nánari reglur um þá sem kalla mega sig
             sérfræðinga í tannlækningum skv. 2. tölul. 1. mgr.]^3)
       ^1)[14]L. 72/2003, 26. gr. ^2)[15]Rg. 402/1986, sbr. [16]358/1988 og
                    [17]184/2001. ^3)[18]L. 116/1993, 2. gr.
      6. gr. Verksvið tannlækna tekur til varna, greiningar og meðferðar á
 tannskemmdum, tannskekkju og tannleysi, til sjúkdóma, slysa og galla er þessu
                tengjast, þar með talið í mjúkvefjum og beinum.
7. gr. Um lyfjaávísanir tannlækna fer samkvæmt [19]lyfjalögum, nr. 108/1984,^1)
                      og reglugerðum settum samkvæmt þeim.
                               ^1)Nú [20]l. 93/1994.
 8. gr. Tannlæknum er heimilt að hafa aðstoðarfólk.^1) Um sérhæft aðstoðarfólk
            fer samkvæmt lögum um tæknimenntaðar heilbrigðisstéttir.
    ^1)[21]Rg. 258/1990 (menntun, réttindi og skyldur aðstoðarmanna tannlækna).
 9. gr. Aðstoðarfólk samkvæmt 8. gr. skal ávallt starfa undir handleiðslu og á
ábyrgð tannlæknis. Það hefur ekki heimild til að taka að sér sjálfstæð verkefni
                  á neinu sviði sem undir tannlækningar falla.
Öðrum en tannlæknum og sérhæfðu aðstoðarfólki undir þeirra stjórn er óheimilt að
                             stunda tannlækningar.
 10. gr. Sérhverjum tannlækni er skylt að gæta þagmælsku um atriði sem hann fær
vitneskju um í starfi sínu og leynt skulu fara samkvæmt lögum eða eðli málsins.
 Sama þagnarskylda hvílir á öllu aðstoðarfólki tannlækna og helst þagnarskyldan
                        þótt viðkomandi láti af starfi.
11. gr. [Tannlæknum eru óheimilar hvers konar auglýsingar um starfsemi sína sem
      tannlæknar. Við opnun tannlæknastofu má þó auglýsa það með látlausum
 auglýsingum. Tannlæknum og stéttarfélagi þeirra ber að vinna gegn því að eftir
 þeim séu birt ummæli eða samtöl eða um þá ritaðar greinar í blöð eða tímarit í
  auglýsingaskyni. Verði ekki komið í veg fyrir það ber þeim eða stéttarfélagi
     þeirra jafnskjótt að leiðrétta það sem ofmælt kann að hafa verið.]^1)
                            ^1)[22]L. 30/2002, 25. gr.
12. gr. Ef landlæknir verður þess var að tannlæknir vanrækir skyldur sínar, fer
út fyrir verksvið sitt eða brýtur í bága við fyrirmæli heilbrigðislaga landsins
    skal hann áminna viðkomandi og skýra jafnframt heilbrigðisráðuneytinu og
          Tannlæknafélagi Íslands frá áminningunni og tilefni hennar.
Komi áminningin ekki að haldi ber landlækni að kæra málið fyrir ráðherra. Getur
 þá ráðherra úrskurðað að viðkomandi skuli sviptur tannlækningaleyfi, en skjóta
                       má þeim úrskurði til dómstólanna.
  [Ákvæðum 1. og 2. mgr. svo og ákvæðum 13. gr. skal beitt eftir því sem við á
gagnvart þeim sem fengið hafa staðfestingu heilbrigðis- og tryggingamálaráðherra
           skv. 2. tölul. 1. mgr. 1. gr. eða 2. tölul. 1. mgr. 5. gr.
Nú er einstaklingur, sem hér starfar á grundvelli leyfis skv. 2. tölul. 1. mgr.
   1. gr. eða 2. tölul. 1. mgr. 5. gr., sviptur því leyfi og fellur þá niður
         heimild hans til að starfa á grundvelli þess hér á landi.]^1)
                            ^1)[23]L. 116/1993, 2. gr.
13. gr. Sérhverjum tannlækni ber að viðhalda þekkingu sinni. Telji landlæknir að
tannlæknir hafi sýnt að hann uppfylli ekki lengur þau skilyrði sem krefjast beri
      af honum skýrir hann ráðherra frá málavöxtum. Ráðherra leitar álits
   tannlæknadeildar Háskóla Íslands. Fallist hún á álit landlæknis má svipta
   viðkomandi tannlækningaleyfi, en skjóta má þeim úrskurði til dómstólanna.
   14. gr. Tannlæknar skulu færa sjúkraskrár yfir sjúklinga sem þeir annast.
Óheimilt er að ónýta slíkar skrár nema með leyfi heilbrigðisráðherra að fengnum
  tillögum landlæknis. Þegar tannlæknir lætur af störfum skal sjúkraskrám, sem
                   hann hefur fært, komið í umsjá landlæknis.
15. gr. Brot gegn ákvæðum laga þessara varða, auk sviptingar tannlækningaleyfis,
         sbr. 12. og 13. gr., sektum [eða fangelsi allt að 2 árum].^1)
Að öðru leyti gilda ákvæði [24]18. gr. læknalaga, nr. 80/1969,^2) eftir því sem
                                     við á.
                 ^1)[25]L. 82/1998, 177. gr. ^2)Nú [26]l. 53/1988.
   16. gr. Ákvæði læknalaga, nr. 80 frá 23. júní 1969,^1) skulu gilda að öðru
  leyti, eftir því sem við getur átt, um tannlækna og sérmenntað aðstoðarfólk
                                    þeirra.
                               ^1)Nú [27]l. 53/1988.
                     17. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1985038
   2. http://www.althingi.is/dba-bin/ferill.pl?ltg=107&mnr=106
   3. http://www.althingi.is/altext/107/s/pdf/0110.pdf
   4. file:///altext/stjt/1993.116.html
   5. file:///altext/stjt/1998.082.html
   6. file://2002030.html
   7. file:///altext/stjt/2002.076.html
   8. file:///altext/stjt/2003.072.html
   9. file:///altext/stjt/2003.072.html
  10. file:///altext/stjt/1993.116.html
  11. file:///altext/stjt/1993.116.html
  12. file:///altext/stjt/2002.076.html
  13. file:///altext/stjt/1993.116.html
  14. file:///altext/stjt/2003.072.html
  15. file://ekkitil/ekkitil.html?REGL/1986402
  16. file://ekkitil/ekkitil.html?REGL/1988358
  17. file://ekkitil/ekkitil.html?REGL/2001184
  18. file:///altext/stjt/1993.116.html
  19. file://1984108.html
  20. file://1994093.html
  21. file://ekkitil/ekkitil.html?REGL/1990258
  22. file://2002030.html#g25
  23. file:///altext/stjt/1993.116.html
  24. file:///altext/stjtnr.html#1969080?g18
  25. file:///altext/stjt/1998.082.html
  26. file://1988053.html
  27. file://1988053.html
