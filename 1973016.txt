
   --------------------------------------------------------------------------

                              Lög um happdrætti Dvalarheimilis aldraðra sjómanna

                             1973 nr. 16 13. apríl

   --------------------------------------------------------------------------

                                     1. gr.
         Heimilt skal Dvalarheimili aldraðra sjómanna að stofna happdrætti um
       bifreiðar, bifhjól, báta, búnaðarvélar, íbúðarhús og einstakar íbúðir,
           húsbúnað, hljóðfæri, búpening, flugvélar og farmiða til ferðalaga.
           Verð happdrættismiða skal ákveðið af ráðherra, að fengnum tillögum
                                 frá stjórn Dvalarheimilis aldraðra sjómanna.

                                     2. gr.
             [Dráttur skal fara fram í Reykjavík undir eftirliti nefndar, sem
    dómsmálaráðherra skipar til þess. Nefndin leggur fullnaðarúrskurð á allan
       ágreining um lögmæti eða gildi dráttar, bæði meðan dráttur fer fram og
       eftir að honum er lokið. Kostnað af þessu ber happdrættið. Dregið skal
                                                             mánaðarlega.]^1)

   ^1)[2]L. 53/1976, 1. gr.

                                     3. gr.
        [Heimild þessi gildir til ársloka 1997.
        Ágóði happdrættisins skal renna til byggingarframkvæmda fyrir aldraða
   á vegum Sjómannadagssamtakanna í Reykjavík og Hafnarfirði. Heimilt er
   stjórn samtakanna, sem sér um stjórn og daglegan rekstur happdrættisins,
   að veita styrk eða lán til annarra bygginga um land allt í þágu aldraðra,
   svo sem verndaðra þjónustuíbúða, umönnunar- og hjúkrunarheimila og
   þjónustumiðstöðva fyrir aldraða.]^1)

   ^1)[3]L. 24/1987, 1. gr.

                                     4. gr.
        Vinningar í happdrætti þessu skulu undanþegnir hvers konar opinberum
   gjöldum öðrum en eignarskatti, á því ári, sem þeir falla.

                                     5. gr.
        Ráðherra setur með reglugerð^1) nánari ákvæði um starfsemi
   happdrættisins, þar á meðal um endurskoðun ársreikninga happdrættisins
   ...^2)

   ^1)Rg. 129/1992, sbr. 148/1994 og 245/1995.^2)[4]L. 24/1987, 2. gr.

References

   Visible links
   1. http://www.althingi.is/dba-bin/lawformpr.pl?lnr=1973016
   2. file:///altext/stjtnr.html#1976053?g1
   3. file:///altext/stjtnr.html#1987024?g1
   4. file:///altext/stjtnr.html#1987024?g2
