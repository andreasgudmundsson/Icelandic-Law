
   --------------------------------------------------------------------------

                                            Lög um staðgreiðslu opinberra gjalda

                              1987 nr. 45 30. mars

   --------------------------------------------------------------------------

                                 Upphafsákvæði.
                                     1. gr.
                       Staðgreiðsla opinberra gjalda samkvæmt lögum þessum er
         bráðabirgðagreiðsla tekjuskatts og útsvars launamanna á tekjuári [og
       tryggingagjalds launagreiðenda á því ári nema annað sé tekið fram].^1)

   ^1)[2]L. 111/1990, 1. gr.

                                   I. kafli.
                              Gildissvið og aðild.
                                  Gildissvið.
                                     2. gr.
        Staðgreiðsla samkvæmt lögum þessum tekur til:

   A.
           Tekjuskatts manna, sem skattskyldir eru samkvæmt ákvæðum 1. gr. og
           1. tölul. [3]3. gr. laga nr. 75/1981, um tekjuskatt og
           eignarskatt, með síðari breytingum, af skattskyldum tekjum skv. 1.
           tölul., 1. og 2. málsl. 2. tölul., 3. tölul. og 1. málsl. 4.
           tölul. A-liðs 7. gr. án nokkurs frádráttar, sbr. þó [2.5.
           tölul.]^1) A-liðs 1. mgr. [4]30. gr. þeirra laga. Enn fremur til
           tekjuskatts manna og annarra aðila sem skattskyldir eru samkvæmt
           ákvæðum 2., 3., 6. og 7. tölul. 3. gr. greindra laga af þar
           tilgreindum skattskyldum tekjum hér á landi, sbr. ákvæði 2. og 3.
           tölul. [5]71. gr. þeirra laga.
   B.
           Útsvars samkvæmt ákvæðum [6]IV. kafla laga nr. 73/1980,^2) um
           tekjustofna sveitarfélaga, með síðari breytingum.

           [C. Tryggingagjalds samkvæmt ákvæðum laga um tryggingagjald.]^3)

   ^1)[7]L. 30/1995, 7. gr. Komi til framkvæmda við staðgreiðslu opinberra
   gjalda frá og með 1. júlí 1997 vegna launatímabila frá og með þeim tíma,
   sbr. [8]8. gr. s.l.^2)Nú [9]l. 4/1995.^3)[10]L. 111/1990, 2. gr.

                                    Aðilar.
                                     3. gr.
        Ákvæði laga þessara taka til allra þeirra aðila, innlendra sem
   erlendra, sem gjaldskyldir eru samkvæmt ákvæðum þeirra laga sem um ræðir í
   2. gr. og til allra þeirra aðila, innlendra sem erlendra, sem greiða laun
   eða annast milligöngu á greiðslum sem gjaldskyldar eru samkvæmt ákvæðum
   þeirra laga sem um ræðir í 2. gr.

                                  Launamaður.
                                     4. gr.
        Launamaður samkvæmt lögum þessum telst:

   1.
           Maður sem fær endurgjald fyrir starfa sem hann innir af hendi á
           ábyrgð launagreiðanda. Enn fremur sá sem nýtur eftirlauna eða
           lífeyris.
   2.
           Maður sem skal reikna sér endurgjald vegna vinnu við eigin
           atvinnurekstur eða sjálfstæða starfsemi. Enn fremur maki hans eða
           barn inni þau af hendi starf fyrir hann við atvinnureksturinn eða
           starfsemina.
   3.
           Maður sem fær greiddar tryggingabætur, styrki og hvers konar
           skaðabætur og vátryggingabætur.
   4.
           Maður sem nýtur greiðslna samkvæmt höfundarétti.
   5.
           Maður sem nýtur verðlauna eða heiðurslauna eða hlýtur skattskyldan
           vinning í happdrætti, veðmáli eða keppni.
   6.
           Aðili sem ber takmarkaða skattskyldu hér á landi skv. 3. gr. laga
           um tekjuskatt og eignarskatt og nýtur tekna sem um getur í 6.
           tölul. 5. gr.

                                     Laun.
                                     5. gr.
        Til launa samkvæmt lögum þessum telst:

   1.
           Endurgjald fyrir hvers konar vinnu, starf eða þjónustu, án tillits
           til viðmiðunar, sem innt er af hendi fyrir annan aðila. Hér með
           teljast til dæmis hvers konar biðlaun, starfslaun, nefndarlaun,
           stjórnarlaun, eftirlaun og lífeyrir, fatnaður, fæði, húsnæði,
           risnufé, verkfærapeningar, ökutækjastyrkir, dagpeningar,
           flutningspeningar og aðrar hliðstæðar starfstengdar greiðslur,
           fríðindi og hlunnindi, svo og framlög og gjafir sem sýnilega eru
           gefnar sem kaupauki. Hvorki skiptir máli hver tekur við greiðslu
           né í hvaða gjaldmiðli goldið er, hvort sem það er í reiðufé,
           fríðu, hlunnindum eða vinnuskiptum.
   2.
           Endurgjald sem maður skal reikna sér, maka sínum eða barni innan
           16 ára aldurs vegna vinnu við eigin atvinnurekstur eða sjálfstæða
           starfsemi skv. 2. mgr. 1. tölul. A-liðs 7. gr. laga um tekjuskatt
           og eignarskatt.
   3.
           Tryggingabætur og styrkir. Skaðabætur og vátryggingafé vegna
           sjúkdóms, slysa, atvinnutaps eða launamissis og hvers konar aðrar
           skaðabætur og vátryggingabætur, sbr. þó 2. tölul. 28. gr. laga um
           tekjuskatt og eignarskatt.
   4.
           Endurgjald til höfunda og rétthafa fyrir hvers konar hugverk,
           bókmenntir og listir eða listaverk, hvort sem um er að ræða afnot
           eða sölu.
   5.
           Verðlaun og heiðurslaun, skattskyldir vinningar í happdrætti,
           veðmáli eða keppni.
   6.
           Greiðslur til aðila sem bera takmarkaða skattskyldu hér á landi og
           getið er um í 2., 3., 6. og 7. tölul. 3. gr. laga um tekjuskatt og
           eignarskatt.

                              Reiknað endurgjald.
                                     6. gr.
        Ríkisskattstjóri ákveður lágmark reiknaðs endurgjalds, sbr. 2. tölul.
   4. gr. og 2. tölul. 5. gr., í staðgreiðslu samkvæmt viðmiðunarreglum sem
   hann ákveður fyrir upphaf staðgreiðsluárs, sbr. 3. mgr. Lágmarki reiknaðs
   endurgjalds skal ríkisskattstjóri breyta á staðgreiðsluári í samræmi við
   þróun launa og tekna í viðkomandi starfsgrein.
        [Launamanni skv. 2. tölul. 4. gr. ber að tilkynna skattstjóra um
   áætlaðar tekjur sínar á staðgreiðsluári, sbr. 1. mgr. þessarar greinar,
   fyrir 20. janúar ár hvert, í því formi sem ríkisskattstjóri ákveður.]^1)
        Telji skattstjóri að reiknað endurgjald, sbr. 2. tölul. 4. gr. og 2.
   tölul. 5. gr., sé lægri fjárhæð en ætla mætti að launatekjur launamanns
   hefðu orðið ef hann hefði unnið starfið sem launamaður hjá óskyldum aðila
   skal hann ákvarða honum endurgjald fyrir starfið með hliðsjón af
   viðmiðunarreglum ríkisskattstjóra, sbr. 3. mgr.^2) Skattstjóri getur
   breytt ákvörðun sinni samkvæmt þessari málsgrein að fengnum skriflegum
   skýringum á reiknuðu endurgjaldi, studdum nauðsynlegum gögnum.
        Ríkisskattstjóri skal árlega setja viðmiðunarreglur til leiðbeiningar
   fyrir skattstjóra varðandi þessa ákvörðun og reglur um framkvæmd
   greinarinnar að öðru leyti. [Ríkisskattstjóri skal miða viðmiðunarreglur
   við laun fyrir sambærileg störf í venjulegum vinnutíma að viðbættu 15%
   álagi.]^3) Skal hann hafa hliðsjón af gildandi kjarasamningum og
   raunverulegum tekjum í viðkomandi starfsgrein. Viðmiðunartekjur þeirra er
   landbúnað stunda skulu miðast við vinnuþátt í verðlagsgrundvelli
   landbúnaðarafurða að frádregnum einum þriðja, þó að teknu tilliti til
   aðstæðna hverju sinni, svo sem þess hvort bændur nái heildartekjum
   grundvallarbúsins vegna þróunar afurðaverðs eða annarra atriða er máli
   skipta að mati ríkisskattstjóra.

   ^1)[11]L. 98/1988, 1. gr.^2)Nú 4. mgr., sbr. [12]1. gr. l.
   98/1988.^3)[13]L. 111/1992, 24. gr.

                                Launagreiðandi.
                                     7. gr.
        Launagreiðandi samkvæmt lögum þessum telst hver sá aðili sem innir af
   hendi eða reiknar greiðslur sem teljast laun skv. 5. gr.
        Ef milligöngumaður, sbr. 3. gr., annast launagreiðslur skal hann
   gegna skyldum launagreiðanda varðandi skil og greiðslur samkvæmt lögum
   þessum. Sama gildir um umboðsmann aðila sem um ræðir í 2. mgr. 2. tölul.
   71. gr. laga um tekjuskatt og eignarskatt.

                            Staðgreiðsla launamanns.
                                     8. gr.
        Staðgreiðsla launamanns, sbr. 4. gr., af launum, sbr. 5. gr., nær til
   tekjuskatts samkvæmt lögum um tekjuskatt og eignarskatt og útsvars
   samkvæmt lögum um tekjustofna sveitarfélaga.
        Fjármálaráðherra getur ákveðið með reglugerð^1) að ákveðin laun eða
   tegund launa, sem 5. gr. nær til, skuli ekki falla undir staðgreiðslu.
   [Enn fremur getur fjármálaráðherra ákveðið að laun, þar með talin reiknuð
   laun, undir ákveðinni fjárhæð skuli ekki falla undir staðgreiðslu.]^2)
        Launagreiðandi, sbr. 7. gr., skal sjá um staðgreiðslu fyrir hönd
   launamanns samkvæmt ákvæðum 15. gr., sbr. 20. gr.

   ^1)Rg. 591/1987, sbr. 564/1988, 330/1990, 70/1991 og 490/1992.^2)[14]L.
   90/1987, 1. gr.

                      Mismunur staðgreiðslu og álagningar.
                                     9. gr.
        [Innheimtuhlutfall í staðgreiðslu er samanlagt hlutfall tekjuskatts
   samkvæmt lögum um tekjuskatt og eignarskatt og hlutfall útsvars, og skal
   það vera hið sama á öllu landinu og ákveðið í samræmi við ákvarðanir
   sveitarstjórna skv. 1. mgr. [15]26. gr. laga nr. 73/1980,^1) um
   tekjustofna sveitarfélaga, með síðari breytingum. Hafi sveitarfélag ekki
   tilkynnt ákvörðun sína í tæka tíð skv. 2. mgr. [16]26. gr. laga nr.
   73/1980^1) skal miða við fyrra árs ákvörðun þess.]^2)
        [Að tekjuári loknu skal fara fram ákvörðun og álagning tekjuskatts
   samkvæmt ákvæðum laga um tekjuskatt og eignarskatt, útsvars samkvæmt
   ákvæðum laga um tekjustofna sveitarfélaga og tryggingagjalds samkvæmt
   ákvæðum laga um tryggingagjald.]^3)
        Mismun, sem fram kann að koma milli staðgreiðslu og álagningar, skal
   krefja eða endurgreiða, eftir því sem við á, samkvæmt ákvæðum VIII. kafla.
        Réttilega ákvörðuð og innborguð staðgreiðsla tekjuskatts og útsvars
   þeirra aðila sem um ræðir í 2., 3. og 7. tölul. 3. gr., sbr. 2. tölul. 71.
   gr. laga um tekjuskatt og eignarskatt, er fullnaðargreiðsla nefndra gjalda
   þessara aðila hér á landi án þess að fram þurfi að fara frekari ákvörðun
   eða álagning þeirra hjá þessum aðilum nema um sé að ræða aðila sem
   jafnframt er skattskyldur skv. 4. tölul. 3. gr. laga um tekjuskatt og
   eignarskatt.

   ^1)Nú [17]l. 4/1995.^2)[18]L. 42/1988, 1. gr.^3)[19]L. 111/1990, 3. gr.

                                   II. kafli.
                             Tilhögun staðgreiðslu.
                            Gjaldskylda launamanna.
                                    10. gr.
        Gjaldskyldu launamanna á staðgreiðsluári skal miða við lok þess
   almanaksárs sem næst fer á undan staðgreiðsluári. Sama gildir um launamann
   sem nær 16 ára aldri á staðgreiðsluári, svo og þá launamenn sem öðlast
   heimilisfesti hér á landi á staðgreiðsluárinu og þá sem skattskyldir eru á
   staðgreiðsluárinu skv. 1. tölul. 3. gr. laga um tekjuskatt og eignarskatt.

                                   Skattkort.
                                    11. gr.
        Fyrir upphaf staðgreiðsluárs skal ríkisskattstjóri láta gera
   skattkort fyrir hvern launamann þar sem fram komi þær upplýsingar sem
   nauðsynlegar teljast til að ákvarða staðgreiðslu hans á staðgreiðsluárinu.
   [Skattkort þessi skulu gerð samkvæmt þeim upplýsingum sem fyrir hendi eru
   við frumgerð þjóðskrár hinn 1. nóvember þess árs sem næst fer á undan
   staðgreiðsluári.]^1) Skattkort manna, sem öðlast heimilisfesti hér á landi
   á staðgreiðsluárinu, svo og þeirra manna sem skattskyldir eru skv. 1.
   tölul. 3. gr. laga um tekjuskatt og eignarskatt, skulu gerð samkvæmt þeim
   upplýsingum sem fram koma á tilkynningu þeirra um aðsetursskipti eða á
   annan fullnægjandi hátt að dómi ríkisskattstjóra.
        Þeir menn og aðilar, sem skattskyldir eru hér á landi skv. 2., 3., 6.
   og 7. tölul. 3. gr. laga um tekjuskatt og eignarskatt, sbr. ákvæði 2. og
   3. tölul. 71. gr. þeirra laga, sbr. og 6. tölul. 4. gr. og 6. tölul. 5.
   gr., geta farið fram á að fá sérstök skattkort, gerð samkvæmt þeim
   upplýsingum sem fram koma í kröfugerð þeirra til ríkisskattstjóra.
   Kröfugerðin skal sett fram fyrir lok þess árs sem næst fer á undan
   staðgreiðsluári eða eigi síðar en mánuði áður en fyrsta greiðsla eða
   afhending verðmætis á sér stað á staðgreiðsluári.
        [Á skattkorti skulu, auk upplýsinga sem um getur í 1. og 2. mgr.,
   koma fram upplýsingar um hlutfall persónuafsláttar. Ríkisskattstjóri skal
   auglýsa skatthlutfall og fjárhæð persónuafsláttar fyrir upphaf hvers
   staðgreiðsluárs, svo og ef breytingar verða á staðgreiðsluári. Ráðherra
   getur í reglugerð^2) sett ákvæði um hlutfallslega skiptingu
   persónuafsláttar sem draga skal frá staðgreiðslu á hverju
   greiðslutímabili.]^3)
        Strax við móttöku skattkorts ber launamanni að kanna þær upplýsingar
   sem fram koma á því. Telji launamaður þær ekki réttar ber honum strax að
   endursenda skattkort sitt til skattstjóra ásamt skriflegum rökstuðningi
   fyrir kröfu sinni um nýtt skattkort. Reynist krafa launamanns réttmæt ber
   skattstjóra að láta honum strax í té nýtt skattkort. Ef skattstjóri synjar
   beiðni launamanns að öllu leyti ber honum að endursenda launamanninum
   skattkortið ásamt rökstuðningi fyrir synjun.
        [Ef launamaður, sem er móttakandi greiðslna frá eða á vegum
   Tryggingastofnunar ríkisins, óskar ekki sérstaklega eftir öðru getur
   ríkisskattstjóri fyrir upphaf staðgreiðsluárs afhent Tryggingastofnun
   ríkisins skattkort hans. Telst hún þá aðallaunagreiðandi viðkomandi
   launamanns. Í slíkum tilvikum er ríkisskattstjóra enn fremur heimilt að
   gefa út aukaskattkort til launamanns vegna þess hluta persónuafsláttar sem
   fyrirsjáanlegt er að ekki nýtist á móti þeim greiðslum sem viðkomandi
   launamaður fær frá Tryggingastofnun ríkisins. Fjármálaráðherra getur sett
   nánari reglur um framkvæmd þessarar málsgreinar.]^4)
        [Ríkisskattstjóra er heimilt að ákveða að útgáfa skattkorta samkvæmt
   1. mgr. falli niður, enda gildi áður útgefin skattkort það ár sem
   skattkortaútgáfan fellur niður, þó ekki skattkort skv. 5. og 6. mgr. 12.
   gr. Þó skal gefa út skattkort til þeirra aðila er ekki hafa áður fengið
   skattkort en öðlast hafa rétt til þess.]^3)

   ^1)[20]L. 90/1987, 3. gr.^2)Rg. 10/1992.^3)[21]L. 98/1988, 2. gr.^4)[22]L.
   90/1987, 5. gr.

                      Afhending skattkorts, aukaskattkort.
                                    12. gr.
        [Fyrir upphaf staðgreiðsluárs ber launamanni að afhenda
   launagreiðanda sínum skattkort sitt til vörslu og telst hann þá
   aðallaunagreiðandi hans.]^1) Aðallaunagreiðandi ber ábyrgð á vörslu
   skattkorts launamannsins meðan hann er í þjónustu hans eða þar til
   launamaðurinn krefst skila á því. Skipti launamaður um starfa eða velji
   sér annan aðallaunagreiðanda á staðgreiðsluárinu ber fyrri
   aðallaunagreiðanda hans að skila honum skattkorti hans en launamanninum
   ber hins vegar að afhenda það þeim launagreiðanda sem hann hefur hjá hið
   nýja starf sitt eða þeim sem hann hefur valið sér í stað fyrri
   launagreiðanda sem aðallaunagreiðanda.
        Nú hefur launamaður starfa með höndum hjá eða á vegum fleiri en eins
   launagreiðanda og ber launamanni þá að velja sér aðallaunagreiðanda sem
   hann afhendir skattkort sitt. Skattkortið verður þá í vörslu þess
   aðallaunagreiðanda. Sama skal gilda um launamann sem hefur einn starfa með
   höndum en launagreiðendur hans eru tveir eða fleiri vegna starfans.
        Telji launamaður að ákvæði 2. mgr. þessarar greinar leiði til þess að
   staðgreiðsla hans verði verulega hærri en orðið hefði ef einungis væri um
   einn launagreiðanda að ræða, sbr. 1. mgr. þessarar greinar, hefur hann
   rétt til þess að krefjast útgáfu aukaskattkorts frá skattstjóra. Reynist
   krafa launamanns réttmæt ber skattstjóra að gefa út til hans aukaskattkort
   þar sem tilgreina skal ákveðinn persónuafslátt sem aukalaunagreiðanda ber
   að taka tillit til við útreikning skatts í stað hámarksafsláttar, sbr. 68.
   gr. laga um tekjuskatt og eignarskatt og 3. mgr. 11. gr. þessara laga.
   Jafnframt skal lækka persónuafslátt á aðalskattkorti til samræmis við
   afslátt sem tilgreindur er á aukaskattkorti.
        [Nýti launamaður, sem er annað hjóna eða aðili í sambúð, sbr. 1. mgr.
   13. gr., að jafnaði ekki persónuafslátt sinn að fullu hefur hann rétt til
   þess að krefjast útgáfu aukaskattkorts frá skattstjóra. Reynist krafa
   launamanns réttmæt ber skattstjóra að gefa út til hans aukaskattkort þar
   sem tilgreina skal þann persónuafslátt sem fyrirsjáanlegt er að launamaður
   nýtir ekki.
        [Ef launamaður eða maki hans hefur eigi nýtt allan persónuafslátt
   launamannsins og ekki haft tekjur sem undanþegnar eru staðgreiðslu sem
   honum samsvarar er launamanni heimilt að sækja um útgáfu skattkorts sem
   hefur uppsafnaðan persónuafslátt frá ársbyrjun staðgreiðsluárs til næsta
   mánaðar á undan útgáfudegi. Ríkisskattstjóri annast útgáfu skattkorts með
   uppsöfnuðum persónuafslætti. Falla má frá skilyrðum um útgáfu
   skattkortsins ef óyggjandi upplýsingar liggja fyrir um uppsöfnun hans,
   t.d. skráning fyrri launagreiðanda á kortið um nýtingu afsláttarins.]^2)
        Ef launamaður hefur eigi nýtt meira en [50%]^3) af persónuafslætti
   sínum þegar komið er fram yfir mitt staðgreiðsluár eða flutt hann yfir til
   maka, sbr. 1. mgr. 13. gr., er honum heimilt að sækja um útgáfu skattkorts
   sem hefur uppsafnaðan persónuafslátt frá ársbyrjun staðgreiðsluárs til
   næsta mánaðar á undan útgáfudegi. Ríkisskattstjóri annast útgáfu
   skattkorts með uppsöfnuðum persónuafslætti.]^4)

   ^1)[23]L. 90/1987, 6. gr.^2)[24]L. 102/1996, 1. gr.^3)[25]L. 98/1988, 3.
   gr.^4)[26]L. 90/1987, 7. gr.

                                Skattkort maka.
                                    13. gr.
        Hafi annað hjóna, sem samvistum eru, engar tekjur á staðgreiðsluári
   skv. 1. tölul. A-liðs 7. gr. laga um tekjuskatt og eignarskatt hafa hjónin
   rétt til þess að afhenda skattkort tekjulausa makans aðallaunagreiðanda
   þess maka sem tekjur hefur. Nýtur þá sá maki, sem tekjurnar hefur, einnig
   þess persónuafsláttar hins makans sem millifæranlegur er skv. 68. gr. laga
   um tekjuskatt og eignarskatt. Sama gildir um karl og konu sem búa í
   óvígðri sambúð og veitt hefur verið heimild til að njóta sömu skattalegu
   réttinda og hjónum sem samvistum eru, sbr. 3. mgr. 63. gr. laga um
   tekjuskatt og eignarskatt. [Ákvæði þessarar greinar taka einnig til
   aukaskattkorta maka sem gefin verða út skv. 4., 5. og 6. mgr. 12. gr.]^1)
        Hefji tekjulausi makinn launuð störf á staðgreiðsluári á hann rétt
   til skattkorts síns og má afhenda það aðallaunagreiðanda sínum og breytist
   þá staða hins makans hjá aðallaunagreiðanda hans samkvæmt því. Maki, sem
   haft hefur launatekjur á staðgreiðsluári en lætur af starfi sem launamaður
   á því ári, hefur hins vegar rétt til þess að afhenda skattkort sitt til
   aðallaunagreiðanda hins makans og breytist þá staða þess maka samkvæmt
   því.

   ^1)[27]L. 90/1987, 8. gr.

                                Greiðslutímabil.
                                    14. gr.
        Greiðslutímabil launa til launamanns, sbr. 4. gr., ákvarðast með
   hliðsjón af ákvæðum kjarasamninga þar um. Ekkert launatímabil skal þó
   teljast lengra en einn mánuður.
        [Greiðslutímabil reiknaðs endurgjalds, sbr. 2. tölul. 5. gr., til
   launamanns, sbr. ákvæði 2. tölul. 4. gr., telst hver einstakur
   almanaksmánuður staðgreiðsluársins, sbr. þó heimild skattstjóra samkvæmt
   lokamálslið 2. mgr. 20. gr.]^1) Laun hvers almanaksmánaðar ákvarðast sem
   tólfti hluti (^1/[12] hluti) árlegs reiknaðs endurgjalds sem launamaðurinn
   skal reikna sér innan þeirra marka sem um ræðir í 6. gr. [Skattstjóra er
   heimilt að ákveða að laun hvers almanaksmánaðar séu hærri en ^1/[12] hluti
   árlegs endurgjalds, enda liggi fyrir samþykkt greinargerð
   launamannsins.]^2)

   ^1)[28]L. 90/1987, 9. gr.^2)[29]L. 98/1988, 4. gr.

                          Ákvörðun launa og afdráttur.
                                    15. gr.
        [Þegar ákvörðun launa launamanns fyrir hvert greiðslutímabil, að
   meðtöldu orlofsfé, er lokið skal bætt við þau skattskyldum hlunnindum
   samkvæmt mati ríkisskattstjóra, sbr. 116. gr. laga um tekjuskatt og
   eignarskatt.
        Af þannig ákvörðuðum launum greiðslutímabilsins ber launagreiðanda að
   reikna staðgreiðslu launamanns vegna greiðslutímabilsins að teknu tilliti
   til persónuafsláttar skv. A-lið 68. gr. laga um tekjuskatt og eignarskatt
   og sjómannaafsláttar skv. 2. mgr. B-liðs sömu greinar þar sem hann á við.
   Staðgreiðsla skal dregin af launum launamanns og skilað til
   innheimtuaðila, sbr. 2. mgr. 20. gr.
        Afdráttur af launum vegna staðgreiðslu skal ganga fyrir afdrætti af
   launum vegna eldri skattskulda og gjalda sem innheimt eru skv. 35. gr.
        Afhendi launamaður ekki launagreiðanda skattkort sitt skal ekki tekið
   tillit til persónuafsláttar við ákvörðun staðgreiðslu, sbr. 68. gr. laga
   um tekjuskatt og eignarskatt.]^1)

   ^1)[30]L. 90/1987, 10. gr.

                           Hvenær afdráttur fer fram.
                                    16. gr.
        [Afdráttur opinberra gjalda af launum skal fara fram þegar laun eru
   borguð út eða færð launamanni til tekna vegna ákveðins greiðslutímabils,
   sbr. 14. gr.
        Þegar laun eða hluti launa, svo sem greiðslur fyrir yfirvinnu,
   ákvæðisvinnu, aflahlut og aflaverðlaun, koma ekki til uppgjörs fyrr en að
   loknu því greiðslutímabili sem krafa til þessara launa myndast að fullu
   eða hluta skulu þau talin til launa þess greiðslutímabils, enda fari
   uppgjör þeirra fram innan 14 daga frá lokum þess. Fari uppgjörið fram
   síðar teljast greiðslur þessar til þess greiðslutímabils er uppgjörið fer
   fram í og miðast afdráttur þá við það tímabil.]^1)
        Fjármálaráðherra getur með reglugerð sett sérstakar reglur um hvenær
   afdráttur fer fram og á hvaða tekjuári greiðslur eru skattlagðar þegar um
   er að ræða greiðslur sem samkvæmt lögum eða ákvæðum kjarasamninga koma til
   útborgunar eftir að tekjuöflunartímabili lýkur.

   ^1)[31]L. 90/1987, 11. gr.

                                     Börn.
                                    17. gr.
        Ef launamaður nær ekki 16 ára aldri á staðgreiðsluári ber
   launagreiðanda að halda eftir af launum, sbr. 5. gr., fjárhæð sem ákveðst
   tiltekinn hundraðshluti launa, sbr. 65. gr. og 2. mgr. 67. gr. laga um
   tekjuskatt og eignarskatt og 2. mgr. 25. gr. laga um tekjustofna
   sveitarfélaga, án þess að frá dragist persónuafsláttur, sbr. 68. gr. laga
   um tekjuskatt og eignarskatt.

                           Heimild til endurgreiðslu.
                                    18. gr.
        Heimilt er ríkisskattstjóra að taka til greina skriflega umsókn
   launamanns um endurgreiðslu, að hluta eða öllu leyti, á staðgreiðslu hans
   ef veikindi, slys, mannslát eða starfsbreyting vegna þessa eða aldurs hans
   munu skerða tekjur hans verulega á þeim hluta staðgreiðsluársins sem eftir
   er, á þann veg að staðgreiðsla hans í heild á staðgreiðsluárinu muni leiða
   til a.m.k. 20% hærri staðgreiðslu en væntanlega álagðir skattar og gjöld
   vegna tekjuársins munu nema samkvæmt ákvæðum 9. gr. laga þessara.
        Enn fremur er ríkisskattstjóra heimilt að taka til greina umsókn
   launamanns um endurgreiðslu, að hluta eða öllu leyti, á staðgreiðslu hans
   á staðgreiðsluárinu ef hann hefur eða mun stunda nám í a.m.k. [fjóra]^1)
   mánuði á staðgreiðsluárinu og staðgreiðsla hans í heild á
   staðgreiðsluárinu mun leiða til a.m.k. 20% hærri staðgreiðslu en
   væntanlega álagðir skattar og gjöld vegna tekjuársins munu nema samkvæmt
   ákvæðum 9. gr. laga þessara.
        Á umsókn, sem sett er fram á sérstöku eyðublaði og ríkisskattstjóri
   lætur gera, skal koma fram rökstuðningur fyrir kröfum samkvæmt þessari
   grein. Umsókn skulu fylgja fullnægjandi gögn til stuðnings kröfunni.
        Ríkisskattstjóri skal úrskurða um umsókn launamanns og er sá
   úrskurður endanleg ákvörðun í málinu.
        [Við endurgreiðslu skv. 1. og 2. mgr. skal bæta álagi sem skal vera
   0,2% af endurgreiðslufjárhæð fyrir hvern byrjaðan mánuð frá því
   staðgreiðsla var innt af hendi og þar til endurgreiðsla fer fram.]^1)

   ^1)[32]L. 139/1995, 1. gr.

                       Launagreiðendaskrá, tilkynningar.
                                    19. gr.
        Hver sá, sem innir af hendi í fyrsta sinn launagreiðslu, sbr. 5. gr.,
   verður þar með launagreiðandi og skal innan átta daga senda
   ríkisskattstjóra tilkynningu um starfsemi sína þar sem tilgreint er nafn,
   heimili og kennitala launagreiðandans.
        Nú hefur aðili, sem að mati ríkisskattstjóra bar að tilkynna sig sem
   launagreiðanda skv. 1. mgr., eigi sinnt umræddri tilkynningarskyldu og
   skal þá ríkisskattstjóri úrskurða hann sem launagreiðanda samkvæmt ákvæðum
   7. gr. og tilkynna aðilanum þar um.
        Aðilar þeir, sem um ræðir í 1. og 2. mgr., skulu vera á sérstakri
   skrá, launagreiðendaskrá, sem ríkisskattstjóri heldur. Hver launagreiðandi
   fær þá sérstakt númer sem hann skal geta um í skilagrein staðgreiðslu,
   sbr. ákvæði 20. gr.
        Launagreiðandi, sem er á launagreiðendaskrá en hættir launagreiðslum
   á staðgreiðsluári, skal innan átta daga senda ríkisskattstjóra tilkynningu
   þess efnis.
        Tilkynningar skv. 1. mgr. skal senda á þar til gerðu eyðublaði sem
   ríkisskattstjóri lætur gera. Ríkisskattstjóri ákveður hvaða upplýsingar
   skuli gefa á þessu eyðublaði.

                                  III. kafli.
                              Skil á staðgreiðslu.
                    Greiðslur, greiðslustaðir, skilagreinar.
                                    20. gr.
        Launagreiðandi skal ótilkvaddur greiða mánaðarlega það fé sem hann
   hefur haldið eftir eða bar að halda eftir á greiðslutímabilum næstliðins
   mánaðar samkvæmt ákvæðum 15.17. gr.
        [Greiðslur skv. 1. mgr. skal inna af hendi til gjaldheimtu eða annars
   innheimtuaðila, sbr. 109. gr. laga um tekjuskatt og eignarskatt, í því
   umdæmi þar sem launagreiðandi á lögheimili. Með greiðslum skal fylgja
   sundurliðuð skilagrein frá launagreiðanda á þar til gerðu eyðublaði.
   Launagreiðandi skal skila skilagrein mánaðarlega enda þótt engin greiðsla
   fylgi. Skattstjóri getur heimilað aðilum, sem reikna sér, maka sínum og
   börnum endurgjald, sbr. 2. tölul. 4. gr., að gera skil einu sinni á ári
   enda séu reiknuð laun undir tilteknu lágmarki samkvæmt sérstökum reglum er
   ríkisskattstjóri setur.]^1)
        Gjalddagi greiðslu skv. 1. mgr. er 1. hvers mánaðar og eindagi 14
   dögum síðar. Hafi launagreiðandi eigi greitt á eindaga skal hann sæta
   álagi skv. 28. gr.
        Ríkisskattstjóri ákveður hvað skuli koma fram á skilagreinum og
   greiðsluskjölum og ákveður gerð þeirra.
        Fjármálaráðherra setur nánari reglur^2) um framkvæmd 2. mgr. að höfðu
   samráði við félagsmálaráðherra.
        Ríkissjóður skal greiða sveitarfélögum þann hluta persónuafsláttar
   sem ráðstafað er til greiðslu útsvars vegna hvers launamanns á
   staðgreiðsluári, sbr. A-lið 68. gr. laga um tekjuskatt og eignarskatt og
   15. gr. laga þessara, eigi síðar en fyrir lok næsta mánaðar eftir eindaga
   staðgreiðslu opinberra gjalda, sbr. 3. mgr.

   ^1)[33]L. 90/1987, 12. gr.^2)Rg. 753/1997.

                 Yfirferð, áætlun og tilkynningar skattstjóra.
                                    21. gr.
        Skattstjóri skal yfirfara skilagreinar launagreiðenda, sbr. 20. gr.,
   og gera á þeim þær leiðréttingar er þörf krefur. Skattstjóra ber að áætla
   greiðsluskylda fjárhæð þeirra launagreiðenda sem eigi hafa framvísað
   fullnægjandi skilagreinum innan tilskilinna tímamarka skv. 20. gr. og
   tilkynna launagreiðanda um áætlunina innan 14 virkra daga frá tilskildum
   tímamörkum.

                                    Ábyrgð.
                                    22. gr.
        Launagreiðandi ber ábyrgð á þeim opinberu gjöldum sem hann hefur
   haldið eftir eða bar að halda eftir samkvæmt lögum þessum. Launamaður ber
   ekki ábyrgð á greiðslu opinberra gjalda sem hann sannar að launagreiðandi
   hafi haldið eftir af launum hans. Launagreiðandi og launamaður bera hins
   vegar óskipta ábyrgð á vanteknum opinberum gjöldum.

                                   IV. kafli.
                             Stjórnun staðgreiðslu.
                                  Yfirstjórn.
                                    23. gr.
        Ríkisskattstjóri hefur á hendi yfirstjórn staðgreiðslu.

                               Ríkisskattstjóri.
                                    24. gr.
        Ríkisskattstjóri skal auk þeirra starfa sem honum eru falin með öðrum
   ákvæðum laga þessara:

   1.
           halda skrá sem sýnir greiðslustöðu launamanna og launagreiðenda á
           staðgreiðsluári,
   2.
           gefa út reglur og leiðbeiningar fyrir launamenn og launagreiðendur
           um notkun gagna og eyðublaða vegna staðgreiðslu opinberra gjalda,
   3.
           láta gera eyðublöð, sem nauðsyn er á, fyrir launagreiðendur.
           Eyðublöð þessi skulu fást hjá skattyfirvöldum og hjá þeim aðilum
           sem heimild hafa til móttöku greiðslna skv. 20. gr.

        Ríkisskattstjóri skal setja skattstjórum framkvæmdar- og starfsreglur
   ásamt leiðbeiningum og verklagsreglum eftir því sem þörf krefur.
        Ríkisskattstjóri getur af sjálfsdáðum kannað öll atriði er varða
   gjald- eða skilaskyldu og breytt ákvörðun skattstjóra ef ástæða er til,
   svo og kannað sérhver önnur atriði er varða framkvæmd laga þessara. Getur
   hann í því skyni krafist allra upplýsinga og gagna sem hann telur þörf á
   að fá, m.a. frá skattstjórum, innheimtumönnum ríkissjóðs, gjaldheimtum,
   bönkum, sparisjóðum og póststöðvum.

                                   V. kafli.
                        Upplýsingaskylda, eftirlit o.fl.
                    Upplýsingaskylda og eftirlitsheimildir.
                                    25. gr.
        Öllum aðilum, bæði framtalsskyldum og öðrum, er skylt að láta
   skattyfirvöldum í té ókeypis og í því formi sem óskað er allar
   nauðsynlegar upplýsingar og gögn er þau beiðast og unnt er að láta þeim í
   té. [Skiptir ekki máli í því sambandi hvort upplýsingarnar varða þann
   aðila sem beiðninni er beint til eða þau skipti annarra aðila við hann er
   hann getur veitt upplýsingar um og varða gjald- og skilaskyldu þeirra
   aðila. Með skattyfirvöldum í þessari grein er átt við skattstjóra,
   skattrannsóknarstjóra ríkisins og ríkisskattstjóra.]^1)
        Vegna skatteftirlits samkvæmt lögum þessum getur skattstjóri, ^1)
   ríkisskattstjóri og menn, sem þeir fela skatteftirlitsstörf, krafist þess
   að framtalsskyldir aðilar leggi fram til könnunar bókhald sitt og
   bókhaldsgögn, svo og önnur gögn er varða reksturinn, þar með talin bréf og
   samningar. Enn fremur hafa þessir aðilar aðgang að framangreindum gögnum
   og aðgang að starfsstöðvum framtalsskyldra aðila og birgðageymslum og
   heimild til að taka skýrslur af hverjum þeim sem ætla má að geti gefið
   upplýsingar er máli skipta. Sömu heimildir hefur [skattrannsóknarstjóri
   ríkisins]^1) vegna rannsókna skv. 26. gr.
        [Skattyfirvöld]^1) hafa enn fremur heimildir þær, er um getur í 2.
   mgr. þessarar greinar, gagnvart þeim aðilum sem ekki eru framtalsskyldir,
   svo og öllum stofnunum, bönkum, sparisjóðum og öðrum peningastofnunum.
        Nú verður ágreiningur um skyldu aðila samkvæmt þessari grein og getur
   ríkisskattstjóri [eða skattrannsóknarstjóri ríkisins]^1) þá leitað um hann
   úrskurðar [héraðsdóms, en farið skal þá eftir reglum laga um meðferð
   opinberra mála eftir því sem á við].^2) Gegni einhver ekki
   upplýsingaskyldu sinni má vísa máli til opinberrar rannsóknar.

   ^1)[34]L. 111/1992, 25. gr.^2)[35]L. 92/1991, 93. gr.

                      [Skatteftirlit, skattrannsóknir.]^1)

   ^1)[36]L. 111/1992, 26. gr.

                                    26. gr.
        [Skattstjórar annast skatteftirlit hver í sínu umdæmi.
   Ríkisskattstjóri skal fylgjast með eftirlitsstörfum skattstjóra og afla
   upplýsinga um þau, leiðbeina skattstjórum um eftirlitsaðgerðir og veita
   þeim upplýsingar um atvinnugreinar, atvinnuvegi eða önnur atriði sem
   þýðingu hafa við skatteftirlit.
        Skattrannsóknarstjóri ríkisins getur hafið rannsókn á hverju því
   atriði er varðar gjald- og skilaskyldu samkvæmt lögum þessum. Hann skal
   annast rannsóknir í málum sem skattstjóri eða ríkisskattstjóri vísa til
   hans, sbr. 5. mgr. 96. gr. og 4. mgr. [37]101. gr. laga nr. 75/1981, um
   tekjuskatt og eignarskatt, með síðari breytingum.
        Þegar aðgerðir skattrannsóknarstjóra ríkisins gefa tilefni til
   ákvörðunar eða endurákvörðunar á gjald- og skilaskyldu samkvæmt lögum
   þessum skal ríkisskattstjóri annast ákvörðunina eða endurákvörðunina nema
   hann feli hana skattstjóra, sbr. 3. mgr. [38]101. gr. laga nr. 75/1981, um
   tekjuskatt og eignarskatt.]^1)

   ^1)[39]L. 111/1992, 26. gr.

                                 Launabókhald.
                                    27. gr.
        Fjármálaráðherra hefur heimild til að setja reglur^1) um sérstakt
   launabókhald launagreiðenda.

   ^1)Rg. 539/1987.

                                   VI. kafli.
                            Viðurlög og málsmeðferð.
                         Álag, dráttarvextir og áætlun.
                                    28. gr.
        Séu greiðslur launagreiðanda skv. 20. gr. eigi inntar af hendi á
   tilskildum tíma skal hann sæta álagi til viðbótar upphæð skilafjárins eða
   til viðbótar því skilafé sem honum bar að standa skil á. Sama gildir ef
   skilagrein hefur ekki verið skilað eða henni verið ábótavant og
   greiðsluskyld fjárhæð því verið áætluð, sbr. 21. gr., nema launagreiðandi
   hafi greitt fyrir eindaga upphæð er til áætlunar svarar.
        Álag á vanskilafé skv. 1. mgr. skal vera sem hér segir:

   1.
           Einn hundraðshluti (1%) af upphæð vanskilafjár fyrir hvern dag
           eftir eindaga, þó ekki hærra en tíu hundraðshlutar (10%).
   2.
           Álag til viðbótar af upphæð vanskilafjár fyrir hvern byrjaðan
           mánuð, talið frá og með 1. degi næsta mánaðar eftir eindaga. Álag
           þetta skal vera hið sama og dráttarvextir sem Seðlabanki Íslands
           ákveður samkvæmt [40]lögum nr. 36/1986.^1)

        Við útreikning á álagi á áætlaða greiðsluskylda fjárhæð telst eindagi
   sá sami og eindagi greiðslu þess mánaðar sem áætlað er fyrir. Sama gildir
   um álag á allar vangoldnar greiðslur fyrri tímabila.
        Sendi launagreiðandi fullnægjandi skilagrein [innan 15 daga frá og
   með dagsetningu tilkynningar]^2) skattstjóra skv. 21. gr. skal hann greiða
   upphæð skilafjár samkvæmt skilagreininni ásamt álagi skv. 2. mgr.
   Skattstjóri má breyta fyrri áætlun eftir lok þessara tímamarka ef
   sérstakar ástæður eru fyrir hendi.
        Komi í ljós að launagreiðanda, sem greiða átti skilafé, hafi ekki
   verið áætluð gjaldskyld fjárhæð eða áætlun verið lægri en það skilafé sem
   honum bar að greiða skal hann greiða hið gjaldskylda skilafé auk álags
   skv. 2. mgr.
        Fella má niður álag skv. 2. mgr. ef launagreiðandi færir gildar
   ástæður sér til afsökunar og metur skattstjóri það í hverju einstöku
   tilviki hvað telja skuli gildar ástæður í þessu sambandi. ^3)
        Heimilt er að áætla gjaldskylda fjárhæð launagreiðanda ef í ljós
   kemur að skilagrein hans styðst ekki við tilskilið bókhald samkvæmt
   [41]lögum nr. 51/1968^4) eða ákvæði reglna um sérstakt launabókhald sem
   settar hafa verið af fjármálaráðherra samkvæmt heimild í 27. gr. Jafnframt
   er heimilt að áætla gjaldskylda fjárhæð launagreiðanda ef í ljós kemur að
   færsla á launum í bókhaldi eða aðrir þættir, sem skilagrein á að byggjast
   á, styðst ekki við þau gögn sem ákvæði reglna, settra skv. 27. gr., mæla
   fyrir um eða ef bókhald og þau gögn, sem liggja fyrir um gjaldskylda
   fjárhæð samkvæmt skilagrein, verða ekki talin nægilega örugg. Enn fremur
   er heimilt að áætla gjaldskylda fjárhæð launagreiðanda ef ekki er lagt
   fram bókhald eða þau gögn sem skattyfirvöld kunna að biðja um til
   sannprófunar á skilagreinum, sbr. 25. gr. Ákvæði 2. mgr. eiga einnig við
   um áætlanir samkvæmt þessari málsgrein.
        [Sé skilafé vanreiknað eða laun dregin undan má gera launagreiðanda
   að greiða vanskilafé sex ár aftur í tímann, talið frá byrjun þess árs
   þegar endurreikningur fer fram. Fari fram rannsókn við embætti
   ríkisskattstjóra eða hjá [lögreglu]^5) á skilum launagreiðanda nær heimild
   til endurreiknings til sex ára aftur í tímann, talið frá byrjun þess árs
   þegar rannsókn hófst.]^6)

   ^1)Nú [42]l. 25/1987.^2)[43]L. 98/1988, 5. gr.^3)[44]L. 139/1995, 2.
   gr.^4)Nú [45]l. 145/1994.^5)[46]L. 90/1996, 43. gr.^6)[47]L. 90/1987, 13.
   gr.

                          Innheimta vanskilafjár o.fl.
                                    29. gr.
        [Vanskilafé, álag og sektir samkvæmt þessum kafla skal innheimt af
   innheimtuaðila, sbr. 20. gr., í því umdæmi þar sem skuldari á lögheimili.
        Vanskilafé, álag og sektir njóta lögtaksréttar í eignum skuldara. ^1)
        Innheimtuaðili getur látið lögreglu stöðva atvinnurekstur
   launagreiðanda sem ekki gerir fullnægjandi skil á skilafé eða álagi skv.
   28. gr. innan 15 daga talið frá eindaga eða frá úrskurði skattyfirvalda um
   vanskil og álag, með því m.a. að setja starfsstöðvar, skrifstofur, útibú,
   tæki og vörur undir innsigli þar til full skil eru gerð.
        Innheimtuaðili skal senda skilagrein til skattstjóra yfir fé er hann
   hefur móttekið samkvæmt ákvæðum þessa kafla. Innheimtu vanskilafé og álagi
   skal haldið aðgreindu á sérstökum reikningi þar til sundurliðuð skilagrein
   berst frá launagreiðanda.]^2)

   ^1)[48]L. 78/1989, 1. gr.^2)[49]L. 90/1987, 14. gr.

                                   Refsingar.
                                    30. gr.
        [Skýri gjaldskyldur maður af ásetningi eða stórkostlegu hirðuleysi
   rangt eða villandi frá einhverju því er máli skiptir um staðgreiðsluskil
   hans skal hann greiða fésekt allt að tífaldri þeirri skattfjárhæð sem
   vanrækt var greiðsla á og aldrei lægri fésekt en nemur tvöfaldri
   skattfjárhæðinni. Stórfellt brot gegn ákvæði þessu varðar við 1. mgr. 262.
   gr. almennra hegningarlaga.
        Hver sá launagreiðandi sem af ásetningi eða stórkostlegu hirðuleysi
   skýrir rangt eða villandi frá einhverju því er máli skiptir um
   staðgreiðsluskil sín, hefur ekki haldið eftir fé af launagreiðslum eins og
   honum bar, hefur ekki afhent skilagreinar á lögmæltum tíma eða ekki innt
   af hendi þær greiðslur vegna launamanna sem hann hefur haldið eftir eða
   honum bar að halda eftir skal greiða fésekt allt að tífaldri þeirri
   skattfjárhæð sem hann vanrækti að halda eftir eða standa skil á og aldrei
   lægri fésekt en nemur tvöfaldri skattfjárhæðinni nema þyngri refsing liggi
   við brotinu eftir 247. gr. almennra hegningarlaga. Álag skv. 1. tölul. 2.
   mgr. 28. gr. dregst frá sektarfjárhæð. Stórfellt brot gegn ákvæði þessu
   varðar við 1. mgr. 262. gr. almennra hegningarlaga.
        Hafi launagreiðandi af ásetningi eða stórkostlegu hirðuleysi vanrækt
   að halda tilskilið launabókhald varðar það brot við refsiákvæði laga um
   bókhald, en við 2. mgr. 262. gr. almennra hegningarlaga sé um meiri háttar
   brot að ræða.
        Ef maður af ásetningi eða stórkostlegu hirðuleysi vanrækir
   tilkynningarskyldu sína skv. 19. gr., upplýsingaskyldu skv. 25. gr.,
   misnotar skattkort, vanrækir að veita upplýsingar eða láta í té aðstoð,
   skilagreinar, skýrslur eða gögn svo sem ákveðið er í lögum þessum skal
   hann sæta sektum eða [fangelsi allt að 2 árum].^1)
        Skýri skilaskyldur maður af ásetningi eða stórkostlegu hirðuleysi
   rangt eða villandi frá einhverju er varðar skilaskyldu hans má gera honum
   sekt þótt upplýsingarnar geti ekki haft áhrif á skilaskyldu hans eða
   greiðsluskil. Sömu refsingu varðar það launamann sem lætur greiða sér laun
   vitandi um að launagreiðandi hans hefur eigi haldið eftir af launum hans
   þeirri fjárhæð opinberra gjalda sem skylt er samkvæmt lögum þessum eða
   skýrir rangt eða villandi frá einhverju er varðar skilaskyldu eða
   greiðsluskil vegna hans þótt upplýsingarnar geti ekki haft áhrif á þessi
   skil.
        Verði brot á 1. eða 2. mgr. ákvæðisins uppvíst við skipti dánarbús
   skal greiða úr búinu fésekt, allt að fjórfaldri þeirri skattfjárhæð sem
   vanrækt var greiðsla á og aldrei lægri fésekt en nemur skattfjárhæðinni að
   viðbættum helmingi hennar. Álag skv. 1. tölul. 2. mgr. 28. gr. dregst frá
   sektarfjárhæð. Sé svo ástatt sem segir í 5. mgr. má gera búinu sekt.
        Hver sá sem af ásetningi eða stórkostlegu hirðuleysi lætur
   skattyfirvöldum í té rangar eða villandi upplýsingar eða gögn varðandi
   skilaskyldu annarra aðila eða aðstoðar við ranga eða villandi skýrslugjöf
   til skattyfirvalda skal sæta þeirri refsingu er segir í 1. eða 2. mgr.
   þessarar greinar.
        Tilraun til brota eða hlutdeild í brotum á lögum þessum er refsiverð
   eftir því sem segir í III. kafla almennra hegningarlaga og varðar fésektum
   allt að hámarki því sem ákveðið er í öðrum ákvæðum þessarar greinar.
        Gera má lögaðila fésekt fyrir brot á lögum þessum óháð því hvort
   brotið megi rekja til saknæms verknaðar fyrirsvarsmanns eða starfsmanns
   lögaðilans. Hafi fyrirsvarsmaður hans eða starfsmaður gerst sekur um brot
   á lögum þessum má auk refsingar, sem hann sætir, gera lögaðilanum sekt og
   sviptingu starfsréttinda, enda sé brotið drýgt til hagsbóta fyrir
   lögaðilann eða hann hafi notið hagnaðar af brotinu.]^2)

   ^1)[50]L. 82/1998, 185. gr.^2)[51]L. 42/1995, 2. gr.

               Málsmeðferð og opinber rannsókn. Fyrningarreglur.
                                    31. gr.
        [[Sektir skv. 30. gr. skulu úrskurðaðar af yfirskattanefnd nema máli
   sé vísað til opinberrar rannsóknar og dómsmeðferðar skv. 2. mgr.
   Skattrannsóknarstjóri sendir yfirskattanefnd mál til úrskurðar. Við
   meðferð mála hjá yfirskattanefnd skal veita sakborningi færi á að halda
   uppi vörnum. Úrskurðir yfirskattanefndar eru fullnaðarúrskurðir og fylgir
   þeim ekki vararefsing.
         ^1) Skattrannsóknarstjóri getur vísað máli til opinberrar rannsóknar
   af sjálfsdáðum, svo og eftir ósk sakbornings ef hann vill ekki hlíta því
   að mál hans verði afgreitt af yfirskattanefnd skv. 1. mgr.]^2)
        [Mál vegna brota á lögum þessum sæta meðferð opinberra mála.
   Greiðslukröfu má hafa uppi og dæma í slíkum málum.]^3)
        Sektir fyrir brot gegn lögum þessum renna í ríkissjóð. Um innheimtu
   sekta, er [yfirskattanefnd]^4) úrskurðar, gilda sömu reglur og um
   innheimtu vanskilafjár og álags eftir lögum þessum. Einnig má beita
   ákvæðum 3. mgr. 29. gr. eftir því sem við á.
        Sök skv. 30. gr. fyrnist á sex árum miðað við upphaf rannsóknar á
   vegum skattrannsóknarstjóra eða [lögreglu]^1) enda verði ekki óeðlilegar
   tafir á rannsókn máls eða ákvörðun refsingar.]^5)

   ^1)[52]L. 90/1996, 43. gr.^2)[53]L. 46/1992, 1. gr.^3)[54]L. 19/1991, 195.
   gr.^4)[55]L. 46/1992, 2. gr.^5)[56]L. 90/1987, 15. gr.

                                  VII. kafli.
                      Skipting á innheimtufé staðgreiðslu.
                                    32. gr.
        Fjármálaráðherra setur í samráði við félagsmálaráðherra reglur um
   uppgjör, skil og skiptingu bráðabirgðagreiðslu opinberra gjalda samkvæmt
   lögum þessum. [Þrátt fyrir það að innheimtuhlutfall útsvars í staðgreiðslu
   sé hið sama á öllu landinu, sbr. 1. mgr. 9. gr., skal við skiptingu og
   skil bráðabirgðagreiðslu útsvars til sveitarfélaga miðað við þann
   hundraðshluta sem hver sveitarstjórn hefur ákveðið að verði
   álagningarhlutfall útsvars í sveitarfélaginu, sbr. [57]26. gr. laga nr.
   73/1980,^1) með síðari breytingum.]^2)
        Sveitarfélög skulu greiða ríkissjóði 0,5% af innheimtu útsvari
   samkvæmt lögum þessum vegna kostnaðar ríkissjóðs við framkvæmd þeirra.

   ^1)Nú [58]l. 4/1995.^2)[59]L. 42/1988, 2. gr.

                                  VIII. kafli.
         Álagning skatta og gjalda, uppgjör staðgreiðslu og innheimtu.
                                   Álagning.
                                    33. gr.
        Álagningu tekjuskatts og útsvars, sbr. 9. gr., annast skattstjórar,
   sbr. 86. gr. laga um tekjuskatt og eignarskatt og 24. gr. laga um
   tekjustofna sveitarfélaga.

                                Álagningarskrá.
                                    34. gr.
        Þegar skattstjórar hafa lokið ákvörðun og álagningu tekjuskatts og
   útsvars, sbr. 9. gr., skulu þeir senda ríkisskattstjóra skrá um þessa
   álögðu skatta og gjöld sem nefnd skal álagningarskrá.
        [Að móttekinni álagningarskrá skv. 1. mgr. skal ríkisskattstjóri
   ákveða greiðslustöðu hvers gjaldanda með samanburði á álagningarskrá og
   skrá um staðgreiðslu á staðgreiðsluárinu, að teknu tilliti til álags skv.
   [60]121. gr. laga nr. 75/1981, um tekjuskatt og eignarskatt, með síðari
   breytingum.]^1)
        [Skilafé vegna staðgreiðslu launamanns á tekjuári gengur einungis á
   móti álagningu tekjuskatts og útsvars á þær tekjur er staðgreiðslan nær
   til, sbr. 1. gr., óháð annarri greiðslustöðu launamanns hjá ríki,
   sveitarfélögum eða öðrum gjaldkrefjendum, sbr. þó 2. mgr. 36. gr.]^2)

   ^1)[61]L. 139/1995, 3. gr.^2)[62]L. 90/1987, 16. gr.

                Innheimtuskrár, þinggjöld og sveitarsjóðsgjöld.
                                    35. gr.
        [Ríkisskattstjóri gerir innheimtuskrá yfir þá gjaldendur sem reynast
   skulda opinber gjöld að lokinni álagningu skattstjóra. Skráin sýni skatta
   þeirra og gjöld eftir að tekið hefur verið tillit til skuldajöfnunar milli
   hjóna samkvæmt ákvæðum 114. gr. laga um tekjuskatt og eignarskatt, sbr.
   enn fremur 32. gr. laga um tekjustofna sveitarfélaga. Innheimtuskrá skal
   senda viðkomandi innheimtuaðila.
        Skattar er renna til ríkissjóðs nefnast þinggjöld en skattar til
   sveitarsjóða sveitarsjóðsgjöld. Á innheimtuskrá skal taka þinggjöld og
   sveitarsjóðsgjöld sem skattstjórum ber að leggja á.]^1)

   ^1)[63]L. 90/1987, 17. gr.

               Endurgreiðsluskrá, skuldajöfnun og dráttarvextir.
                                    36. gr.
        [Ríkisskattstjóri gerir endurgreiðsluskrá yfir þá gjaldendur sem
   reynast eiga inni eftirstöðvar af staðgreiðslu að lokinni álagningu og
   skuldajöfnun milli hjóna samkvæmt ákvæðum 114. gr. laga um tekjuskatt og
   eignarskatt, sbr. enn fremur 32. gr. laga um tekjustofna sveitarfélaga.
        Endurgreiðsluskrá skal send fjármálaráðuneyti sem sér um
   endurgreiðslu fyrir hönd ríkissjóðs og sveitarfélaga eftir að skuldajöfnun
   á móti gjaldföllnum þinggjöldum og sveitarsjóðsgjöldum hefur farið
   fram.]^1)

   ^1)[64]L. 90/1987, 18. gr.

                  Innheimta þinggjalda og sveitarsjóðsgjalda.
                                    37. gr.
        Um innheimtu þinggjalda, sbr. 2. mgr. 35. gr., og ábyrgð skulu gilda,
   eftir því sem við geta átt, ákvæði XIII. kafla laga um tekjuskatt og
   eignarskatt nema öðruvísi sé ákveðið í þessum lögum.
        Um innheimtu sveitarsjóðsgjalda, sbr. [2. mgr. 35. gr.],^1) skulu
   gilda, eftir því sem við geta átt, ákvæði VI. kafla laga um tekjustofna
   sveitarfélaga nema öðruvísi sé ákveðið í þessum lögum.

   ^1)[65]L. 90/1987, 19. gr.

                                   IX. kafli.
                                  Ýmis ákvæði.
                                    38. gr.
        Þeir menn, sem njóta annarra tekna en launatekna og vilja komast hjá
   greiðslu [álags]^1) á tekjuskatt og útsvar af þessum tekjum, sbr. 121. gr.
   laga um tekjuskatt og eignarskatt, skulu greiða fjárhæð sem ætla má að
   nægi til lúkningar væntanlegri álagningu tekjuskatts og útsvars á þessar
   tekjur. Greiðsla þessi skal innt af hendi eigi síðar en 31. janúar næstan
   á eftir staðgreiðsluári. Greiðslan skal bætast við staðgreiðslu þá sem
   maðurinn innti af hendi eða innt hefur verið af hendi fyrir hann, á
   staðgreiðsluári og færast á staðgreiðsluskrá áður en greiðslustaða hans er
   ákvörðuð skv. 34. gr.
        Nánari fyrirmæli um greiðslur, greiðslustaði, skilagreinar og aðra
   framkvæmd samkvæmt þessari grein skulu settar í reglugerð^2) af
   fjármálaráðherra.

   ^1)[66]L. 139/1995, 4. gr.^2)Rg. 37/1989, sbr. 37/1993, 109/1996 og
   757/1997.

                                    39. gr.
        Allar tilkynningar, skilagreinar og skýrslur, sem gera skal samkvæmt
   lögum þessum, skal hlutaðeigandi aðili láta í té ókeypis og í því formi
   sem ríkisskattstjóri ákveður. Launagreiðendur skulu annast allar skyldur
   sínar samkvæmt lögum þessum án endurgjalds.

                                    40. gr.
        Ákvæði annarra laga, er fela í sér að óheimilt sé að innheimta
   opinber gjöld af bóta- og lífeyrisgreiðslum, skulu ekki gilda gagnvart
   staðgreiðslu samkvæmt þessum lögum.

                                    41. gr.
        Ráðherra setur með reglugerð^1) nánari ákvæði um framkvæmd laga
   þessara.

   ^1)Rg. 37/1989, 225/1991, 37/1993, 109/1996 og 626/1996. Rg. 183/1990,
   sbr. 73/1993 og 620/1996.

                                    42. gr.
        Lög þessi koma eigi til framkvæmda fyrr en Alþingi hefur sett sérstök
   lög um gildistöku þeirra.

                            [Ákvæði til bráðabirgða.
        Við ákvörðun staðgreiðslu opinberra gjalda á tímabilinu 1. apríl 1995
   til og með 30. júní 1997 skal taka tillit til frádráttar samkvæmt
   [67]lögum nr. 75/1981, um tekjuskatt og eignarskatt, með síðari
   breytingum, vegna greiddra iðgjalda til lífeyrissjóða.]^1)

   ^1)[68]L. 30/1995, 9. gr.

References

   Visible links
   1. http://www.althingi.is/dba-bin/lawformpr.pl?lnr=1987045
   2. file:///altext/stjt/1990.111.html
   3. file://1981075.html#g3
   4. file://1981075.html#g30
   5. file://1981075.html#g71
   6. file:///altext/stjtnr.html#1980073?k4
   7. file:///altext/stjt/1995.030.html
   8. file:///altext/stjt/1995.030.html
   9. file://1995004.html
  10. file:///altext/stjt/1990.111.html
  11. file:///altext/stjt/1988.098.html
  12. file:///altext/stjt/1988.098.html
  13. file:///altext/stjt/1992.111.html
  14. file:///altext/stjtnr.html#1987090?g1
  15. file:///altext/stjtnr.html#1980073?g26
  16. file:///altext/stjtnr.html#1980073?g26
  17. file://1995004.html
  18. file:///altext/stjtnr.html#1988042?g1
  19. file:///altext/stjt/1990.111.html
  20. file:///altext/stjtnr.html#1987090?g3
  21. file:///altext/stjt/1988.098.html
  22. file:///altext/stjtnr.html#1987090?g5
  23. file:///altext/stjtnr.html#1987090?g6
  24. file:///altext/stjt/1996.102.html
  25. file:///altext/stjt/1988.098.html
  26. file:///altext/stjtnr.html#1987090?g7
  27. file:///altext/stjtnr.html#1987090?g8
  28. file:///altext/stjtnr.html#1987090?g9
  29. file:///altext/stjt/1988.098.html
  30. file:///altext/stjtnr.html#1987090?g10
  31. file:///altext/stjtnr.html#1987090?g11
  32. file:///altext/stjt/1995.139.html
  33. file:///altext/stjtnr.html#1987090?g12
  34. file:///altext/stjt/1992.111.html
  35. file:///altext/stjt/1991.092.html
  36. file:///altext/stjt/1992.111.html
  37. file://1981075.html#g101
  38. file://1981075.html#g101
  39. file:///altext/stjt/1992.111.html
  40. file://1986036.html
  41. file:///altext/stjtnr.html#1968051
  42. file://1987025.html
  43. file:///altext/stjt/1988.098.html
  44. file:///altext/stjt/1995.139.html
  45. file://1994145.html
  46. file://1996090.html#g43
  47. file:///altext/stjtnr.html#1987090?g13
  48. file:///altext/stjt/1989.078.html
  49. file:///altext/stjtnr.html#1987090?g14
  50. file:///altext/stjt/1998.082.html
  51. file:///altext/stjt/1995.042.html
  52. file://1996090.html#g43
  53. file:///altext/stjt/1992.046.html
  54. file://1991019.html
  55. file:///altext/stjt/1992.046.html
  56. file:///altext/stjtnr.html#1987090?g15
  57. file:///altext/stjtnr.html#1980073?g26
  58. file://1995004.html
  59. file:///altext/stjtnr.html#1988042?g2
  60. file://1981075.html#g121
  61. file:///altext/stjt/1995.139.html
  62. file:///altext/stjtnr.html#1987090?g16
  63. file:///altext/stjtnr.html#1987090?g17
  64. file:///altext/stjtnr.html#1987090?g18
  65. file:///altext/stjtnr.html#1987090?g19
  66. file:///altext/stjt/1995.139.html
  67. file://1981075.html
  68. file:///altext/stjt/1995.030.html
