
   --------------------------------------------------------------------------

      Lög um tímabundnar endurgreiðslur vegna kvikmyndagerðar á Íslandi^1)

                              1999 nr. 43 22. mars

   --------------------------------------------------------------------------

                ^1)Lögin falla úr gildi 31. des. 2016 skv. brbákv.
                 Ferill málsins á Alþingi.   Frumvarp til laga.

Tóku gildi 30. mars 1999. Breytt með l. 177/2000 (tóku gildi 29. des. 2000), l.
129/2004 (tóku gildi 31. des. 2005), l. 159/2006 (tóku gildi 31. des. 2006), l.
 39/2009 (tóku gildi 8. apríl 2009), l. 126/2011 (tóku gildi 30. sept. 2011) og
                    l. 158/2011 (tóku gildi 31. des. 2011).

                                   I. kafli.
                           [Markmið. Gildissvið.]^1)
                              ^1)L. 177/2000, 1. gr.
  1. gr. [Markmið laga þessara er að stuðla að eflingu innlendrar menningar og
kynningar á sögu landsins og náttúru með tímabundnum stuðningi við kvikmyndir og
                sjónvarpsefni sem framleitt er hér á landi.]^1)
                              ^1)L. 177/2000, 1. gr.
2. gr. [Heimilt er að endurgreiða úr ríkissjóði hlutfall af framleiðslukostnaði
 sem til fellur við framleiðslu kvikmynda eða sjónvarpsefnis hér á landi. [Við
útreikning á endurgreiðslu er tekið mið af heildarframleiðslukostnaði kvikmyndar
eða sjónvarpsefnis án tillits til þess hvaða þáttur í framleiðslunni skapar þann
                                  kostnað.]^1)
      Nú fellur meira en 80% af heildarframleiðslukostnaði kvikmyndar eða
     sjónvarpsefnis til á Íslandi og skal þá endurgreiðsla reiknast af þeim
     heildarframleiðslukostnaði sem til fellur á Evrópska efnahagssvæðinu.
 Með framleiðslukostnaði er átt við allan kostnað sem fellur til hér á landi og
   heimilt er að draga frá tekjum af atvinnurekstri samkvæmt ákvæðum laga um
         tekjuskatt ^2) Laun og verktakagreiðslur teljast eingöngu til
       framleiðslukostnaðar séu þau sannanlega skattlögð hér á landi.]^3)
      ^1)L. 158/2011, 1. gr. ^2)L. 129/2004, 133. gr. ^3)L. 177/2000, 2. gr.

                                   II. kafli.
                                    Umsókn.
3. gr. [Umsókn um endurgreiðslu framleiðslukostnaðar skal send [ráðuneytinu].^1)
 Endurgreiðslubeiðni, ásamt fylgigögnum, skal berast áður en framleiðsla hefst
 hér á landi. [Sérstök þriggja manna nefnd fer yfir umsóknir og gerir tillögur
 til ráðherra um afgreiðslu. Ráðherra skipar nefndina og skulu ráðherra sem fer
 með kvikmyndir og ráðherra sem fer með fjárreiður ríkisins og fjármál tilnefna
  sinn mann hvor, en sá þriðji skal skipaður án tilnefningar og vera formaður
nefndarinnar.]^2) Varamenn skulu skipaðir með sama hætti. Atkvæði formanns ræður
                          úrslitum falli atkvæði jöfn.
                                    ^2)]^3)
      ^1)L. 126/2011, 286. gr. ^2)L. 158/2011, 2. gr. ^3)L. 177/2000, 3. gr.
                            Skilyrði endurgreiðslu.
 4. gr. [Við mat á því hvort endurgreiða skuli hlutfall af framleiðslukostnaði
    kvikmyndar eða sjónvarpsefnis skal eftirfarandi skilyrðum vera fullnægt:
   a. [að viðkomandi framleiðsla sé til þess fallin að koma íslenskri menningu á
framfæri, kynna sögu lands eða náttúru eða að viðkomandi framleiðsla sé til þess
fallin að stuðla að aukinni reynslu, þekkingu og listrænum metnaði þeirra sem að
                           framleiðslunni standa],^1)
                                      b. ^1)
    c. að stofnað sé sérstakt félag um framleiðsluna á Íslandi; íslenskt útibú
 eða umboðsskrifstofa félags sem skráð er í aðildarríki samningsins um Evrópska
                      efnahagssvæðið telst sérstakt félag,
        d. að fyrir liggi upplýsingar um helstu aðstandendur kvikmyndar eða
                                sjónvarpsefnis,
      e. að fyrir liggi upplýsingar um innlenda aðila og hlutdeild þeirra við
                   framleiðslu kvikmyndar eða sjónvarpsefnis,
   f. að fyrir liggi sundurliðuð áætlun um framleiðslukostnað og fjármögnun, auk
staðfestingar fjármögnunaraðila, ásamt greinargerð umsækjanda um að framleiðslan
                          falli að markmiðum laganna,
    g. að fyrir liggi upplýsingar um efni fyrirhugaðrar framleiðslu kvikmyndar
        eða sjónvarpsefnis, svo sem handrit og upplýsingar um tökustaði,
        h. [að fyrir liggi hvernig staðið verði að almennri dreifingu],^1)
    i. að efni kvikmyndar eða sjónvarpsefnis stríði hvorki gegn ákvæðum laga um
skoðun kvikmynda og bann við ofbeldismyndum né ákvæðum almennra hegningarlaga um
                                     klám,
      [j. að ekki séu fyrir hendi vangreiddir skattar eða gjöld til ríkis eða
sveitarfélaga eða aðrar vangoldnar kröfur hér á landi vegna framleiðslunnar].^1)
  Verði breyting á áætluðum framleiðslukostnaði, sbr. f-lið 1. mgr., eftir að
        framleiðsla hefst skal [ráðuneytinu]^2) send ný kostnaðaráætlun.
 Við mat á umsókn um endurgreiðslu skal nefnd skv. 3. gr. hafa heimild til þess
       að afla álits sérfróðra aðila [um skilyrði endurgreiðslunnar].^1)
 [Auglýsinga- og fréttatengt efni, stuttmyndir, upptökur af íþróttaviðburðum og
 skemmtunum, efni sem fyrst og fremst er ætlað til kynningar á tiltekinni vöru
eða þjónustu, svo og framleiðsla efnis sem fyrst og fremst er ætlað til sýninga
 í eigin dreifikerfi, skal eigi njóta endurgreiðslu samkvæmt lögum þessum.]^1)
Nú er framleiðslu kvikmyndar eða sjónvarpsefnis ekki lokið innan þriggja ára frá
  dagsetningu vilyrðis fyrir endurgreiðslu sem veitt er á grundvelli 3. gr. og
    fellur þá vilyrðið úr gildi. [Þegar sérstaklega stendur á getur nefnd um
  endurgreiðslur, sbr. 3. gr., veitt undanþágu frá þessu skilyrði í að hámarki
                   fimm ár frá dagsetningu vilyrðis.]^1)]^3)
      ^1)L. 158/2011, 3. gr. ^2)L. 126/2011, 286. gr. ^3)L. 159/2006, 1. gr.

                                  III. kafli.
                                 Endurgreiðsla.
    5. gr. [Hlutfall endurgreidds framleiðslukostnaðar skal vera [20%]^1) af
                        framleiðslukostnaði skv. 2. gr.
   [Beiðni um útborgun skal send [ráðuneytinu].^2)]^3) [Ráðherra]^2) ákvarðar
 endurgreiðslu að fenginni tillögu nefndar skv. 3. gr. [Berist beiðnin eftir að
sex mánuðir hafa liðið frá lokum framleiðslu kvikmyndar eða sjónvarpsefnis skal
hafna henni.]^3) Skilyrði endurgreiðslu er að umsækjandi færi bókhald vegna þess
kostnaðar sem hann æskir endurgreiðslu á í samræmi við lög um bókhald og lög um
 ársreikninga. [Framleiðslukostnaður telst allur sá kostnaður sem heimilt er að
draga frá tekjum af atvinnurekstri samkvæmt ákvæðum laga um tekjuskatt og fellur
  til hér á landi og eftir atvikum í öðru aðildarríki samningsins um Evrópska
 efnahagssvæðið, sbr. 2. mgr. 2. gr. Enn fremur skal stjórn og framkvæmdastjóri
umsækjanda staðfesta að kostnaðaruppgjör sé í samræmi við ákvæði laga þessara og
 reglugerða settra á grundvelli þeirra. Nemi endurgreiðslan hærri fjárhæð en 20
milljónum króna skal kostnaðaruppgjör jafnframt vera endurskoðað. Í því skyni að
   staðreyna kostnaðaruppgjör getur nefnd skv. 3. gr. óskað eftir viðeigandi
 upplýsingum frá skattyfirvöldum sem og bókhaldi félagsins. Sé kostnaðaruppgjör
 og/eða fylgigögn þess ófullnægjandi skal nefndin veita umsóknaraðila frest til
  að skila inn fullnægjandi gögnum. Berist nefndinni ekki fullnægjandi gögn að
  loknum veittum fresti eða bendi gögn málsins til þess að kostnaðaruppgjör sé
   ekki í samræmi við ákvæði laga þessara skal hún leggja til við ráðherra að
                   beiðni um endurgreiðslu verði hafnað.]^4)
                                    ^4)]^5)
   ^1)L. 39/2009, 1. gr. Þeir sem fengu endurgreiðsluvilyrði fyrir 8. apríl 2009
         eiga þess kost að sækja aftur um endurgreiðsluvilyrði eftir að
 endurgreiðsluhlutfallið hefur verið hækkað enda sé framleiðsla kvikmyndar eða
  sjónvarpsefnis ekki hafin, sbr. l. 39/2008, brbákv. ^2)L. 126/2011, 286. gr.
      ^3)L. 159/2006, 2. gr. ^4)L. 158/2011, 4. gr. ^5)L. 177/2000, 5. gr.
    [6. gr.]^1) [Hafi umsækjandi hlotið styrk [frá opinberum aðilum]^2) til
  framleiðslu sömu kvikmyndar eða sjónvarpsefnis dregst styrkurinn frá þeirri
                upphæð sem telst innlendur framleiðslukostnaður.
[Samanlagður styrkur opinberra aðila og heildarfjárhæð endurgreiðslu skv. 5. gr.
   skal ekki fara yfir 85% af heildarframleiðslukostnaði sömu kvikmyndar eða
                            sjónvarpsefnis.]^2)]^3)
       ^1)L. 177/2000, 6. gr. ^2)L. 158/2011, 5. gr. ^3)L. 177/2000, 7. gr.

                                   IV. kafli.
[7. gr.]^1) [[Ráðherra]^2) setur reglugerð^3) um framkvæmd laga þessara. Í henni
skal m.a. kveðið á um framkvæmd endurgreiðslna samkvæmt lögum þessum, heimildir
  ráðherra til að fresta endurgreiðslum sem kunna að vera umfram fjárveitingar
Alþingis hverju sinni, skilyrði endurgreiðslna, umsóknir, afgreiðslu umsókna og
                       um ákvörðun um endurgreiðslu.]^4)
      ^1)L. 177/2000, 6. gr. ^2)L. 126/2011, 286. gr. ^3)Rg. 1011/2007, sbr.
                        726/2009. ^4)L. 177/2000, 8. gr.
                                  Gildistaka.
                   [8. gr.]^1) Lög þessi öðlast þegar gildi.
                              ^1)L. 177/2000, 6. gr.
   [Ákvæði til bráðabirgða. [Hinn 31. desember 2016 falla úr gildi [1]lög nr.
  43/1999, um tímabundnar endurgreiðslur vegna kvikmyndagerðar á Íslandi, með
  síðari breytingum. Endurgreiðslubeiðnir sem samþykktar hafa verið fyrir þau
                     tímamörk halda þó gildi sínu.]^1)]^2)
                   ^1)L. 158/2011, 6. gr. ^2)L. 159/2006, 3. gr.

References

   Visible links
   1. file://1999043.html
