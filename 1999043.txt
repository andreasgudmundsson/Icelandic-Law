
   --------------------------------------------------------------------------

       Lög um tímabundnar endurgreiðslur vegna kvikmyndagerðar á Íslandi

                              1999 nr. 43 22. mars

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 30. mars 1999. Breytt með l. 177/2000 (tóku gildi 29. des. 2000), l.
 129/2004 (tóku gildi 31. des. 2005), l. 159/2006 (tóku gildi 31. des. 2006) og
                     l. 39/2009 (tóku gildi 8. apríl 2009).

                                   I. kafli.
                           [Markmið. Gildissvið.]^1)
                              ^1)L. 177/2000, 1. gr.
  1. gr. [Markmið laga þessara er að stuðla að eflingu innlendrar menningar og
kynningar á sögu landsins og náttúru með tímabundnum stuðningi við kvikmyndir og
                sjónvarpsefni sem framleitt er hér á landi.]^1)
                              ^1)L. 177/2000, 1. gr.
2. gr. [Heimilt er að endurgreiða úr ríkissjóði hlutfall af framleiðslukostnaði
    sem til fellur við framleiðslu kvikmynda eða sjónvarpsefnis hér á landi.
      Nú fellur meira en 80% af heildarframleiðslukostnaði kvikmyndar eða
     sjónvarpsefnis til á Íslandi og skal þá endurgreiðsla reiknast af þeim
     heildarframleiðslukostnaði sem til fellur á Evrópska efnahagssvæðinu.
 Með framleiðslukostnaði er átt við allan kostnað sem fellur til hér á landi og
   heimilt er að draga frá tekjum af atvinnurekstri samkvæmt ákvæðum laga um
         tekjuskatt ^1) Laun og verktakagreiðslur teljast eingöngu til
       framleiðslukostnaðar séu þau sannanlega skattlögð hér á landi.]^2)
                  ^1)L. 129/2004, 133. gr. ^2)L. 177/2000, 2. gr.

                                   II. kafli.
                                    Umsókn.
         3. gr. [Umsókn um endurgreiðslu framleiðslukostnaðar skal send
iðnaðarráðuneytinu. Endurgreiðslubeiðni, ásamt fylgigögnum, skal berast áður en
framleiðsla hefst hér á landi. Sérstök fjögurra manna nefnd fer yfir umsóknir og
 gerir tillögur til ráðherra um afgreiðslu. Iðnaðarráðherra skipar nefndina og
 skulu menntamálaráðherra, fjármálaráðherra og Kvikmyndasjóður Íslands tilnefna
  sinn mann hver, en sá fjórði skal skipaður án tilnefningar og vera formaður
  nefndarinnar. Varamenn skulu skipaðir með sama hætti. Atkvæði formanns ræður
                          úrslitum falli atkvæði jöfn.
Nefndin skal hafa að leiðarljósi að kvikmynd eða sjónvarpsefni stuðli að eflingu
     innlendrar menningar, eftir atvikum, með skírskotun til sögu lands og
                                  náttúru.]^1)
                              ^1)L. 177/2000, 3. gr.
                            Skilyrði endurgreiðslu.
 4. gr. [Við mat á því hvort endurgreiða skuli hlutfall af framleiðslukostnaði
    kvikmyndar eða sjónvarpsefnis skal eftirfarandi skilyrðum vera fullnægt:
   a. að viðkomandi framleiðsla sé til þess fallin að koma íslenskri menningu á
                    framfæri og kynna sögu lands og náttúru,
   b. að viðkomandi framleiðsla sé til þess fallin að stuðla að aukinni reynslu,
       þekkingu og listrænum metnaði þeirra sem að framleiðslunni standa,
    c. að stofnað sé sérstakt félag um framleiðsluna á Íslandi; íslenskt útibú
 eða umboðsskrifstofa félags sem skráð er í aðildarríki samningsins um Evrópska
                      efnahagssvæðið telst sérstakt félag,
        d. að fyrir liggi upplýsingar um helstu aðstandendur kvikmyndar eða
                                sjónvarpsefnis,
      e. að fyrir liggi upplýsingar um innlenda aðila og hlutdeild þeirra við
                   framleiðslu kvikmyndar eða sjónvarpsefnis,
   f. að fyrir liggi sundurliðuð áætlun um framleiðslukostnað og fjármögnun, auk
staðfestingar fjármögnunaraðila, ásamt greinargerð umsækjanda um að framleiðslan
                          falli að markmiðum laganna,
    g. að fyrir liggi upplýsingar um efni fyrirhugaðrar framleiðslu kvikmyndar
        eða sjónvarpsefnis, svo sem handrit og upplýsingar um tökustaði,
   h. að fyrir liggi að hið framleidda efni sé ætlað til almennrar dreifingar í
                     kvikmyndahús eða til sjónvarpsstöðva,
    i. að efni kvikmyndar eða sjónvarpsefnis stríði hvorki gegn ákvæðum laga um
skoðun kvikmynda og bann við ofbeldismyndum né ákvæðum almennra hegningarlaga um
                                     klám.
  Verði breyting á áætluðum framleiðslukostnaði, sbr. f-lið 1. mgr., eftir að
        framleiðsla hefst skal iðnaðarráðuneyti send ný kostnaðaráætlun.
 Við mat á umsókn um endurgreiðslu skal nefnd skv. 3. gr. hafa heimild til þess
 að afla álits sérfróðra aðila um ætlað listrænt gildi viðkomandi framleiðslu.
 Auglýsinga- og fréttatengt efni, stuttmyndir, upptökur af íþróttaviðburðum og
skemmtunum, svo og framleiðsla efnis sem fyrst og fremst er ætlað til sýninga í
           eigin dreifikerfi, telst ekki til efnis skv. h-lið 1. mgr.
Nú er framleiðslu kvikmyndar eða sjónvarpsefnis ekki lokið innan þriggja ára frá
  dagsetningu vilyrðis fyrir endurgreiðslu sem veitt er á grundvelli 3. gr. og
                        fellur þá vilyrðið úr gildi.]^1)
                              ^1)L. 159/2006, 1. gr.

                                  III. kafli.
                                 Endurgreiðsla.
    5. gr. [Hlutfall endurgreidds framleiðslukostnaðar skal vera [20%]^1) af
                        framleiðslukostnaði skv. 2. gr.
 [Beiðni um útborgun skal send iðnaðarráðuneytinu.]^2) Iðnaðarráðherra ákvarðar
 endurgreiðslu að fenginni tillögu nefndar skv. 3. gr. [Berist beiðnin eftir að
sex mánuðir hafa liðið frá lokum framleiðslu kvikmyndar eða sjónvarpsefnis skal
hafna henni.]^2) Skilyrði endurgreiðslu er að umsækjandi færi bókhald vegna þess
kostnaðar sem hann æskir endurgreiðslu á í samræmi við lög um bókhald og lög um
   ársreikninga. Kostnaðaruppgjör skal enn fremur vera staðfest og áritað af
 löggiltum endurskoðanda [sem skal jafnframt staðfesta að kostnaðaruppgjör sé í
   samræmi við ákvæði laga þessara og reglugerða sem settar eru á grundvelli
                                  þeirra].^2)
Þá er það skilyrði endurgreiðslu að framleiðslu kvikmyndar eða sjónvarpsefnis sé
   lokið og að ekki séu fyrir hendi vangreiddir skattar og gjöld til ríkis og
              sveitarfélaga hér á landi vegna framleiðslunnar.]^3)
   ^1)L. 39/2009, 1. gr. Þeir sem fengu endurgreiðsluvilyrði fyrir 8. apríl 2009
         eiga þess kost að sækja aftur um endurgreiðsluvilyrði eftir að
 endurgreiðsluhlutfallið hefur verið hækkað enda sé framleiðsla kvikmyndar eða
sjónvarpsefnis ekki hafin, sbr. l. 39/2008, brbákv. ^2)L. 159/2006, 2. gr. ^3)L.
                                177/2000, 5. gr.
    [6. gr.]^1) [Hafi umsækjandi hlotið styrk úr Kvikmyndasjóði Íslands til
  framleiðslu sömu kvikmyndar eða sjónvarpsefnis dregst styrkurinn frá þeirri
                upphæð sem telst innlendur framleiðslukostnaður.
 Samanlagður styrkur úr Kvikmyndasjóði Íslands og heildarfjárhæð endurgreiðslu
     skv. 5. gr. skal ekki fara yfir 50% af heildarframleiðslukostnaði sömu
                       kvikmyndar eða sjónvarpsefnis.]^2)
                   ^1)L. 177/2000, 6. gr. ^2)L. 177/2000, 7. gr.

                                   IV. kafli.
  [7. gr.]^1) [Iðnaðarráðherra setur reglugerð^2) um framkvæmd laga þessara. Í
  henni skal m.a. kveðið á um framkvæmd endurgreiðslna samkvæmt lögum þessum,
    heimildir ráðherra til að fresta endurgreiðslum sem kunna að vera umfram
    fjárveitingar Alþingis hverju sinni, skilyrði endurgreiðslna, umsóknir,
            afgreiðslu umsókna og um ákvörðun um endurgreiðslu.]^3)
          ^1)L. 177/2000, 6. gr. ^2)Rg. 1011/2007. ^3)L. 177/2000, 8. gr.
                                  Gildistaka.
                   [8. gr.]^1) Lög þessi öðlast þegar gildi.
                              ^1)L. 177/2000, 6. gr.
   [Ákvæði til bráðabirgða. Hinn 31. desember 2011 falla úr gildi [1]lög nr.
  43/1999, um tímabundnar endurgreiðslur vegna kvikmyndagerðar á Íslandi, með
  síðari breytingum. Endurgreiðslubeiðnir sem samþykktar hafa verið fyrir þau
                       tímamörk halda þó gildi sínu.]^1)
                              ^1)L. 159/2006, 3. gr.

References

   Visible links
   1. file://1999043.html
