                                    dálkum.

   --------------------------------------------------------------------------

                               Lög um sjúkraliða

                              1984 nr. 58 28. maí

   --------------------------------------------------------------------------

  1. gr. Rétt til að starfa sem sjúkraliði hér á landi og kalla sig sjúkraliða
       hefur sá einn sem til þess hefur fengið leyfi heilbrigðisráðherra.
  2. gr. [Leyfi skv. 1. gr. má veita þeim sem lokið hafa námi frá skóla hér á
       landi sem heilbrigðis- og tryggingamálaráðuneytið viðurkennir.]^1)
  Einnig má veita þeim leyfi sem lokið hefur hliðstæðu námi erlendis. Áður en
       slíkt leyfi er veitt skal leita umsagnar Sjúkraliðafélags Íslands.
                             ^1)[2]L. 15/1992, 2. gr.
   3. gr. Óheimilt er að ráða sem sjúkraliða aðra en þá sem hafa starfsleyfi
                             samkvæmt þessum lögum.
   4. gr. Sjúkraliða ber að þekkja skyldur sínar, viðhalda þekkingu sinni og
                    tileinka sér nýjungar er varða starfið.
    5. gr. [Sjúkraliði starfar á hjúkrunarsviði og vinnur undir stjórn þess
     hjúkrunarfræðings sem fer með stjórn viðkomandi stofnunar, deildar eða
        hjúkrunareiningar og ber ábyrgð á störfum sínum gagnvart honum.
   Þar sem hjúkrunarfræðingur hefur ekki fengist til starfa að undangenginni
     auglýsingu getur sjúkraliði borið ábyrgð á störfum sínum gagnvart þeim
  sérfræðingi sem hlotið hefur viðurkenningu heilbrigðisráðuneytisins. Þó skal
  slík skipan háð samþykki heilbrigðis- og tryggingamálaráðuneytisins og ekki
      standa lengur en eitt ár í senn og er þá skylt að auglýsa á ný eftir
                               hjúkrunarfræðingi.
  Komi upp ágreiningur um ráðningu sjúkraliða samkvæmt 2. mgr. skal ráðuneytið
                          skera úr um þann ágreining.
                                    ^1)]^2)
                 ^1)[3]L. 15/1992, 2. gr. ^2)[4]L. 73/1989, 1. gr.
6. gr. Sjúkraliða er skylt að gæta þagmælsku um atriði sem hann fær vitneskju um
  í starfi sínu og leynt skulu fara samkvæmt lögum eða eðli máls. Þagnarskylda
                  helst þótt viðkomandi hafi látið af störfum.
 7. gr. Ef sjúkraliði vanrækir skyldur sínar eða brýtur gegn heilbrigðislöggjöf
landsins að dómi landlæknis skal landlæknir áminna hann. Komi áminningin ekki að
  haldi leggur landlæknir málið fyrir ráðherra. Getur þá ráðherra úrskurðað að
  hlutaðeigandi skuli sviptur starfsleyfi, en skjóta má hann þeim úrskurði til
                                   dómstóla.
Nú hefur sjúkraliði verið sviptur starfsleyfi samkvæmt 1. mgr. og er þá ráðherra
   heimilt að veita honum leyfið aftur, enda liggi fyrir meðmæli landlæknis.
8. gr. Ráðherra getur í reglugerð sett nánari ákvæði um framkvæmd þessara laga.
                      9. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1984058
   2. file:///altext/stjt/1992.015.html
   3. file:///altext/stjt/1992.015.html
   4. file:///altext/stjt/1989.073.html
