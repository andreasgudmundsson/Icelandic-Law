
   --------------------------------------------------------------------------

                                                    Lög um einkenning fiskiskipa

                             1925, nr. 31, 27. júní

   --------------------------------------------------------------------------

                                     1. gr.
           Öll skip, íslensk sem erlend, sem ætluð eru til fiskiveiða, skulu
   bera á sér glöggt heiti sitt og heimilisfang, er þau koma í íslenska
   landhelgi eða hafast þar við.^1)
           Botnvörpuskip og önnur fiskiskip, sem knúin eru eimorku, skulu
   bera nafn sitt og heimilisfang á afturstafni, enda skal setja nafn skips
   og önnur einkennismerki beggja megin á framstafn. Sleppa má nafni skipsins
   á framstafni, ef einkennismerki skipsins eru sett þar sams konar og þau,
   er segir í samningum þeim, er um getur í næstu málsgrein hér á eftir.
           Nú er skip svo merkt, sem segir í samningi 6. maí 1882 um
   fiskiveiðar í Englandshafi, eða eins og mælt er í samningi 24. júní 1901
   um fiskiveiðagæslu utan landhelgi við Ísland og Færeyjar, og skal þá sú
   merking talin nægileg.

   ^1)[2]Rg. 493/1986 (um merkingu skipa).

                                     2. gr.
           Bannað er að afmá einkenni þau, er í 1. gr. segir, eða afbaka þau,
   gera þau óþekkjanleg, hylja þau eða dylja, meðan skip er í íslenskri
   landhelgi.

                                     3. gr.
           Það varðar sektum ...^1) ef fiskiskip kemur í íslenska landhelgi,
   eða hefst þar við, án þess að hafa á sér merki þau, er í 1. gr. segir, eða
   ef brotið er af ásettu ráði bann það, er í 2. gr. getur. Nú á
   botnvörpuskip hlut að máli, og skal þá svo með fara, sem slíkt skip hefði
   verið í landhelgi og hefði komið veiðarfærum sínum ólöglega fyrir.
           Nú verða fyrirmæli laga þessara um merkingu skipa brotin, án þess
   að ásetningsbrot verði talið, og liggur þá ...^1) sekt við því.
           Nú veiðir skip heimildarlaust í íslenskri landhelgi með vísvitandi
   duldum, afmáðum eða afbökuðum merkjum (sbr. 1. gr.), og skal þá ákveða
   refsingu fyrir brot þessi í einu lagi, en hækka skal sekt fyrir
   heimildarlausa veiði um allt að helmingi, og ekki má sekt lægri vera en
   sem svarar hæstu sekt fyrir fiskiveiðabrotið, ef gufuskip á hlut að máli.

   ^1)[3]L. 116/1990, 16. gr.

                                     4. gr.
           ...^1)
           Sektir samkvæmt lögum þessum renna í landhelgissjóð. Til
   tryggingar greiðslu sekta og málskostnaðar má kyrrsetja skip og síðan
   selja, að undangenginni aðför, til lúkningar hvors tveggja.

   ^1)[4]L. 19/1991, 194. gr.

References

   Visible links
   1. http://www.althingi.is/dba-bin/lawformpr.pl?lnr=1925031
   2. file://ekkitil/ekkitil.html?REGL/1986493
   3. file://ekkitil/ekkitil.html?1990116#g16
   4. file://1991019.html#g194
