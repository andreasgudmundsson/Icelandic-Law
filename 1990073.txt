
   --------------------------------------------------------------------------

         Lög um eignarrétt íslenska ríkisins að auðlindum hafsbotnsins

                              1990 nr. 73 18. maí

   --------------------------------------------------------------------------

 Tóku gildi 31. maí 1990. Breytt með [2]l. 82/1998 (tóku gildi 1. okt. 1998) og
                   [3]l. 101/2000 (tóku gildi 6. júní 2000).

1. gr. Íslenska ríkið er eigandi allra auðlinda á, í eða undir hafsbotninum utan
 netlaga og svo langt til hafs sem fullveldisréttur Íslands nær samkvæmt lögum,
                alþjóðasamningum eða samningum við einstök ríki.
  Hugtakið auðlind samkvæmt lögum þessum tekur til allra ólífrænna og lífrænna
                 auðlinda hafsbotnsins annarra en lifandi vera.
       [Hugtakið netlög merkir í lögum þessum sjávarbotn 115 metra út frá
                    stórstraumsfjöruborði landareignar.]^1)
                             ^1)[4]L. 101/2000, 1. gr.
2. gr. Enginn má leita að efnum til hagnýtingar á, í eða undir hafsbotninum utan
     netlaga, sbr. 1. gr., nema að fengnu skriflegu leyfi iðnaðarráðherra.
 [Ráðherra er heimilt að veita leyfishafa fyrirheit um forgang að leyfi skv. 3.
  gr. í allt að tvö ár eftir að gildistíma leyfis til leitar er lokið og um að
         öðrum aðila verði ekki veitt leyfi til leitar á þeim tíma.]^1)
                             ^1)[5]L. 101/2000, 2. gr.
3. gr. Óheimilt er að taka eða nýta efni af hafsbotni eða úr honum, sbr. 1. gr.,
                nema að fengnu skriflegu leyfi iðnaðarráðherra.
  [Iðnaðarráðherra er heimilt að ákvarða eða semja um endurgjald (leigu) fyrir
töku eða nýtingu sem hann heimilar skv. 1. mgr. Tekjum af leyfum skal að jafnaði
      varið til hafsbotns- og landgrunnsrannsókna samkvæmt nánari ákvörðun
                                 ráðherra.]^1)
                             ^1)[6]L. 101/2000, 3. gr.
   4. gr. Leyfi til hagnýtingar efna á, í eða undir hafsbotni skal bundið við
  ákveðið svæði og gilda til ákveðins tíma sem ekki má vera lengri en 30 ár. Í
leyfisbréfi skal m.a. ætíð greina hverjar ráðstafanir leyfishafi skuli gera til
            að forðast mengun og spillingu á lífríki láðs og lagar.
    [Við veitingu leyfa samkvæmt lögum þessum skal gætt ákvæða laga um mat á
                             umhverfisáhrifum.]^1)
                             ^1)[7]L. 101/2000, 4. gr.
5. gr. Með reglugerð skal iðnaðarráðherra setja nánari ákvæði um framkvæmd laga
  þessara, þar á meðal nánari ákvæði um þau leyfi sem um ræðir í 3. og 4. gr.
 [Í reglugerð skal tilgreina helstu ákvæði sem fram skulu koma í leyfunum, m.a.
um tímalengd leyfis, staðarmörk vinnslusvæða, gerð efnis, magn og nýtingarhraða
  ef um nýtingarleyfi er að ræða, upplýsingaskyldu og skil gagna, öryggis- og
      umhverfisráðstafanir, eftirlit og greiðslu kostnaðar af eftirliti og
                                  leyfisgjald.
  Í reglugerð skal einnig kveðið á um þau atriði sem umsækjandi skal tiltaka í
  umsókn um leitar- og rannsóknarleyfi skv. 2. gr. og í umsókn um vinnsluleyfi
                                skv. 3. gr.]^1)
                             ^1)[8]L. 101/2000, 5. gr.
 6. gr. Brot á lögum þessum og reglugerðum, settum samkvæmt þeim, varða sektum
eða [fangelsi allt að 2 árum],^1) enda liggi ekki við þyngri refsingar samkvæmt
                                  öðrum lögum.
                            ^1)[9]L. 82/1998, 197. gr.
                      7. gr. Lög þessi öðlast þegar gildi.
                            Ákvæði til bráðabirgða.
 I. Þeir, sem við gildistöku laganna taka efni af eða úr hafsbotni, skulu innan
                     sex mánaða sækja um leyfi skv. 4. gr.
[II. Þeir sem hafa leyfi til leitar og hagnýtingar efna á, í eða undir hafsbotni
          skulu halda þeim í fimm ár frá gildistöku laga þessara.]^1)
                            ^1)[10]L. 101/2000, 6. gr.

References

   Visible links
   1. http://www.althingi.is/dba-bin/lawformpr.pl?lnr=1990073
   2. file:///altext/stjt/1998.082.html
   3. file:///altext/stjt/2000.101.html
   4. file:///altext/stjt/2000.101.html
   5. file:///altext/stjt/2000.101.html
   6. file:///altext/stjt/2000.101.html
   7. file:///altext/stjt/2000.101.html
   8. file:///altext/stjt/2000.101.html
   9. file:///altext/stjt/1998.082.html
  10. file:///altext/stjt/2000.101.html
