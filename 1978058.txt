
   --------------------------------------------------------------------------

                                                              Lög um Þjóðleikhús

                              1978 nr. 58 12. maí

   --------------------------------------------------------------------------

                                     1. gr.
                                  Þjóðleikhúsið er eign íslensku þjóðarinnar.

                                     2. gr.
            Í Þjóðleikhúsinu skal iðka leiklist og þær listgreinar aðrar, sem
                                                       leiksviði eru tengdar.
            Þjóðleikhúsið skal í starfsemi sinni leitast við að vekja og auka
   áhuga landsmanna á þessum listgreinum, vinna að síbatnandi skilyrðum fyrir
      þær og stuðla að þróun þeirra. Það skal kosta kapps um að efla íslenska
      leikritun og vera til fyrirmyndar um listrænan flutning viðfangsefna og
                                                    meðferð íslenskrar tungu.

                                     3. gr.
               Aðalhlutverk Þjóðleikhússins skal vera flutningur íslenskra og
   erlendra sjónleika. Jafnframt skal það árlega flytja óperu og söngleiki og
                                                               sýna listdans.
        Á hverju leikári skulu eitt eða fleiri viðfangsefni sérstaklega ætluð
                                                                      börnum.

                                     4. gr.
           Þjóðleikhúsið heyrir undir menntamálaráðuneytið. Stjórn þess er að
                    öðru leyti í höndum þjóðleikhússtjóra og þjóðleikhúsráðs.

                                     5. gr.
        Menntamálaráðherra skipar, eftir hverjar alþingiskosningar, fimm menn
     í þjóðleikhúsráð, fjóra eftir tilnefningu fjögurra stærstu þingflokkanna
       og einn samkvæmt tilnefningu Félags íslenskra leikara. Ráðherra skipar
                                                 einn þeirra formann ráðsins.
        Hlutverk þjóðleikhúsráðs er að hafa eftirlit með starfsemi og rekstri
    Þjóðleikhússins. Leita skal tillagna þjóðleikhúsráðs um allar meiriháttar
                                              ákvarðanir er stofnunina varða.

                                     6. gr.
          Menntamálaráðherra ræður þjóðleikhússtjóra til fjögurra ára í senn,
                         sbr. þó 13. gr., að fenginni umsögn þjóðleikhúsráðs.
           Ráðinn skal maður með staðgóða þekkingu á starfi leikhúsa. Starfið
     skal auglýsa samkvæmt lögum um réttindi og skyldur starfsmanna ríkisins.
   Endurnýja má ráðningu þjóðleikhússtjóra einu sinni til næstu fjögurra ára,
           ef meiri hluti þjóðleikhúsráðs mælir með því. Ella skal ráða annan
        þjóðleikhússtjóra, eftir að starfið hefur verið auglýst að nýju og að
                                             fenginni umsögn þjóðleikhúsráðs.
          Laun þjóðleikhússtjóra og annarra starfsmanna Þjóðleikhússins skulu
                          ákveðin með sama hætti og annarra ríkisstarfsmanna.

                                     7. gr.
                           Við Þjóðleikhúsið skal starfa fjármálafulltrúi, er
      menntamálaráðuneytið skipar, eftir að starfið hefur verið auglýst og að
                                             fenginni umsögn þjóðleikhúsráðs.
            Fjármálafulltrúi annast fjárreiður Þjóðleikhúss, reikningsskil og
         skrifstofustjórn. Hann er ráðunautur þjóðleikhússtjóra um fjármál og
                                                         rekstur leikhússins.

                                     8. gr.
                  Ráðinn skal sérstakur framkvæmdastjóri, sem hafi með höndum
       skipulagsstarf innan leikhússins, yfirumsjón með vinnuhagræðingu hinna
         ýmsu deilda og fylgist með innkaupum þeirra, raði niður á æfingum og
        æfingatímum, skipuleggi leikferðir innanbæjar og utan og annist önnur
               skyld störf. Hann hefur þannig á hendi starfsmannastjórn ásamt
                                       þjóðleikhússtjóra og fjármálafulltrúa.

                                     9. gr.
               Þjóðleikhússtjóri ræður leikara, söngvara, listdansara og aðra
         listamenn leikhússins svo og aðra starfsmenn þess. Hann gerir við þá
                   starfssamninga í samráði við fjármálafulltrúa leikhússins.

                                    10. gr.
            Við Þjóðleikhúsið skulu starfa bókmennta- og leiklistarráðunautur
   (dramaturg), tónlistarráðunautur og listdansstjóri (balletmeistari). Ræður
     þjóðleikhússtjóri þá til jafnlangs tíma og hann er sjálfur ráðinn. Skulu
    bókmennta- og leiklistarráðunautur og listdansstjóri vera í fullu starfi,
                en starf tónlistarráðunauts skal vera ^1/[3] af fullu starfi.

                                    11. gr.
           Þjóðleikhússtjóri er stjórnandi leikhússins og hefur forystu um að
                móta listræna stefnu þess. Þjóðleikhússtjóri semur starfs- og
      fjárlagaáætlun leikhússins með aðstoð fjármálafulltrúa og bókmennta- og
                    leiklistarráðunautar og leggur hana fyrir þjóðleikhúsráð.
         Þjóðleikhússtjóri stjórnar leikhúsinu samkvæmt samþykktri starfs- og
               fjárhagsáætlun og ber ábyrgð á rekstri þess, bæði listrænum og
    fjárhagslegum. Um fjárhagslega framkvæmd er fjármálafulltrúi til aðstoðar
             honum, en bókmennta- og leiklistarráðunautur að því er tekur til
   listrænnar starfsemi. Einnig skal hafa samráð við tónlistarráðunaut um val
    og flutning á óperum og söngleikjum, svo og við listdansstjóra, að því er
                                                             listdans varðar.
          Við samningu verkefnaskrár skal leitast við, að nýting starfskrafta
             verði hagkvæm og tillit tekið til listrænnar velferðar og þroska
                                                               listamannanna.

                                    12. gr.
             Miða skal við, að svo margir leikarar, söngvarar og listdansarar
        starfi við Þjóðleikhúsið, að það geti að staðaldri leyst af hendi þau
      verkefni, sem því ber að rækja samkvæmt lögum þessum. Við Þjóðleikhúsið
     skal starfa blandaður kór. Úr hópi kórfélaga skal á hverju leikári kjósa
       einn félaga, sem skal verða þjóðleikhússtjóra og tónlistarráðunaut til
                                      fulltingis við val óperu og söngleikja.
         Þjóðleikhúsinu er heimilt, eftir því sem aðstæður leyfa, að ráða til
                     starfa leikritahöfund eða aðra höfunda allt að einu ári.

                                    13. gr.
                 Leikár Þjóðleikhússins telst frá 1. september til 31. ágúst.
           Ráðningartími leikara, söngvara, listdansara og annarra listamanna
              leikhússins skal fara eftir gildandi samningum við stéttarfélög
                                                    hlutaðeigandi listamanna.
         Þjóðleikhússtjóri skal ráðinn og launaður frá 1. janúar og eiga þess
       kost að fylgjast með starfsemi leikhússins til loka þess leikárs. Hann
     undirbýr starfs- og fjárhagsáætlun fyrir næsta leikár og fer með atkvæði
   þjóðleikhússtjóra í framkvæmdaráði, þegar þar er um hana fjallað, en tekur
                                  að fullu við störfum í upphafi nýs leikárs.

                                    14. gr.
           Þjóðleikhúsráð tekur þátt í stofnun og rekstri leikmunasafns ásamt
   sjónvarpsdeild Ríkisútvarpsins. Veita skal Leikfélagi Reykjavíkur og öðrum
           leikfélögum kost á aðild að safninu, ef um það næst samkomulag við
   menntamálaráðuneytið. Við gerð starfs- og fjárhagsáætlunar Þjóðleikhússins
       skal miðað við, að nægileg fjárhæð gangi til að greiða kostnað þess af
                                                             leikmunasafninu.
           Í leikmunasafni skal safnað saman, eftir því sem ástæða þykir til,
                búningum og sviðsbúnaði, sem notaður hefur verið við sýningar
           Þjóðleikhússins og sjónvarpsdeildar Ríkisútvarpsins svo og annarra
        leikfélaga, sem aðild eiga að safninu. Skulu safnmunir þessir leigðir
   leikfélögum landsins til notkunar við sýningar, og ákveður stjórn safnsins
              leigu og önnur viðskiptakjör. Safnið skal hafa í þjónustu sinni
   leiktjaldamálara og búningateiknara. Starfsemi safnsins skal miðuð við, að
   hún verði leiklist í landinu að sem mestu liði og að það fjármagn, sem til
                                     þessara hluta er varið, nýtist sem best.
              Menntamálaráðuneytið setur safninu reglugerð, þar sem m.a. skal
                       ákveðið, hvernig stjórn þess og forstöðu skuli háttað.
         Þangað til leikmunasafni hefur verið komið á fót, skal Þjóðleikhúsið
            leigja leikfélögum leiktjöld, búninga o.fl., eftir því sem stjórn
                                       Þjóðleikhússins telur við verða komið.

                                    15. gr.
                  Þjóðleikhúsið skal kappkosta að hafa samstarf við leikfélög
     áhugamanna, láta þeim í té gistileikara og leikstjóra til leiðbeiningar,
   eftir því sem unnt er. Gera skal leikfélögum áhugamanna kleift að fylgjast
    með starfi Þjóðleikhússins. Á vegum Þjóðleikhússins skulu árlega farnar á
         starfstíma þess leikferðir sem víðast um landið. Einnig skulu farnar
     leikferðir til annarra landa og fengnir hingað erlendir listamenn, hvort
                                        tveggja eftir því sem aðstæður leyfa.

                                    16. gr.
                 Þjóðleikhúsið skal svo fljótt sem verða má koma sér upp öðru
    leiksviði, svo mögulegt sé að framkvæma ákvæði þessara laga, og leysi það
      þá af hólmi bráðabirgðasvið það sem komið hefur verið upp í veitingasal
                                                             leikhúskjallara.

                                    17. gr.
           Þegar Þjóðleikhúsbyggingin er ekki notuð til þeirrar starfsemi sem
           lög þessi fjalla um, má nota hana til annarrar menningarstarfsemi.

                                    18. gr.
            Kostnaður af rekstri Þjóðleikhússins skal greiddur úr ríkissjóði,
      eftir því sem ákveðið er í fjárlögum og aflafé leikhússins hrekkur ekki
       til. Eigi skal ráða í nýjar stöður samkvæmt lögum þessum fyrr en fé er
                                                  veitt til þess á fjárlögum.

                                    19. gr.
              Þjóðleikhúsbyggingin stendur ekki til tryggingar skuldbindingum
                                                             Þjóðleikhússins.

                                    20. gr.
              Menntamálaráðuneytið getur sett í reglugerð^1) nánari ákvæði um
                                                      framkvæmd laga þessara.

   ^1)Rg. 549/1982, sbr. 36/1984. Rg. 638/1991 (Listdansskóli). Rg. 639/1991
   (um starfsemi Íslenska dansflokksins).

                                    21. gr.
        Lög þessi öðlast þegar gildi. ...

References

   Visible links
   1. http://www.althingi.is/dba-bin/lawformpr.pl?lnr=1978058
