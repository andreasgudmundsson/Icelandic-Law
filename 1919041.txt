
   --------------------------------------------------------------------------

                            Lög um landamerki o.fl.

                            1919 nr. 41 28. nóvember

   --------------------------------------------------------------------------

 Tóku gildi 1. janúar 1920. Breytt með l. 69/1954 (tóku gildi 7. maí 1954), l.
  29/1965 (tóku gildi 12. júní 1965), l. 77/1978 (tóku gildi 1. jan. 1979), l.
 28/1981 (tóku gildi 1. jan. 1982), l. 116/1990 (tóku gildi 31. des. 1990), l.
  92/1991 (tóku gildi 1. júlí 1992 nema 103. gr. sem tók gildi 9. jan. 1992),
 [1]l. 88/2008 (tóku gildi 1. jan. 2009 nema brbákv. VII sem tók gildi 21. júní
  2008), l. 162/2010 (tóku gildi 1. jan. 2011) og l. 126/2011 (tóku gildi 30.
                                  sept. 2011).

            I. kafli. Um gerð landamerkja, merkjalýsing og viðhald.
   1. gr. Þar sem eigi eru af völdum náttúrunnar glögg merki milli jarða, er
  eigendum þeirra eða fyrirsvarsmönnum skylt að setja slík merki, svo sem með
girðingum, skurðum eða vörðum með hæfilegu millibili, enda hafi eigi áður verið
sett greinileg merki, er löglega sé við haldið. Sama er um merki milli jarða og
afrétta eða annarra óbyggðra lendna, ef sá krefst þess, er land á að afrétti eða
  lendu. Með sama hætti skal og setja merki um lönd hjáleigna, húsmannabýla og
 þurrabúða utan kaupstaða og löggiltra kauptúna, ef skipt land fylgir þeim, svo
        og um aðrar lendur eða landhluta, sem skipt er úr landi jarðar.
   Skylt er mönnum, er lönd þeirra liggja saman, að leggja vinnu og efni til
     merkjagerða, en eigi nær sú skylda lengra en til að gera merki glögg.
Nú skilur menn á um það, hversu hver skuli leggja til merkjagerðar, og skulu þá
   úttektarmenn skera úr. Nú rís ágreiningur um merkjagerð, og er sitt land í
hvorum hreppi, en þó í sama lögsagnarumdæmi, og nefnir sýslumaður þá 2 lögráða,
      valinkunna og óhlutdræga menn til að skera úr. Ef lönd liggja í sínu
lögsagnarumdæmi hvort, þá skal sýslumaður ^1) í hvoru þeirra nefna sinn manninn
              hvor, en ef þá greinir á, nefnir ráðherra oddamann.
                               ^1)L. 92/1991, 6. gr.
 2. gr. Eigandi lands eða fyrirsvarsmaður skal gera glöggva skrá um landamerki,
eins og hann veit þau réttust. Skal þar og getið ítaka og hlunninda í land það,
  svo og þeirra ítaka og hlunninda, er því landi fylgja í lönd annarra manna.
 Merkjalýsingu þessa skal hann sýna hverjum þeim, sem land á til móts við hann,
      eða fyrirsvarsmanni hans, svo og aðiljum ítaka og hlunninda samkvæmt
 framanskráðu. Rita skulu þeir samþykki sitt á merkjaskrá, nema þeir telji hana
ranga, enda skal þess þá getið, ef einhver þeirra vill eigi samþykkja. Að þessu
 loknu skal merkjaskrá afhent hreppstjóra ásamt þinglýsingar- og stimpilgjaldi.
 [Skal hann athuga, hvort allir aðilar hafi ritað á hana samþykki sitt, og geta
       þess í skránni. Hann skal þegar í stað senda sýslumanni skrána til
                               þinglýsingar.]^1)
 Nú hefir merkjaskrá verið löglega gerð og þinglesin áður en lög þessi koma til
 framkvæmdar, og þarf þá eigi að gera hana að nýju, enda séu merki þau glögg og
                        ágreiningslaus, er þá voru sett.
                               ^1)L. 77/1978, 1. gr.
 3. gr. Eiganda lands, eða fyrirsvarsmanni þess, er skylt að halda við löglega
settum merkjum að sömu tiltölu sem í 1. gr. segir um merkjagerð. Ef ágreiningur
verður um hluttöku í viðhaldi landamerkja, fer um hann samkvæmt reglum, sem í 1.
                                   gr. getur.
4. gr. Nú er landamerkjum breytt með samningi, landskiptum eða á annan lögmætan
hátt, og fer þá um merkjagerð, merkjaskrá, þinglýsingu hennar og viðhald merkja
                               samkvæmt 1.3. gr.
   [Dómi um landamerki skal dómhafi láta þinglýsa sem merkjaskrá. Dómur skal
afhentur til þinglýsingar innan fjögurra mánaða frá dómsuppsögn, enda hafi hann
                             ekki sætt áfrýjun.]^1)
                               ^1)L. 77/1978, 2. gr.
   5. gr. Í lögsagnarumdæmi hverju skal vera löggilt landamerkjabók, og skal
   [sýslumaður]^1) í hana rita alla þinglýsta gerninga og dóma um landamerki.
       Ráðherra getur sett nánari fyrirmæli um skipulag landamerkjabóka.
                               ^1)L. 92/1991, 6. gr.
6. gr. Jafnskjótt sem lög þessi koma til framkvæmda skulu [sýslumenn],^1) hver í
 sínu umdæmi, rannsaka það, hvort merkjaskrám þar hafi þinglýst verið. Nú kemur
   það í ljós, að merkjaskrám hefir eigi verið þinglýst eða að samþykki sumra
     aðilja vantar á þinglýsta merkjaskrá, og skal [sýslumaður]^1) þá bjóða
landeiganda, eða fyrirsvarsmanni hans, að gera merkjaskrá innan ákveðins tíma og
                 að láta þinglýsa henni lögum þessum samkvæmt.
   [Sýslumenn og hreppstjórar skulu gefa því gætur að ákvæðum þessara laga um
 merkjagerð, merkjaskrár og viðhald merkja sé fylgt. Verði hreppstjóri var við
          misbrest í þeim efnum skal hann tilkynna það sýslumanni.]^1)
[Nú berst sýslumanni tilkynning skv. 2. mgr., og skal hann þá kveðja þann eða þá
sem eiga hlut að máli á sinn fund og beina því til þeirra að ráða bót á. Komi í
ljós að ágreiningur sé um landamerki skal sýslumaður leita sátta um hann. Ef þau
  lönd, sem óvissa um landamerki varðar, standa á mörkum umdæma sýslumanna eða
   mörkin liggja um fleira en eitt umdæmi ákveður [ráðherra]^2) hvor eða hver
                         þeirra gegni þessu starfi.]^1)
                   ^1)L. 92/1991, 6. gr. ^2)L. 126/2011, 2. gr.
   7. gr. [Brot gegn lögum þessum varða sektum nema þyngri refsing liggi við
                          samkvæmt öðrum lögum ^1)]^2)
                 ^1)[2]L. 88/2008, 233. gr. ^2)L. 116/1990, 8. gr.

                                 II. kafli. ^1)
                               ^1)L. 92/1991, 6. gr.

References

   Visible links
   1. file://2008088.html
   2. file://2008088.html#g233
