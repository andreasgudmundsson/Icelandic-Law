                                    dálkum.

   --------------------------------------------------------------------------

                       Lög um skráningu og mat fasteigna

                             2001 nr. 6 6. febrúar

   --------------------------------------------------------------------------

 Upphaflega [2]l. 94/1976. Tóku gildi 23. júlí 1976. Endurútgefin, sbr. 17. gr.
l. 47/2000, sem [3]l. 6/2001. Breytt með l. 61/2001 (tóku gildi 13. júní 2001),
l. 139/2004 (tóku gildi 1. jan. 2005), l. 50/2006 (tóku gildi 1. júlí 2006), l.
  178/2006 (tóku gildi 1. jan. 2007) og l. 165/2007 (tóku gildi 1. jan. 2008).

         I. kafli. Markmið, skilgreiningar og söfnun skráningaratriða.
1. gr. Fasteignamat ríkisins annast fasteignaskráningu samkvæmt lögum þessum og
   rekstur gagna- og upplýsingakerfis er nefnist Landskrá fasteigna sem er á
                                tölvutæku formi.
Í Landskrá fasteigna skal skrá allar fasteignir í landinu og er hún grundvöllur
 skráningar fasteigna, þinglýsingabókar fasteigna, mats fasteigna og húsaskrár
      [Þjóðskrár]^1) og þannig úr garði gerð að hún nýtist sem stoðgagn í
                             landupplýsingakerfum.
                              ^1)L. 50/2006, 24. gr.
 2. gr. Hverja fasteign skal meta til verðs eftir því sem næst verður komist á
              hverjum tíma og nánar er kveðið á um í lögum þessum.
3. gr. Fasteign samkvæmt lögum þessum er afmarkaður hluti lands, ásamt lífrænum
   og ólífrænum hlutum þess, réttindum sem því fylgja og þeim mannvirkjum sem
                        varanlega eru við landið skeytt.
 Fasteignir, hluta þeirra og einstök mannvirki skal skrá sem sérstakar eindir í
                     Landskrá fasteigna svo sem hér segir:
        a. land, þ.e. hver sá skiki lands sem vegna sérgreinds eignar- eða
afnotaréttar, hagnýtingar, auðkenna eða landamerkja getur talist sjálfstæð eind,
     b. mannvirki sem gert hefur verið í landi eða á eða verið við það tengt,
       c. séreignarhlutar í fjöleignarhúsum samkvæmt lögum um fjöleignarhús,
           d. hlutar mannvirkja ef um sérstaka notkun þeirra er að ræða,
                                    e. ræktun,
                                   f. hlunnindi,
                        g. önnur réttindi tengd fasteignum.
Ráðherra getur með reglugerð ákveðið nánari skráningu samkvæmt framansögðu og að
       skrá skuli fleiri eindir fasteigna en þær sem taldar eru í 2. mgr.
  4. gr. Skráning skv. 1. gr. á fasteignum skv. 3. gr. skal fela í sér nýjustu
     upplýsingar, sem á hverjum tíma eru tiltækar og fasteignina varða, auk
 nauðsynlegra greinitalna hverrar fasteignar. Setja skal í reglugerð ákvæði um
    söfnun og skráningu upplýsingaatriða svo og um helstu skrár gefnar út á
                               grundvelli þeirra.
 5. gr. Upplýsingar skv. 4. gr. skulu skráðar og skráningu þeirra breytt þegar
landsstærðir breytast, notkun lands breytist, svo sem við gerð lóðarsamnings eða
 úthlutun lóðar, en ella á byggingartíma mannvirkis, þegar mannvirki er tekið í
               notkun og loks þegar mannvirki er breytt eða eytt.
 Upplýsingar skulu einnig skráðar við eignaskipti eða breytingu á notkun eignar
   svo og umráðum eignar, sbr. 22. gr. Heimilt er að setja í reglugerð nánari
 ákvæði um framkvæmd þessarar greinar, þar á meðal um hve oft fasteignir skuli
                      skoðaðar af Fasteignamati ríkisins.
6. gr. Skráningaraðila er heimilt að höfðu samráði við viðkomandi stjórnvöld að
 takmarka söfnun og skráningu upplýsinga um einstakar eignir eða tegundir eigna
   séu eignir þess eðlis að slík upplýsingasöfnun er erfið og/eða þjónar ekki
                              opinberum hagsmunum.
      Fasteignamati ríkisins ber að annast gerð og samræmingu hvers konar
greinitalnakerfa sem notuð eru um fasteignir við skráningu þeirra, þar með talin
 gerð staðgreinitölukerfis (matrikel) sem taki til landsins alls. Heimilt er að
     skylda fasteignaeigendur til að sjá um auðkenningu fasteigna samkvæmt
                    greinitalnakerfi Fasteignamats ríkisins.

                         II. kafli. Skipulag og stjórn.
 7. gr. Gerð og viðhald þeirrar skráningar, sem um ræðir í lögum þessum, annast
  sérstök ríkisstofnun sem nefnist Fasteignamat ríkisins. Stofnunin starfar á
               ábyrgð fjármálaráðuneytisins og undir umsjón þess.
  Ráðherra hefur heimild til að fela öðrum opinberum aðilum, þ.m.t. einstökum
sveitarfélögum eða samstarfsstofnunum þeirra, skráningu fasteigna samkvæmt lögum
       þessum, eða einstaka þætti hennar, ef slík breyting þykir hagkvæm.
Þrátt fyrir ákvæði 29. gr. er ráðherra heimilt að fela einstökum sveitarfélögum
eða samstarfsstofnunum þeirra að annast tiltekin störf til undirbúnings að mati
  fasteigna skv. V. kafla laga þessara. Í því tilviki skal gætt ákvæða 19. gr.
                   laga þessara, eftir því sem við getur átt.
8. gr. Fasteignamat ríkisins starfar undir stjórn forstjóra sem ráðherra skipar
 til fimm ára í senn. Forstjóri ræður starfsfólk og kaupir sérfræðilega aðstoð
 eftir því sem nauðsyn ber til og heimildir fjárlaga hverju sinni segja til um.
  9. gr. Ráðherra skipar þrjá menn í stjórn Fasteignamats ríkisins. Skal einn
   tilnefndur af Sambandi íslenskra sveitarfélaga, einn af Sambandi íslenskra
tryggingafélaga og einn án tilnefningar. Skal stjórnin skipuð til fjögurra ára.
 Stjórn Fasteignamats ríkisins mótar starf og innra skipulag stofnunarinnar og
    hefur eftirlit með rekstri hennar. Stjórnin gerir tillögur að gjaldskrá
              stofnunarinnar sem síðan skal staðfest af ráðherra.

                        III. kafli. Landskrá fasteigna.
     10. gr. Landskrá fasteigna skal mynduð af stofnhluta, mannvirkjahluta,
         fasteignamatshluta og þinglýsingarhluta er geyma eftirfarandi:
            1. Í stofnhluta eru heiti, auðkenni og afmörkun fasteigna.
     2. Í mannvirkjahluta eru byggingarfræðileg atriði um fasteignir og notkun
             þeirra eða einstaka hluta þeirra eftir því sem við á.
      3. Í fasteignamatshluta eru matsgögn ásamt fasteigna- og brunabótamati.
   4. Í þinglýsingarhluta eru þinglýstir eigendur og eignarhlutur þeirra skráðir
      ásamt þinglýstum veðböndum, kvöðum og öðru er þinglýsingabók heldur.
Um þinglýsingarhluta Landskrár fasteigna og upplýsingar er hann geymir fer eftir
                            ákvæðum þinglýsingalaga.
 Fjármálaráðherra er heimilt með reglugerð að setja nánari fyrirmæli um gerð og
                           efni Landskrár fasteigna.
11. gr. Fasteignamat ríkisins forskráir grunnupplýsingar í stofnhluta Landskrár
 fasteigna. Með forskráningu er átt við skráningu upplýsinga í biðskrá. Þessar
    upplýsingar færast í stofnhluta Landskrár fasteigna við þinglýsingu eða
       staðfestingu þinglýsingarstjóra og telst það þá fullnaðarskráning.
Fullnaðarskráning eða breyting grunnupplýsinga í stofnhluta Landskrár fasteigna
      verður aðeins með þinglýsingu í samræmi við ákvæði þinglýsingalaga.
    12. gr. [Allar fasteignir skulu bera fast auðkenni, fasteignanúmer, sem
Fasteignamat ríkisins úthlutar við forskráningu. Númerið er hlaupandi raðtala og
        felur ekki í sér aðrar upplýsingar. Undir fasteignanúmer fellur:
                     1. Landnúmer, sem er auðkenni landskika.
                  2. Heitinúmer, sem er auðkenni fasteignaheita.
   3. Fastanúmer, sem er auðkenni eignarhluta í mannvirki eða mannvirkja í heild
                          sinni, ásamt lóðarréttindum.
 Auk fasteignanúmers ber hver fasteign heiti samkvæmt ákvörðun sveitarstjórnar
                      eða samkvæmt lögum um bæjanöfn o.fl.
Ráðherra er heimilt að setja nánari reglur um heiti fasteigna, annarra en þeirra
                   sem falla undir lög um bæjanöfn o.fl.]^1)
                              ^1)L. 139/2004, 1. gr.
                                  13. gr. ^1)
                              ^1)L. 139/2004, 2. gr.
 14. gr. Eigandi skal gefa út stofnskjal fyrir hverja lóð eða heildarsafn lóða
      sem myndaðar eru í Landskrá fasteigna. Í stofnskjali skal koma fram:
    a. heiti landeignar samkvæmt ákvörðun sveitarfélags eða lögum um bæjanöfn,
                              eftir því sem við á,
                       b. landnúmer lóðar, eitt eða fleiri,
                   c. landnúmer þess lands sem lóð er tekin úr,
            d. afmörkun lóðar á uppdrætti sem staðfestur hefur verið af
                              skipulagsyfirvöldum,
    e. fastanúmer hverrar lóðar eða jarðar sem hefur beina tilvísun í þá skika
                              sem henni tilheyra,
                        f. nafn og kennitala eiganda lands.
   15. gr. Við myndun fasteignar í fjöleignarhúsi skal Fasteignamat ríkisins
 forskrá auðkenni hvers séreignarhluta í húsinu, fastanúmer og skilgreiningu og
       auðkenni þess rýmis í húsinu sem tilheyrir hverjum séreignarhluta.
 Fasteignir í fjöleignarhúsum skulu afmarkaðar á grunnteikningum. Um skráningu
        fasteigna í fjöleignarhúsum fer samkvæmt lögum um fjöleignarhús.
       Ráðherra er heimilt að setja nánari reglur um skráningu fasteigna.
16. gr. Sveitarstjórn skal tilkynna Fasteignamati ríkisins um breytingar á heiti
 fasteignar. Fasteignamat ríkisins skal framsenda viðkomandi þinglýsingarstjóra
                           tilkynningu sveitarfélags.
    Breyting skv. 1. mgr. tekur gildi í Landskrá fasteigna við staðfestingu
       þinglýsingarstjóra og skal Fasteignamat ríkisins tilkynna hana til
                    [Þjóðskrár]^1) að staðfestingu lokinni.
 Í Landskrá fasteigna skal halda ferilskrá yfir breytingar á fasteignum þar sem
  fyrri heiti og auðkenni og tengsl þeirra við gildandi heiti og auðkenni eru
                                   varðveitt.
                              ^1)L. 50/2006, 24. gr.
 17. gr. Landeiganda er skylt að þinglýsa stofnskjali er ný fasteign verður til
                              við skiptingu lands.
 Áður en heimild er veitt til veðsetningar eða mannvirkjagerðar á leigulóð eða
 landi í eigu sveitarfélags skal sveitarstjórn hlutast til um að fasteign verði
                       skráð með þinglýsingu stofnskjals.
  Áður en heimild er veitt til mannvirkjagerðar á eignarlóð skal sveitarstjórn
      hlutast til um að fasteign verði skráð með þinglýsingu stofnskjals.
  18. gr. Að gerð Landskrár fasteigna skal starfa samráðsnefnd fimm manna sem
 ráðherra skipar. Einn nefndarmaður skal tilnefndur af fjármálaráðherra og skal
  hann vera formaður nefndarinnar, einn af dómsmálaráðherra, einn af Hagstofu
Íslands, einn af umhverfisráðherra og einn af Sambandi íslenskra sveitarfélaga.
   Hlutverk nefndarinnar er að samræma skráningu fasteigna og vera viðkomandi
 aðilum til ráðgjafar um myndun og þróun Landskrár fasteigna og framkvæmd laga
                                    þessara.

                   IV. kafli. Framkvæmd fasteignaskráningar.
19. gr. Viðkomandi sveitarstjórn er ábyrg fyrir að Fasteignamati ríkisins berist
upplýsingar um lönd og lóðir og breytingar á þeim, svo og um öll mannvirki, sem
   gerð eru í umdæmum þeirra hvers um sig, og um breytingar á þeim og eyðingu
                                    þeirra.
 Sveitarstjórn skal að jafnaði fela byggingarfulltrúa viðkomandi sveitarfélags
    upplýsingagjöf um fyrrgreind atriði. Þar sem byggingarfulltrúar eru ekki
  starfandi skal sveitarstjórn fela upplýsingagjöfina öðrum aðila í hendur að
fengnu samþykki Fasteignamats ríkisins. Eigendum fasteigna er skylt að veita þær
                   upplýsingar um fasteignir sem um er beðið.
     Fasteignamat ríkisins kveður á um form, efni og tímasetningu þessarar
 upplýsingagjafar. Byggingarfulltrúar eða aðrir, sem sveitarstjórn hefur falið
  upplýsingagjöf skv. 2. mgr., eru ábyrgir fyrir að upplýsingar séu efnislega
                                    réttar.
  Sveitarstjórn getur lagt fyrir þá aðila, sem leggja teikningar og önnur gögn
fyrir byggingarnefnd, að skila þeim einnig í því formi sem Fasteignamat ríkisins
                                    ákveður.
 Fasteignamat ríkisins getur leyst sveitarstjórnir undan ábyrgð skv. 1. mgr. á
upplýsingasöfnun um einstakar tegundir fasteigna og lagt hana á aðra aðila, enda
er opinberum stofnunum, sem slíkum upplýsingum safna á sínu verksviði, skylt að
               leggja Fasteignamati ríkisins til þær upplýsingar.
    Fasteignamat ríkisins sendir hverju sveitarfélagi árlega samkvæmt nánari
  ákvörðun í reglugerð skrá með nægum upplýsingum um fasteignir til að gengið
verði úr skugga um að aðilar skv. 2. mgr. hafi fullnægt upplýsingaskyldu sinni.
     Fasteignamat ríkisins skal hafa eftirlit með því að sveitarfélög sinni
   upplýsingaskyldu sinni. Í því skyni skal stofnunin halda skrár er sýni hve
     margar fasteiginir eru metnar í einstökum sveitarfélögum á ári hverju.
    Fasteignamat ríkisins skal árlega senda skýrslu um matsstörf í einstökum
         sveitarfélögum til fjármálaráðuneytis og félagsmálaráðuneytis.
20. gr. Fasteignamati ríkisins ber að hafa frumkvæði að samræmingu á gagnasöfnun
  um atriði, sem snerta fasteignir, og koma í veg fyrir tvíverknað í því efni.
    21. gr. Fasteignamat ríkisins getur, hvenær sem það telur þörf á, látið
   endurskoða upplýsingar sem fyrir liggja um einstakar fasteignir, einstakar
             tegundir fasteigna eða fasteignir á tilteknum svæðum.
  Slík endurskoðun skal jafnan fara fram ef sýnt er að upplýsingar í Landskrá
   fasteigna gefa ekki rétta lýsingu á fasteign eða fasteignum sem um ræðir.
   Eigandi fasteignar eða annar aðili, sem telur sig eiga hagsmuna að gæta í
lýsingu fasteignar eða mati, getur krafist endurskoðunar skv. 1. mgr. Séu þessir
  hagsmunir að mati stofnunarinnar svo miklir að réttlæti endurskoðun skal sú
             endurskoðun fara fram svo fljótt sem við verður komið.
Breyting á Landskrá fasteigna, hvernig sem til hennar er stofnað, skal tilkynnt
  skráðum eiganda fasteignar bréflega strax og slík breyting hefur verið gerð.
   22. gr. Eigandi er ábyrgur fyrir tilkynningu til Fasteignamats ríkisins um
 breytingar á umráðum yfir skráðri eign sinni samkvæmt Landskrá fasteigna. Við
eigendaskipti er fyrrverandi eigandi ábyrgur fyrir tilkynningu um þá breytingu.
Fasteignamat ríkisins kveður á um form og efni slíkra tilkynninga og er eigendum
             skylt að veita allar þær upplýsingar sem um er beðið.
  Þinglýsingardómurum er við þinglýsingu afsala skylt að ganga úr skugga um að
 tilkynningarskyldu hafi verið fullnægt og hlutast til um gerð tilkynningar og
 sendingu ef þess gerist þörf. Fasteignasölum er einnig skylt í starfi sínu að
stuðla að gerð slíkra tilkynninga og sendingu. Fasteignamati ríkisins er heimill
 aðgangur að skattframtölum til að sannreyna upplýsingar um fasteignir eða afla
                                    þeirra.
   Fasteignamati ríkisins er heimilt að undirbúa og gefa út staðlaðar gerðir
afsala, kaupsamninga og leigusamninga um fasteignir og fasteignaréttindi þar sem
       samrit viðkomandi skjals er sjálfkrafa fullnægjandi tilkynning til
                               fasteignamatsins.
23. gr. Fasteignamati ríkisins ber að safna gögnum eftir föngum og vinna úr þeim
yfirlitsupplýsingar um gangverð fasteigna við kaup og sölu og breytingar á því.
   Eftir því sem við verður komið skulu niðurstöður þessara rannsókna birtar
                              almenningi jafnóðum.
24. gr. [Fasteignamati ríkisins er heimilt að vinna úr og láta í té upplýsingar
    úr Landskrá fasteigna gegn gjaldi sem rennur til stofnunarinnar samkvæmt
               gjaldskrá^1) sem fjármálaráðherra staðfestir.]^2)
                   ^1)Gjaldskrá 596/1996. ^2)L. 165/2007, 1. gr.
25. gr. Opinberir aðilar, ríkisstofnanir, ríkisfyrirtæki, sveitarfélög og allar
 stofnanir þeirra skulu í öllum viðskiptum og í hvers konar verðmætisviðmiðunum
nota upplýsingar Landskrár fasteigna sem grundvöll viðskipta sinna eftir því sem
                                 við getur átt.

                   V. kafli. Fasteignamat og framkvæmd þess.
           26. gr. Eftirtaldar eignir eru undanþegnar fasteignamati:
     1. Vegir, götur og torg í eign ríkisins eða sveitarfélaga, sem ætluð eru
    almenningi til umferðar án endurgjalds, ásamt tilheyrandi landsvæðum og
      mannvirkjum í þágu samgangna, svo sem brúm, ljósastólpum, götuvitum,
              umferðarskiltum, vegvísum, gjaldmælum og biðskýlum.
      2. Hvers konar svæði í eign ríkis eða sveitarfélaga, sem ætluð eru til
     fegrunar í þágu almennings og til umferðar eða dvalar án endurgjalds.
   3. Rafveitur, þar á meðal línur til flutnings raforku ásamt burðarstólpum og
    spennistöðvum. Meta skal eftir venjulegum reglum hús, sem reist eru yfir
           aflstöðvar og spennistöðvar, og þær lóðir er þau standa á.
   4. Vatnsveitur, þar á meðal brunnar, geymar og dælubúnaður. Skólpveitur, þar
                    á meðal skólpleiðslur og hreinsibrunnar.
   5. Uppfyllingar og dýpkanir til hafnarbóta ásamt bryggjum og hafnargörðum, ef
   höfn er eign hafnarsjóðs, samkvæmt [4]hafnalögum nr. 23/1994, eða ríkis og
      sveitarfélaga. Land á hafnarsvæði, sem ekki er í beinum tengslum við
 hafnargerðina, er ekki undanþegið mati né heldur dráttarbrautir, þurrkvíar eða
           önnur slík mannvirki, þótt í eign framangreindra aðila sé.
   6. Flugbrautir flugvalla í eign opinberra aðila ásamt brautarljósum og öðrum
   búnaði flugbrauta, svo sem aðflugs- og lendingartækjum, og enn fremur þau
     landsvæði umhverfis flugbrautir, sem eru ónýtanleg vegna flugumferðar.
   7. Lönd, er í samræmi við gildandi reglur hafa verið ákveðin greftrunarstaðir
      manna, ásamt mannvirkjum, sem eru í beinum tengslum við það markmið.
    8. Fjarskiptavirki í eign opinberra aðila, en meta skal þó eftir venjulegum
   reglum hús, sem reist eru yfir fjarskiptavirki, svo og lóðir eða lönd, sem
                   fjarskiptavirki eða hús yfir þau standa á.
                                     9. Vitar.
    10. Ráðherra getur í reglugerð undanþegið ákveðnar fasteignir eða tegundir
                            fasteigna fasteignamati.
27. gr. Skráð matsverð fasteignar skal vera gangverð umreiknað til staðgreiðslu,
  sem ætla má að eignin hefði í kaupum og sölum í nóvembermánuði næst á undan
matsgerð, miðað við heimila og mögulega nýtingu fasteignarinnar á hverjum tíma.
  Sé slíkt gangverð sambærilegra eigna ekki þekkt skal skráð matsverð ákveðið
eftir bestu fáanlegri vitneskju um sambærilegt gangverð með hliðsjón af kostnaði
   við gerð mannvirkja, aldri þeirra, legu eignar með tilliti til samgangna,
nýtingarmöguleikum, hlunnindum, jarðvegsgerð, gróðurfari, náttúrufegurð og öðrum
          þeim atriðum sem kunna að hafa áhrif á gangverð eignarinnar.
   Bújarðir skulu metnar miðað við notkun þeirra til búskapar á meðan þær eru
                                 nýttar þannig.
    Ráðherra er heimilt að setja í reglugerð nánari ákvæði um mat fasteigna.
28. gr. Við ákvörðun matsverðs skv. 27. gr. skal eftir föngum finna tölfræðilega
 fylgni gangverðs við ýmsar staðreyndir um seldar eignir, svo sem stærð, gerð,
    búnað, stað o.s.frv., og sennilegt gangverð ákvarðað með útreikningum á
                         grundvelli þeirra vísbendinga.
  Huglægu, órökstuddu mati skal ekki beitt nema engra annarra kosta sé völ um
                              ákvörðun matsverðs.
Ákvæði skulu sett í reglugerð um aðferð við útreikning staðgreiðsluvirðis miðað
                 við mismunandi greiðslukjör við kaup og sölu.
   29. gr. Fasteignamat ríkisins annast mat fasteigna samkvæmt lögum þessum.
 Fasteignamat ríkisins skal leitast við að tryggja samræmingu í matsstörfum og
 samræmingu upplýsinga sem máli skipta við framkvæmd mats. Þá er Fasteignamati
ríkisins heimil útvegun sérfræðilegrar aðstoðar við mat eigna eftir því sem þörf
                                    krefur.
     Fasteignamati ríkisins er heimilt að fengnu samþykki ráðherra að ráða
 trúnaðarmenn í einstökum kjördæmum, er annist mat og/eða skoðun fasteigna. Ef
    til kemur skal í reglugerð setja nánari ákvæði um ráðningu og starfssvið
                                 trúnaðarmanna.
 30. gr. Fasteignamat ríkisins skal hlutast til um að allar nýjar eða breyttar
  eignir, sem upplýsingar berast um skv. 19. gr., skuli metnar frummati innan
tveggja mánaða frá því að upplýsingar um þær bárust Fasteignamati ríkisins nema
                            sérstakar ástæður hamli.
Fasteignamati ríkisins er heimilt að höfðu samráði við hlutaðeigandi stjórnvöld
að meta ásláttarmati eignir sem eru þess eðlis að venjulegt mat er erfitt og/eða
                        þjónar ekki opinberum hagsmunum.
   [Nýtt matsverð skal þegar skrá í Landskrá fasteigna og gildir það með þeim
  almennu breytingum sem á því geta orðið eða þar til því er hrundið með nýju
                                   mati.]^1)
                              ^1)L. 139/2004, 3. gr.
31. gr. Aðili, sem verulega hagsmuni getur átt í matsverði eignar og sættir sig
      ekki við skráð mat skv. 29. og 30. gr., getur krafist nýs úrskurðar
 Fasteignamats ríkisins um matið. Krafa um endurmat skal vera skrifleg og studd
                         rökum og nauðsynlegum gögnum.
 [Fasteignamat ríkisins getur að eigin frumkvæði endurmetið einstakar eignir í
               því skyni að tryggja samræmt mat hliðstæðra eigna.
   Berist beiðni um endurmat fasteignar frá öðrum en eiganda og Fasteignamat
 ríkisins telur ástæðu til breytinga skal eiganda tilkynnt um þá breytingu sem
 fyrirhugað er að gera á fasteignamati. Vilji eigandi ekki una þeirri breytingu
skal veita honum a.m.k. fjögurra vikna frest til að tilkynna það með sannanlegum
hætti til Fasteignamats ríkisins. Að öðrum kosti tekur breytt fasteignamat gildi
                             að liðnum fresti.]^1)
 Nýtt matsverð skal þegar skráð í Landskrá fasteigna og gildir með þeim almennu
 breytingum sem á því geta orðið, sbr. 32. gr., þar til því er hrundið með nýju
                               mati eða yfirmati.
Ráðherra getur með reglugerð ákveðið að sá sem krefst endurmats beri kostnað af
                því mati ef krafan er bersýnilega tilefnislaus.
                               ^1)L. 61/2001, 1. gr.
      32. gr. Fasteignamati ríkisins er heimilt, sé þess krafist af hálfu
    fjármálaráðuneytisins eða sveitarfélags, að taka til endurmats einstakar
 tegundir eigna eða eignir í tilteknum hverfum, sveitarfélögum eða landshlutum,
  með gildistöku frá þeim tíma sem Fasteignamat ríkisins ákveður, ef það telur
   matsverð ekki í samræmi við gangverð eins og til er ætlast samkvæmt lögum
  þessum. [Málsmeðferð samkvæmt þessari grein og endurmat einstakra eigna skal
                        fara eftir 31. gr. laganna.]^1)
                               ^1)L. 61/2001, 2. gr.
   33. gr. Yfirmat fasteigna annast yfirfasteignamatsnefnd fyrir landið allt.
 Nefndina skipar fjármálaráðherra þremur mönnum og þremur til vara úr hópi tíu
 manna, sem Hæstiréttur tilnefnir. Skipunartími nefndarinnar skal vera frá 15.
                   maí til jafnlengdar að þremur árum liðnum.
 Kostnaður við yfirmat greiðist úr ríkissjóði. Yfirfasteignamatsnefnd getur þó
    gert eiganda fasteignar að greiða kostnað vegna tilefnislausrar kæru til
                                 nefndarinnar.
  34. gr. Hagsmunaaðilar skv. 31. gr. geta kært niðurstöðu endurmats samkvæmt
  þeirri grein til yfirfasteignamatsnefndar. Kæra skal vera skrifleg og studd
  rökum og nauðsynlegum gögnum. Um meðferð máls fyrir nefndinni, framlagningu
             gagna eða málflutning fer eftir ákvörðun nefndarinnar.
   Nefndin skal úrskurða slíkt mál innan þriggja mánaða frá kæru nema sérstök
heimild fyrir frestun sé veitt af hálfu ráðuneytisins. Niðurstaða kærumáls skal
  þegar tilkynnt aðila þess og nýtt matsverð þegar skráð í Landskrá fasteigna.
           Úrskurður yfirfasteignamatsnefndar er fullnaðarúrskurður.
     35. gr. Yfirfasteignamatsnefnd ber í nóvembermánuði ár hvert að ákveða
  framreikningsstuðla fyrir skráð matsverð fasteigna með hliðsjón af breytingu
    verðlags fasteigna við kaup og sölu frá síðasta viðmiðunartíma matsins á
  grundvelli gagna sem Fasteignamat ríkisins safnar og vinnur úr, sbr. 23. gr.
Gerir Fasteignamat ríkisins tillögur um slíka framreikningsstuðla eftir því sem
  yfirfasteignamatsnefnd óskar eftir. Stuðlar þessir geta verið misjafnir, til
      hækkunar eða lækkunar fyrir mismunandi tegundir eigna, byggðahverfi,
             sveitarfélög eða landshluta, eftir mati nefndarinnar.
   Ef eignir í einstökum sveitarfélögum verða fyrir verulegum og óvenjulegum
     verðbreytingum hefur hlutaðeigandi sveitarstjórn umsagnarrétt áður en
               yfirfasteignamatsnefnd tekur ákvörðun skv. 1. mgr.
   [Skráðu matsverði fasteigna skal breytt í Landskrá fasteigna í samræmi við
  framangreinda stuðla og skal það verð talið fasteignamatsverð frá og með 31.
     desember til jafnlengdar næsta ár nema sérstakt endurmat komi til.]^1)
                               ^1)L. 61/2001, 3. gr.
  36. gr. Ráðherra getur með reglugerð^1) sett nánari ákvæði um framkvæmd laga
 þessara. Áður en slík reglugerð er sett skal um hana leitað umsagnar Sambands
                            íslenskra sveitarfélaga.
        ^1)Rg. 406/1978, sbr. 95/1986 og 458/1998 (um fasteignaskráningu og
                                 fasteignamat).
37. gr. Um brot gegn ákvæðum laga þessara skal farið að hætti opinberra mála og
      varða brot sektum nema þyngri refsing komi til samkvæmt öðrum lögum.

                            [Ákvæði til bráðabirgða.
I. Til þess að standa straum af kostnaði Fasteignamats ríkisins við að halda og
þróa Landskrá fasteigna skulu húseigendur greiða til þess sérstakt umsýslugjald
 á árunum 2005 og 2006. Skal gjald þetta nema 0,1 (prómilli) af brunabótamati
 hverrar húseignar. Skal vátryggingafélag innheimta gjaldið samhliða innheimtu
 brunatryggingariðgjalda og skila umsýslugjaldi til Fasteignamats ríkisins eigi
                     síðar en 45 dögum eftir gjalddaga.]^1)
                              ^1)L. 139/2004, 4. gr.
 [II. Til þess að standa straum af kostnaði Fasteignamats ríkisins við að halda
     og þróa Landskrá fasteigna skulu húseigendur greiða til þess sérstakt
      umsýslugjald á árinu 2007. Skal gjald þetta nema 0,1 (prómilli) af
    brunabótamati hverrar húseignar. Skal vátryggingafélag innheimta gjaldið
   samhliða innheimtu brunatryggingariðgjalda og skila því til Fasteignamats
              ríkisins eigi síðar en 45 dögum eftir gjalddaga.]^1)
                              ^1)L. 178/2006, 1. gr.
  [III. Eftirgreindir aðilar skulu á árinu 2008 greiða Fasteignamati ríkisins
                   gjald fyrir afnot af mati stofnunarinnar:
   a. Sveitarfélög skulu greiða fasteignamatsgjald fyrir afnot af fasteignamati
  og kerfi til álagningar fasteignaskatta og fasteignagjalda. Skal gjald þetta
    nema 0,007% af heildarfasteignamati í sveitarfélaginu 31. desember 2008.
    b. Húseigendur skulu greiða brunabótamatsgjald vegna notkunar brunabótamats
 til vátrygginga og annarra trygginga í þágu húseigenda. Skal gjald þetta nema
  0,0037% af brunabótamati hverrar húseignar. Skal vátryggingafélag innheimta
      gjaldið samhliða innheimtu brunatryggingariðgjalda og skila því til
       Fasteignamats ríkisins eigi síðar en 45 dögum eftir gjalddaga.]^1)
                              ^1)L. 165/2007, 2. gr.

References

   Visible links
   1. http://www.althingi.is/dba-bin/lawformpr.pl?lnr=2001006
   2. file://1976094.html
   3. file://2001006.html
   4. file://1994023.html
