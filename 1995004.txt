
   --------------------------------------------------------------------------

                        Lög um tekjustofna sveitarfélaga

                             1995 nr. 4 30. janúar

   --------------------------------------------------------------------------

                            I. kafli. Almenn ákvæði.
                 1. gr. Tekjustofnar sveitarfélaga eru þessir:
                               a. Fasteignaskattur.
                           b. Framlög úr Jöfnunarsjóði.
                                    c. Útsvör.
           Fer um tekjustofna þessa samkvæmt því er lög þessi ákveða.
  2. gr. Auk tekna skv. 1. gr. hafa sveitarfélög tekjur af eignum sínum, eigin
      atvinnurekstri og stofnunum sem reknar eru í almenningsþágu, svo sem
 vatnsveitum, rafmagnsveitum, hitaveitum o.fl., enn fremur ýmsar aðrar tekjur,
 svo sem af holræsagjaldi, lóðarleigu, leyfisgjöldum o.fl., allt eftir því sem
                       lög og reglugerðir mæla fyrir um.
    Sveitarstjórn getur ákveðið að gjalddagar vatnsskatts, holræsagjalds og
 lóðarleigu skuli vera þeir sömu og gjalddagar fasteignaskatts og jafnframt að
 innheimtu þeirra verði hagað á sama hátt og innheimtu fasteignaskatts, sbr. 4.
                                      gr.

                         II. kafli. Um fasteignaskatt.
 3. gr. [Leggja skal árlega fasteignaskatt á allar fasteignir sem metnar eru í
           fasteignamati 31. desember á næstliðnu ári, sbr. þó 5. gr.
 Stofn til álagningar fasteignaskatts á allar fasteignir skal vera fasteignamat
                                  þeirra.]^1)
                      Skatturinn skal vera sem hér segir:
                       a. Allt að ^1/2% af álagningarstofni:
   Íbúðir og íbúðarhús ásamt lóðarréttindum, erfðafestulönd [í dreifbýli]^2) og
 jarðeignir, ^2) útihús og mannvirki á bújörðum, sem tengd eru landbúnaði, [öll
              hlunnindi]^2) og sumarbústaðir ásamt lóðarréttindum.
                      b. [Allt að 1,32% af álagningarstofni:
    Allar aðrar fasteignir, svo sem iðnaðar-, skrifstofu- og verslunarhúsnæði,
fiskeldismannvirki, veiðihús og mannvirki sem nýtt eru fyrir ferðaþjónustu.]^3)
     Heimilt er sveitarstjórn að hækka um allt að 25% hundraðshluta þá, sem
  tilgreindir eru í 3. mgr. þessarar greinar, samkvæmt öðrum hvorum eða báðum
                                   stafliðum.
Í sveitarfélagi, þar sem bæði er þéttbýli og dreifbýli, er sveitarstjórn heimilt
 að undanþiggja fasteignir í dreifbýli [og sumarhús]^4) álagi á fasteignaskatt
                                  skv. 4. mgr.
Fyrir 1. desember ár hvert skal Fasteignamat ríkisins láta sveitarfélögunum í té
skrár yfir álagningarstofn fasteignaskatts í hverju sveitarfélagi, sbr. 2. mgr.
   ^1)[2]L. 144/2000, 1. gr. ^2)[3]L. 144/2000, 2. gr. ^3)[4]L. 144/2000, 3. gr.
                           ^4)[5]L. 122/1996, 1. gr.
4. gr. Sveitarstjórn annast álagningu skattsins sem reiknast af heilum þúsundum
  álagningarstofns og skal sleppa því sem umfram er. Innheimtu skattsins getur
                 sveitarstjórn falið sérstökum innheimtuaðila.
      Eigandi greiðir skattinn, nema um leigujarðir, leigulóðir eða önnur
  samningsbundin jarðarafnot sé að ræða. Þá greiðist skatturinn af ábúanda eða
                                    notanda.
   Verði ágreiningur um gjaldstofn skv. 3. gr. skal vísa honum til úrskurðar
  Fasteignamats ríkisins. Þeim úrskurði má skjóta til yfirfasteignamatsnefndar
   ríkisins. Verði ágreiningur um gjaldskyldu sker yfirfasteignamatsnefnd úr.
                 Úrskurðum nefndarinnar má skjóta til dómstóla.
  Sveitarstjórn ákveður hvenær fasteignaskattur fellur í gjalddaga og er henni
heimilt að kveða á um að skatturinn sé greiddur með sem næst jöfnum greiðslum á
                           fleiri en einum gjalddaga.
Vangreiðsla að hluta veldur því að fasteignaskatturinn fellur allur í eindaga 15
                             dögum eftir gjalddaga.
5. gr. Undanþegin fasteignaskatti eru sjúkrastofnanir samkvæmt heilbrigðislögum,
  kirkjur, skólar, heimavistir, barnaheimili, íþróttahús, skipbrotsmannaskýli,
sæluhús, bókasöfn og önnur safnahús og hús annarra ríkja að svo miklu leyti sem
 þau eru notuð af sendimönnum þeirra í milliríkjaerindum. Sama gildir um lóðir
                                  slíkra húsa.
Heimilt er sveitarstjórn að lækka eða fella niður fasteignaskatt af heilsuhælum,
 endurhæfingarstöðvum og húsum sem einvörðungu eru notuð til tómstundaiðju sem
  viðurkennd eru af hlutaðeigandi sveitarstjórn. Sama gildir um lóðir þessara
                                     húsa.
 Nú eru hús þau, sem um ræðir í 1. og 2. mgr. þessarar greinar, jafnframt notuð
 til annars en að framan greinir, svo sem til íbúðar fyrir aðra en húsverði, og
           greiðist skatturinn þá hlutfallslega miðað við slík afnot.
Heimilt er sveitarstjórn að lækka eða fella niður fasteignaskatt sem tekjulitlum
                elli- og örorkulífeyrisþegum er gert að greiða.
 Heimilt er sveitarstjórn að lækka eða fella niður fasteignaskatt af útihúsum í
          sveitum ef þau eru einungis nýtt að hluta eða standa ónotuð.
6. gr. Nú er afnotum fasteignar, sem metin er sem ein heild, þann veg háttað að
greiða ber fasteignaskatt af henni samkvæmt báðum gjaldflokkum 3. mgr. 3. gr. og
    skulu þá þeir, sem annast mat nýbygginga og endurbóta fasteigna, ákveða
         hlutfallslega skiptingu matsverðs slíkra eigna eftir afnotum.
7. gr. Fasteignaskattinum fylgir lögveð í fasteign þeirri, sem hann er lagður á,
   og skal ásamt dráttarvöxtum í tvö ár frá gjalddaga ganga fyrir öllum öðrum
 veðkröfum er á eigninni hvíla. Ef hús brennur eftir að skatturinn er fallinn í
    gjalddaga er sami forgangsréttur fyrir honum í brunabótafjárhæð hússins.

                   III. kafli. Um Jöfnunarsjóð sveitarfélaga.
                    8. gr. Tekjur Jöfnunarsjóðs eru þessar:
   a. Framlag úr ríkissjóði er nemi 1,4% af skatttekjum ríkissjóðs af beinum og
    óbeinum sköttum sem innheimtir eru í ríkissjóð. Skal framlagið greiðast
                       Jöfnunarsjóði mánaðarlega eftir á.
     b. Árlegt framlag úr ríkissjóði sem verði [0,264%]^1) af álagningarstofni
     útsvars næstliðins tekjuárs og skal greiðast Jöfnunarsjóði með jöfnum
                            mánaðarlegum greiðslum.
         [c. Hlutdeild í útsvarstekjum sveitarfélaga er nemi [0,77%]^2) af
     álagningarstofni útsvars ár hvert. Við skil á staðgreiðslu útsvars til
 sveitarfélaga samkvæmt [6]lögum nr. 45/1987, um staðgreiðslu opinberra gjalda,
  skal jafnframt gera Jöfnunarsjóði sveitarfélaga skil á hlutdeild sjóðsins í
                           staðgreiðslu útsvars.]^1)
                               [d.] ^1) Vaxtatekjur.
    [e. Framlag úr ríkissjóði er nemi 0,64% af skatttekjum ríkissjóðs af beinum
 og óbeinum sköttum sem innheimtir eru í ríkissjóð. Skal því varið til að jafna
 tekjutap einstakra sveitarfélaga vegna lækkunar fasteignaskattstekna í kjölfar
    breytingar á álagningarstofni mannvirkja. Ráðherra setur reglugerð^3) um
   framkvæmd þessa ákvæðis í samráði við Samband íslenskra sveitarfélaga.]^4)
       ^1)[7]L. 79/1996, 1. gr. ^2)[8]L. 122/1996, 2. gr. ^3)[9]Rg. 80/2001.
                           ^4)[10]L. 144/2000, 4. gr.
           9. gr. Tekjum Jöfnunarsjóðs skal ráðstafað sem hér segir:
                  a. Til greiðslu bundinna framlaga skv. 10. gr.
                  b. Til greiðslu sérstakra framlaga skv. 11. gr.
                   c. Til greiðslu jöfnunarframlaga skv. 12. gr.
            10. gr. [Bundnum framlögum skal úthlutað sem hér segir:
   a. Til Sambands íslenskra sveitarfélaga, 1,58% af tekjum sjóðsins skv. a-, b-
                                og c-lið 8. gr.
     b. Til landshlutasamtaka sveitarfélaga, 2% af tekjum sjóðsins skv. a- og
             b-lið 8. gr. sem skiptist jafnt á milli þeirra allra.
    c. Til Lánasjóðs sveitarfélaga, 6,1% af tekjum sjóðsins skv. a- og b-lið 8.
                                      gr.
           d. Til greiðslu útgjalda skv. 4. gr. laga um Innheimtustofnun
                               sveitarfélaga.]^1)
                             ^1)[11]L. 79/1996, 2. gr.
            11. gr. Sérstökum framlögum skal úthlutað sem hér segir:
          a. Til að greiða fyrir sameiningu sveitarfélaga, sbr. 114. gr.
                              sveitarstjórnarlaga.
   b. Til að greiða úr sérstökum fjárhagserfiðleikum sveitarfélaga, sbr. 90. gr.
                              sveitarstjórnarlaga.
   c. [Til kostnaðarsamra stofnframkvæmda hjá sveitarfélögum með innan við 2.000
íbúa, allt að 10,5% af tekjum sjóðsins skv. a- og b-lið 8. gr., sbr. 13. gr.]^1)
       d. [Til að aðstoða dreifbýlissveitarfélög við að standa undir rekstri
  grunnskóla,^2) þ.e. vegna aksturs og launakostnaðar af rekstri mötuneyta og
 heimavista og gæslu nemenda, allt að 18,5% af tekjum sjóðsins skv. a- og b-lið
                            8. gr., sbr. 14. gr.]^1)
                                      e. ^3)
              [Heimilt er að færa fjármagn milli c- og d-liða.]^3)
     ^1)[12]L. 79/1996, 3. gr. ^2)[13]Rg. 105/1996. ^3)[14]L. 148/1995, 2. gr.
      12. gr. [Jöfnunarframlög skiptast í tvennt, tekjujöfnunarframlög og
             þjónustuframlög, og skal þeim úthlutað sem hér segir:
    a. Tekjujöfnunarframlögum skal úthlutað til að jafna tekjur sveitarfélaga.
   Jöfnunin skal miðuð við sambærileg sveitarfélög og fullnýtingu tekjustofna
                                    þeirra.
       b. Þjónustuframlögum skal varið til að jafna mismunandi útgjaldaþörf
 sveitarfélaga með sérstöku tilliti til stærðarhagkvæmni þeirra, þar með talið
til að jafna launakostnað sveitarfélaga af kennslu í grunnskólum, svo og til að
  jafna annan kostnað sem hlýst af flutningi grunnskólakostnaðar frá ríki til
                                 sveitarfélaga.
   Tekjum Jöfnunarsjóðs skv. c-lið 8. gr., að frádregnu framlagi til Sambands
    íslenskra sveitarfélaga skv. a-lið 10. gr., skal varið til þess að jafna
  launakostnað sveitarfélaga af kennslu í grunnskólum, svo og annan kostnað af
   flutningi grunnskólans frá ríki til sveitarfélaga, sbr. b-lið 1. mgr. Til
 jöfnunarframlaga skal að öðru leyti verja þeim tekjum sjóðsins sem eru umfram
                         ráðstöfun skv. 10. og 11. gr.
     Jöfnunarsjóður sveitarfélaga skal vera í bakábyrgð fyrir greiðslum til
   Lífeyrissjóðs starfsmanna ríkisins vegna þeirra lífeyrisskuldbindinga sem
 stofnast vegna kennara og skólastjórnenda við grunnskóla. Til ábyrgðargreiðslu
 af hálfu sjóðsins skal þó ekki koma fyrr en vanskil sveitarfélags hafa varað í
      a.m.k. sex mánuði. Jöfnunarsjóður sveitarfélaga skal halda eftir af
   sjóðsframlögum til einstakra sveitarfélaga þeim greiðslum ásamt vöxtum og
áföllnum kostnaði sem sjóðurinn hefur greitt Lífeyrissjóði starfsmanna ríkisins
   vegna starfsmanna grunnskóla eða innheimta slíkar kröfur með öðrum hætti.
       Í reglugerð^1) skal meðal annars setja nánari ákvæði um útreikning
jöfnunarframlaga, viðmiðanir við útgjaldaþörf sveitarfélaga, sbr. b-lið 1. mgr.,
    með tilliti til íbúafjölda og verkefna, svo og launakostnaðar og annarra
   útgjalda vegna flutnings grunnskólans frá ríki til sveitarfélaga, og hvaða
        skilyrðum sveitarfélög þurfi að fullnægja til að hljóta þau.]^2)
         ^1)[15]Rg. 653/1997, sbr. [16]771/1998. ^2)[17]L. 79/1996, 4. gr.
     13. gr. Framlögum skv. c-lið 11. gr. skal varið til að greiða hluta af
  stofnkostnaði sveitarfélaga við grunnskóla, íþróttamannvirki, félagsheimili,
                  vatnsveitur og dagvistarheimili fyrir börn.
Í reglugerð skal meðal annars setja nánari ákvæði um útreikning þessara framlaga
     og hvaða skilyrðum sveitarfélög þurfa að fullnægja til að hljóta þau.
   [Þar sem svo háttar til að hagkvæmara er að mati sveitarstjórnar að leggja
  vatnsveitu að einstökum bæjum í dreifbýli, sbr. 2. mgr. [18]1. gr. laga nr.
  81/1991, um vatnsveitur sveitarfélaga, með síðari breytingum, er heimilt að
     greiða framlög úr Jöfnunarsjóði sveitarfélaga vegna stofnkostnaðar við
vatnsveitu á vegum eigenda einstakra lögbýla. Heildarfjárhæð framlaga úr sjóðnum
     til framkvæmda á hverju ári skal ekki fara umfram 25 millj. kr. Stjórn
Bændasamtaka Íslands gerir í lok hvers árs tillögur til félagsmálaráðuneytisins
um framlög vegna einstakra framkvæmda á því ári á grundvelli reglugerðar^1) sem
          ráðherra setur og annast greiðslur til framkvæmdaraðila.]^2)
                  ^1)[19]Rg. 973/2000. ^2)[20]L. 144/2000, 5. gr.
          14. gr. [Framlögum skv. d-lið 11. gr. skal varið til að bæta
   dreifbýlissveitarfélögum upp aukinn kostnað við grunnskóla vegna breyttrar
                  verkaskiptingar ríkis og sveitarfélaga.]^1)
Framlögin skulu miðuð við að hagur þessara sveitarfélaga verði ekki lakari eftir
               breytingar á verkaskiptingunni heldur en áður var.
Í reglugerð skal meðal annars setja nánari ákvæði um útreikning þessara framlaga
     og hvaða skilyrðum sveitarfélög þurfa að fullnægja til að hljóta þau.
 [Skólamálaskrifstofum sveitarfélaga og öðrum opinberum aðilum er skylt að láta
  Jöfnunarsjóði sveitarfélaga í té allar upplýsingar sem nauðsynlegar eru til
       ákvörðunar og úthlutunar framlaga vegna stofnkostnaðar og reksturs
                                grunnskóla.]^2)
               ^1)[21]L. 148/1995, 4. gr. ^2)[22]L. 79/1996, 5. gr.
  15. gr. Að afloknum sveitarstjórnarkosningum skipar félagsmálaráðherra fimm
  manna ráðgjafarnefnd til fjögurra ára sem gera skal tillögur til ráðherra um
 framlög [skv. c- og d-lið]^1) 11. gr. og skv. 12. gr. Fjórir nefndarmenn skulu
   skipaðir samkvæmt tilnefningu Sambands íslenskra sveitarfélaga en einn án
tilnefningar og skal hann vera formaður nefndarinnar. Varamenn skulu tilnefndir
                                með sama hætti.
                            ^1)[23]L. 148/1995, 5. gr.
  16. gr. Félagsmálaráðherra hefur á hendi yfirstjórn Jöfnunarsjóðs. Sjóðurinn
 skal vera í vörslu félagsmálaráðuneytisins sem annast afgreiðslu á vegum hans,
               úthlutun og greiðslu framlaga og bókhald sjóðsins.
   17. gr. Árlega skal semja reikning Jöfnunarsjóðs sem endurskoðaður skal af
     Ríkisendurskoðun. Ársreikninginn skal birta í B-deild Stjórnartíðinda.
 18. gr. Félagsmálaráðherra setur í samráði við Samband íslenskra sveitarfélaga
             reglugerð^1) með nánari ákvæðum um starfsemi sjóðsins.
              ^1)[24]Rg. 44/1999, sbr. [25]906/1999 og [26]713/2001.

                             IV. kafli. Um útsvör.
   19. gr. Þeir menn, sem skattskyldir eru samkvæmt ákvæðum I. kafla laga um
tekjuskatt og eignarskatt, skulu greiða útsvar af tekjum sínum til sveitarfélags
               eftir því sem nánar er kveðið á um í lögum þessum.
 20. gr. Hver maður, útsvarsskyldur samkvæmt lögum þessum, skal greiða útsvar í
               einu sveitarfélagi og fellur það óskipt til þess.
   Þeir menn, sem um ræðir í 1. gr., sbr. 5. og 6. gr., laga um tekjuskatt og
   eignarskatt, skulu greiða útsvar til þess sveitarfélags þar sem þeir áttu
                      lögheimili 1. desember á tekjuárinu.
Þeir menn, sem um ræðir í 3. gr. laga um tekjuskatt og eignarskatt, skulu greiða
     útsvar til þess sveitarfélags þar sem þeir öfluðu mestra tekna sinna á
                                  tekjuárinu.
 21. gr. Stofn til álagningar útsvars skal vera hinn sami og tekjuskattsstofn,
        sbr. 1. og 3. tölul. 62. gr. laga um tekjuskatt og eignarskatt.
  Ákvæði 62.65. gr. laga um tekjuskatt og eignarskatt skulu gilda um ákvörðun
                   útsvarsstofns eftir því sem við getur átt.
     Lækki skattstjóri tekjuskattsstofn skv. 66. gr. laga um tekjuskatt og
              eignarskatt skal útsvarsstofn lækka um sömu fjárhæð.
                 22. gr. Skattstjórar annast álagningu útsvars.
Ákvæði VIII.XIV. kafla laga um tekjuskatt og eignarskatt gilda um útsvar eftir
             því sem við á nema öðruvísi sé ákveðið í lögum þessum.
23. gr. Útsvar skal vera ákveðinn hundraðshluti af tekjum hvers almanaksárs, en
      má þó eigi vera hærra en [13,03%]^1) og eigi lægra en [11,24%]^2) af
 útsvarsstofni og skal sami hundraðshluti lagður á tekjur allra manna í hverju
                                 sveitarfélagi.
   Útsvar af þeim tekjum barna, sem um ræðir í 2. og 3. mgr. 65. gr. laga um
    tekjuskatt og eignarskatt, skal vera 2% af tekjum umfram það lágmark sem
                   tilgreint er í 2. mgr. 67. gr. sömu laga.
               ^1)[27]L. 144/2000, 6. gr. ^2)[28]L. 122/1996, 3. gr.
24. gr. Sveitarstjórn skal ákveða fyrir 1. desember ár hvert hvaða hundraðshluti
verði lagður á tekjur manna á næsta ári, sbr. 1. mgr. 23. gr. þessara laga, svo
            og 1. mgr. 9. gr. laga um staðgreiðslu opinberra gjalda.
  Ákvörðun sveitarstjórnar skal tilkynna fjármálaráðuneytinu eigi síðar en 15.
                              desember á sama ári.
  Skil á staðgreiðslufé til sveitarfélagsins skulu vera sami hundraðshluti og
                       álagningarhlutfallið skv. 1. mgr.
    Sá hundraðshluti, sem sveitarstjórn hefur ákveðið, skal notaður við gerð
   fjárhagsáætlunar næsta árs og vera endanlegt álagningarhlutfall útsvars í
                     sveitarfélaginu, sbr. þó 5. og 6. mgr.
  Nú kemur í ljós að tekjur sveitarsjóðs hrökkva ekki fyrir útgjöldum og er þá
  sveitarstjórn heimilt að hækka útsvar frá því er ákveðið var skv. 1. mgr. um
   allt að 10%. Á sama hátt getur sveitarstjórn lækkað útsvar um allt að 10%.
 Ef sveitarfélag kemst í fjárþröng er sveitarstjórn heimilt að leggja sérstakt
            álag á útsvör ársins, sbr. 90. gr. sveitarstjórnarlaga.
Tilkynning um breytingar á útsvari, sbr. 5. og 6. mgr., skal senda hlutaðeigandi
              skattstjóra eigi síðar en 31. mars á álagningarári.
 25. gr. Sveitarstjórn er heimilt að taka til greina umsókn manna um lækkun eða
  niðurfellingu álagðs útsvars þegar svo stendur á sem segir í 1. mgr. 66. gr.
 laga um tekjuskatt og eignarskatt telji hún ástæðu til að veita frekari lækkun
 en skattstjóri veitti við afgreiðslu á umsókn um lækkun útsvarsstofns. Á sama
  hátt getur sveitarstjórn lækkað eða fellt niður álagt útsvar þeirra sem nutu
        bóta samkvæmt II. og [III. kafla]^1) laga um almannatryggingar.
  Skattstjóri skal veita sveitarstjórn aðgang að skattframtölum hlutaðeigandi
   einstaklinga, svo og veita henni þær upplýsingar sem nauðsynlegar teljast.
 Sveitarstjórn skal tilkynna lækkun útsvars til skattstjóra, innheimtuaðila og
                          hlutaðeigandi einstaklings.
   Þeim sem sveitarstjórn felur að annast störf þessi er bannað, að viðlagðri
ábyrgð eftir ákvæðum almennra hegningarlaga um brot í opinberu starfi, að skýra
  óviðkomandi mönnum frá því er þeir komast að í störfum sínum og varðar hagi
                                  skattaðila.
                            ^1)[29]L. 122/1996, 4. gr.
 26. gr. Skattstjóri semur skrá um útsvör í hverju sveitarfélagi í skattumdæmi
   sínu þegar hann hefur lokið álagningu útsvara. Skrá þessa skal hann senda
ríkisskattstjóra. Ríkisskattstjóri gerir síðan innheimtuskrá og sendir hana til
    sveitarstjórnar og innheimtuaðila, sbr. nánar ákvæði VIII. kafla laga um
                         staðgreiðslu opinberra gjalda.
 27. gr. Sveitarstjórn getur falið sérstökum innheimtuaðila að annast innheimtu
útsvara. Réttindi og skyldur sem innheimtumenn sveitarsjóða hafa lögum samkvæmt,
svo og allar heimildir sem þeim eru veittar til þess að framfylgja innheimtunni,
                         skulu falla til þessara aðila.
Hver gjaldandi skal á tekjuárinu inna af hendi bráðabirgðagreiðslu upp í útsvar
            samkvæmt ákvæðum laga um staðgreiðslu opinberra gjalda.
   Þeir gjaldendur, sem reynast skulda útsvar að lokinni álagningu opinberra
  gjalda, sbr. 98. gr. laga um tekjuskatt og eignarskatt, skulu greiða það sem
 vangoldið er á sömu gjalddögum og eftirstöðvar tekjuskatts, sbr. 4. mgr. 110.
                     gr. laga um tekjuskatt og eignarskatt.
        Ákvæði 1.3. mgr. 110. gr. laga um tekjuskatt og eignarskatt, um
 fyrirframgreiðslu tekjuskatts, skulu gilda um þann hluta útsvars sem stafar af
                          öðrum tekjum en launatekjum.
 Sé útsvar hækkað eftir álagningu fellur viðbótarfjárhæðin í gjalddaga 10 dögum
                 eftir að gjaldanda var tilkynnt um hækkunina.
 Þeim erlendu ríkisborgurum eða ríkisfangslausu mönnum, er fengið hafa dvalar-
   eða landvistarleyfi hér á landi um tiltekinn tíma, er skylt að gera skil á
útsvari sínu á sama tíma og kveðið er á um skil á tekjuskatti, sbr. 7. mgr. 110.
                     gr. laga um tekjuskatt og eignarskatt.
  Áfrýjun útsvarsákvörðunar eða deila um útsvarsskyldu frestar hvorki eindaga
útsvars né leysir gjaldanda undan álögum sem beitt er vegna vangreiðslu þess. Ef
útsvar er lækkað eða fellt niður með úrskurði eða dómi skal endurgreiðsla þegar
                                   fara fram.
28. gr. Útsvör skulu greidd á tekjuári samkvæmt lögum um staðgreiðslu opinberra
gjalda eftir því sem við á. Greiðslur á tekjuári eru til bráðabirgða en endanleg
álagning fer fram eftir á og getur því komið til endurgreiðslu eða viðbótarkröfu
                               frá sveitarstjórn.
 Fjármálaráðuneytið sér um endurgreiðslu fyrir hönd sveitarfélaga í samræmi við
    ákvæði laga um staðgreiðslu opinberra gjalda, en gjaldendur skulu greiða
 viðbótarkröfu frá sveitarstjórn í samræmi við ákvæði 3.7. mgr. 27. gr. Ákvæði
2. mgr. 121. gr. laga um tekjuskatt og eignarskatt, um verðbætur, skulu eiga við
           um endurgreiðslur og viðbótarkröfur þær sem hér um ræðir.
 Um innheimtu, dráttarvexti og innheimtuúrræði gilda ákvæði þessara laga eftir
 því sem við getur átt, sbr. og 2. mgr. 37. gr. laga um staðgreiðslu opinberra
                                    gjalda.
    Allir þeir, sem greiða laun, sbr. 1. mgr. 92. gr. laga um tekjuskatt og
   eignarskatt, eru skyldir, að kröfu innheimtumanns, að halda eftir af kaupi
     launamanns til lúkningar útsvari þeirra aðila sem launagreiðendur bera
  sjálfskuldarábyrgð á og innheimta ber samkvæmt ákvæðum þessara laga. Aldrei
skulu launagreiðendur þó halda eftir meira en nemur 75% af heildarlaunagreiðslu
 hverju sinni til greiðslu á útsvari og gjöldum samkvæmt lögum um tekjuskatt og
   eignarskatt. Í reglugerð^1) skulu sett nánari ákvæði um framkvæmd þessarar
                                    greinar.
Hafi launagreiðandi vanrækt að halda eftir af launum ber hann sjálfskuldarábyrgð
                             á greiðslu þess fjár.
 Krafa vegna fjár, sem launagreiðandi hefur haldið eftir eða bar að halda eftir
        samkvæmt þessari grein, nýtur lögtaksréttar hjá launagreiðanda.
Launagreiðandi, sem eigi hefur skilað á réttum degi því fé er hann hefur haldið
 eftir eða bar að halda eftir af launum, skal greiða dráttarvexti skv. 32. gr.
              frá þeim degi sem skila bar fénu til innheimtuaðila.
  Séu launagreiðslur inntar af hendi fyrir milligöngu annars aðila hvíla sömu
   skyldur á milligönguaðila og lagðar eru á launagreiðanda samkvæmt ákvæðum
                               þessarar greinar.
                               ^1)[30]Rg. 124/2001.
 29. gr. Gjaldandi, sem ofgreitt hefur útsvar til launagreiðanda, getur krafið
  hlutaðeigandi sveitarstjórn um það sem ofgreitt kann að vera og skiptir ekki
          máli hvort launagreiðandi hefur staðið skil á fénu eða ekki.
  Sveitarstjórn getur ekki krafið gjaldanda um útsvar er launagreiðandi hefur
haldið eftir af launum gjaldandans þó að launagreiðandinn hafi ekki staðið skil
                          á fénu til sveitarstjórnar.
30. gr. Um ábyrgð á greiðslu útsvars gilda ákvæði 114. gr. laga um tekjuskatt og
                                  eignarskatt.
31. gr. Sveitarstjórnir, sem hlut eiga að máli, hafa sama rétt og gjaldendur til
        að kæra útsvarsálagningu til skattstjóra og áfrýja úrskurðum til
                               yfirskattanefndar.

                             V. kafli. Ýmis ákvæði.
32. gr. Séu gjöld samkvæmt lögum þessum eigi greidd innan mánaðar frá gjalddaga
skal greiða sveitarstjórn dráttarvexti af því sem gjaldfallið er. Með gjalddaga
í þessu sambandi er átt við reglulega gjalddaga skv. 4. mgr. 4. gr. og 3. og 5.
 mgr. 27. gr., en gjaldfelling vegna vangreiðslu á hluta skv. 5. mgr. 4. gr. og
4. mgr. 27. gr. hefur ekki áhrif á dráttarvaxtaútreikning. Um dráttarvexti gilda
                 ákvæði III. kafla [31]vaxtalaga, nr. 25/1987.
 Nú verður ljóst þegar álagningu sveitarsjóðsgjalda lýkur eða við endurákvörðun
þeirra að gjaldandi hefur greitt meira en endanlegu álögðu gjaldi nemur og skal
þá endurgreiða það sem ofgreitt var ásamt vöxtum fyrir það tímabil sem féð var í
    vörslu sveitarstjórnar. [Skulu vextir þessir vera jafnháir hæstu vöxtum
                  óbundinna sparireikninga á hverjum tíma.]^1)
                            ^1)[32]L. 148/1995, 6. gr.
   33. gr. Gjöld samkvæmt lögum þessum, svo og dráttarvexti, má taka lögtaki.
 34. gr. Ríkisstjórninni er heimilt að gera samninga við stjórnir annarra ríkja
um gagnkvæmar ívilnanir á útsvörum þeirra erlendra og íslenskra aðila sem eftir
   gildandi útsvarslögum ríkjanna eiga að greiða útsvar af sömu tekjum bæði á
                       Íslandi og í einhverju öðru ríki.
 Nú er eigi fyrir hendi samningur við annað ríki um að komast hjá tvísköttun á
tekjur skv. 1. mgr. og einstaklingur, sem útsvarsskyldur er hér á landi skv. 19.
    gr., greiðir til opinberra aðila í öðru ríki útsvar af tekjum sínum sem
   útsvarsskyldar eru hér á landi og er þá ríkisskattstjóra heimilt, samkvæmt
  umsókn hlutaðeigandi einstaklings eða ábendingu skattstjóra, að lækka útsvar
         hans hér á landi með hliðsjón af þessum útsvarsgreiðslum hans.
 35. gr. Ráðherra er heimilt að setja með reglugerð nánari ákvæði um framkvæmd
                                laga þessara.^1)
   ^1)[33]Rg. 542/1989, sbr. [34]395/1990; [35]rg. 945/2000 (um fasteignaskatt).

                            Ákvæði til bráðabirgða.
I. Sérstakan fasteignaskatt, sem nema skal 1,25% að hámarki af álagningarstofni,
 er heimilt að leggja á fasteignir sem nýttar eru við verslunarrekstur eða til
   skrifstofuhalds, ásamt tilheyrandi lóð, enda þótt um leigulóð sé að ræða.
Skattskylda samkvæmt þessu ákvæði hvílir á aðilum sem skattskyldir eru samkvæmt
    ákvæðum [36]I. kafla laga nr. 75/1981, um tekjuskatt og eignarskatt, eða
 [37]lögum nr. 65/1982, um skattskyldu innlánsstofnana, með síðari breytingum.
     Skattskyldan nær til sömu aðila og samkvæmt fyrri lögum um sama efni.
Álagningarstofn skal vera fasteignamatsverð í árslok áður en álagning fer fram.
Ef fasteignamat er ekki fyrir hendi skal miða við kostnaðar- eða kaupverð eignar
 eða áætlað fasteignamatsverð. Við ákvörðun á því hvaða eignir myndi stofn til
  skatts samkvæmt þessu ákvæði skal miða við raunverulega notkun fasteignar í
árslok áður en álagning fer fram. Sé sama eignin notuð við verslunarrekstur eða
   til skrifstofuhalds, en einnig til annars, skal við ákvörðun á skattstofni
skipta verðmæti eignarinnar hlutfallslega. Skattur samkvæmt ákvæði þessu rennur
óskiptur til sveitarsjóðs. Sveitarstjórn annast álagningu og innheimtu skattsins
              en getur falið sérstökum innheimtuaðila innheimtuna.
   Eigendur fasteigna skulu senda því sveitarfélagi, sem eign er í, skrá yfir
        eignir sem falla undir ákvæði þetta ásamt upplýsingum um síðasta
  heildarfasteignamatsverð þeirra, eða eftir atvikum kostnaðarverð. Enn fremur
 skal skrá þar upplýsingar um notkun þeirra, svo og upplýsingar um rúmmál eigna
   sem einnig eru notaðar til annars en verslunarreksturs og skrifstofuhalds.
Sveitarstjórn auglýsir frest eigenda til að skila upplýsingum þeim er að framan
greinir. Vanræki húseigandi að senda skrá yfir eignir sem ákvæði þetta tekur til
er sveitarstjórn heimilt að nota aðrar upplýsingar til viðmiðunar við álagningu
   þar til húseigandi bætir úr. Skattyfirvöld skulu veita sveitarstjórnum þær
 upplýsingar sem þörf er á í sambandi við framkvæmd ákvæðis þessa, þar á meðal
 skal heimila sveitarstjórnum aðgang að skrám yfir aðila sem skattlagðir voru á
    grundvelli [38]V. kafla laga nr. 111/1992, um breytingar í skattamálum.
[Sérstakur fasteignaskattur skv. 1. mgr. leggst á álagningarstofn í stiglækkandi
                             þrepum sem hér segir:
                                 Árið 1996 0,937%.
                                 Árið 1997 0,625%.
                                 Árið 1998 0,313%.
                        Árið 1999 fellur skatturinn niður.
 Þrátt fyrir ákvæði b-liðar 3. mgr. 3. gr. laganna skal hámark fasteignaskatts
samkvæmt þessum lið vera sem hér segir miðað við álagningarstofn og hækka þannig
                                   í þrepum:
                                 Árið 1996 1,17%.
                                 Árið 1997 1,22%.
                                 Árið 1998 1,27%.
                               Árið 1999 1,32%.]^1)
Ákvæði II. kafla laga þessara sem taka til fasteignaskatts skulu jafnframt gilda
um sérstakan skatt á skrifstofu- og verslunarhúsnæði samkvæmt þessu ákvæði eftir
                             því sem við getur átt.
 Ráðherra er heimilt að setja með reglugerð nánari ákvæði um framkvæmd ákvæðis
                                     þessa.
    [Bráðabirgðaákvæði þetta gildir þar til álagningu árið 1999 á grundvelli
                            ákvæðisins er lokið.]^2)
               ^1)[39]L. 148/1995, 7. gr. ^2)[40]L. 148/1995, 8. gr.
                                   [II. ]^1)
                             ^1)[41]L. 79/1996, 7. gr.
                                   [III. ]^1)
              ^1)[42]L. 79/1996, 7. gr., sbr. [43]l. 122/1996, 5. gr.
[IV. Til að tryggja einsetningu grunnskólans skal ríkissjóður verja allt að 265
milljónum króna á ári af tekjuskatti áranna 19972001 til að styrkja framkvæmdir
   við grunnskólabyggingar. Féð skal renna í Jöfnunarsjóð sveitarfélaga. Til
   viðbótar framlagi ríkisins til stofnframkvæmda í grunnskólum renni árlegt
  lögbundið framlag Jöfnunarsjóðs sveitarfélaga til Lánasjóðs sveitarfélaga á
                  árunum 19972002, 135 milljónir króna á ári.
Ráðstöfunarfé skv. 1. mgr. skal varið til að greiða allt að 20% af normkostnaði
    við grunnskólabyggingar í sveitarfélögum með 2.000 íbúa og yfir á árunum
 19972002 í samræmi við norm og reglur Jöfnunarsjóðs sveitarfélaga eins og þær
    eru hverju sinni. Sá hluti fjárhæðarinnar sem sveitarfélögin nýta ekki á
   viðkomandi ári skal færður á milli ára innan tímabilsins. Framlag ríkisins
 samkvæmt þessu ákvæði skal að hámarki vera 1.325 milljónir króna á tímabilinu.
    Endurskoða skal núgildandi norm og reglur Jöfnunarsjóðs sveitarfélaga um
stofnframlög og setja nánari ákvæði og sérstakar reglur um úthlutun þessa fjár í
                samráði við Samband íslenskra sveitarfélaga.]^1)
                             ^1)[44]L. 79/1996, 7. gr.
    [V. Þrátt fyrir ákvæði 23. gr. skal hámark útsvars skv. 1. mgr. 23. gr.
                        tekjuárið 2001 vera 12,70%.]^1)
                            ^1)[45]L. 144/2000, 7. gr.
 [VI. Þrátt fyrir lokamálslið 3. mgr. 13. gr. skal stjórn Bændasamtaka Íslands
 skila tillögum um framlög vegna framkvæmda á árunum 1999 og 2000 eigi síðar en
                               15. mars 2001.]^1)
                            ^1)[46]L. 144/2000, 7. gr.

References

   Visible links
   1. http://www.althingi.is/dba-bin/lawformpr.pl?lnr=1995004
   2. file:///altext/stjt/2000.144.html
   3. file:///altext/stjt/2000.144.html
   4. file:///altext/stjt/2000.144.html
   5. file:///altext/stjt/1996.122.html
   6. file://1987045.html
   7. file:///altext/stjt/1996.079.html
   8. file:///altext/stjt/1996.122.html
   9. http://www.reglugerd.is/interpro/dkm/WebGuard.nsf/key2/080-2001
  10. file:///altext/stjt/2000.144.html
  11. file:///altext/stjt/1996.079.html
  12. file:///altext/stjt/1996.079.html
  13. http://www.reglugerd.is/interpro/dkm/WebGuard.nsf/key2/105-1996
  14. file:///altext/stjt/1995.148.html
  15. http://www.reglugerd.is/interpro/dkm/WebGuard.nsf/key2/653-1997
  16. http://www.reglugerd.is/interpro/dkm/WebGuard.nsf/key2/771-1998
  17. file:///altext/stjt/1996.079.html
  18. file://1991081.html#g1
  19. http://www.reglugerd.is/interpro/dkm/WebGuard.nsf/key2/973-2000
  20. file:///altext/stjt/2000.144.html
  21. file:///altext/stjt/1995.148.html
  22. file:///altext/stjt/1996.079.html
  23. file:///altext/stjt/1995.148.html
  24. http://www.reglugerd.is/interpro/dkm/WebGuard.nsf/key2/044-1999
  25. http://www.reglugerd.is/interpro/dkm/WebGuard.nsf/key2/906-1999
  26. http://www.reglugerd.is/interpro/dkm/WebGuard.nsf/key2/713-2001
  27. file:///altext/stjt/2000.144.html
  28. file:///altext/stjt/1996.122.html
  29. file:///altext/stjt/1996.122.html
  30. http://www.reglugerd.is/interpro/dkm/WebGuard.nsf/key2/124-2001
  31. file://1987025.html
  32. file:///altext/stjt/1995.148.html
  33. http://www.reglugerd.is/interpro/dkm/WebGuard.nsf/key2/542-1989
  34. http://www.reglugerd.is/interpro/dkm/WebGuard.nsf/key2/395-1990
  35. http://www.reglugerd.is/interpro/dkm/WebGuard.nsf/key2/945-2000
  36. file://1981075.html
  37. file://1982065.html
  38. file:///altext/stjt/1992.111.html
  39. file:///altext/stjt/1995.148.html
  40. file:///altext/stjt/1995.148.html
  41. file:///altext/stjt/1996.079.html
  42. file:///altext/stjt/1996.079.html
  43. file:///altext/stjt/1996.122.html
  44. file:///altext/stjt/1996.079.html
  45. file:///altext/stjt/2000.144.html
  46. file:///altext/stjt/2000.144.html
