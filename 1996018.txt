
   --------------------------------------------------------------------------

                         Lög um erfðabreyttar lífverur

                              1996 nr. 18 2. apríl

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 15. apríl 1996. EES-samningurinn: XX. viðauki tilskipun 90/219/EBE og
  90/220/EBE og XVIII. viðauki tilskipun 90/679/EBE. Breytt með [1]l. 44/1999
 (tóku gildi 1. júlí 1999), l.164/2002 (tóku gildi 1. jan. 2003), [2]l. 88/2008
   (tóku gildi 1. jan. 2009 nema brbákv. VII sem tók gildi 21. júní 2008), l.
   83/2010 (tóku gildi 1. júlí 2010; EES-samningurinn: XX. viðauki tilskipun
             2001/18/EB) og l. 162/2010 (tóku gildi 1. jan. 2011).

                      I. kafli. Markmið, gildissvið o.fl.
    1. gr. [Markmið laga þessara er að vernda náttúru landsins, líffræðilega
    fjölbreytni, vistkerfi, plöntur og heilsu manna og dýra gegn hugsanlega
     skaðlegum og óæskilegum áhrifum erfðabreyttra lífvera. Tryggja skal að
    framleiðsla og notkun erfðabreyttra lífvera fari fram á siðferðilega og
samfélagslega ábyrgan hátt í samræmi við varúðarregluna og grundvallarregluna um
                              sjálfbæra þróun.]^1)
                               ^1)L. 83/2010, 1. gr.
2. gr. [Lögin taka til allrar notkunar og starfsemi með erfðabreyttar lífverur,
þar með eru taldar rannsóknir, ræktun, framleiðsla, geymsla, meðhöndlun úrgangs,
slepping og dreifing, auk eftirlits með athafnasvæðum. Jafnframt taka lögin til
    innflutnings, merkingar, markaðssetningar, sölu og annarrar afhendingar
 erfðabreyttra lífvera, svo og til vöru eða hluta úr vöru sem inniheldur þær að
einhverju leyti. Enn fremur taka lögin til flutnings á erfðabreyttum lífverum og
   vöru sem inniheldur þær á landi, sjó og í lofti. Þá taka lögin einnig til
      upplýsingagjafar til almennings og réttar hans til athugasemda.]^1)
    Lögin gilda ekki um lífverur sem verða til með hefðbundnum kynbótum eða
                        náttúrulegu erfðabreytingaferli.
             Lög þessi gilda ekki um afurðir erfðabreyttra lífvera.
     Við framkvæmd laganna skal höfð í huga sérstaða landsins á norðurslóð.
                               ^1)L. 83/2010, 2. gr.
      3. gr. Lögin gilda á Íslandi, í landhelginni og efnahagslögsögunni.

                           II. kafli. Orðaskýringar.
 4. gr. Í lögum þessum er merking eftirtalinna orða og orðasambanda eins og hér
                                     segir:
      Afmörkuð notkun erfðabreyttra lífvera táknar alla þá starfsemi þar sem
 litningum í lífverum er breytt eða þegar erfðabreyttar lífverur eru ræktaðar,
geymdar, notaðar, fluttar eða þeim fargað, enda sé beitt tálmunum af hvaða toga
  sem er til að hindra að erfðabreyttar lífverur komist í snertingu við fólk,
                          umhverfi eða aðrar lífverur.
         Afurðir erfðabreyttra lífvera eru afurðir sem framleiddar eru með
    erfðabreyttum lífverum en innihalda ekki lifandi erfðabreyttar lífverur.
    Greinargerð um hugsanlegar afleiðingar er úttekt á hugsanlegum afleiðingum
  fyrir heilsu manna, annarra lífvera og umhverfi vegna afmarkaðrar notkunar,
losunar og sleppingar og dreifingar erfðabreyttra lífvera, svo og vöru sem hefur
                        erfðabreyttar lífverur að geyma.
    [Erfðabreytt lífvera er lífvera, önnur en maður, þar sem erfðaefninu hefur
 verið breytt á annan hátt en gerist í náttúrunni við pörun og/eða náttúrulega
                                endurröðun.]^1)
     Erfðatækni er tækni sem notuð er til þess að einangra, greina og umbreyta
            erfðaefni og flytja það inn í lifandi frumur eða veirur.
     [Líffræðileg fjölbreytni nær eins og hugtakið lífríki til allrar lifandi
  náttúru, eininganna sem hún er gerð úr og birtingarforma hennar. Líffræðileg
       fjölbreytni spannar náttúrulegan og manngerðan breytileika á öllum
 skipulagsstigum lífsins, frá erfðavísum og tegundum til vist- og lífkerfa.]^1)
      Lífvera er líffræðileg eining þar sem fram getur farið eftirmyndun eða
                             yfirfærsla erfðaefnis.
    Lögbært yfirvald er það stjórnvald sem aðildarríki EES-samningsins tilnefna
 til að fara með leyfisveitingar í hverju landi og hafa umsjón og eftirlit með
                         notkun erfðabreyttra lífvera.
     Markaðssetning er hvers kyns afhending erfðabreyttra lífvera eða vöru sem
       hefur þær að geyma, hvort sem afhendingin er gegn gjaldi eða ekki.
                [Markaðssetning nær einnig til innflutnings.]^1)
    [Sjálfbær þróun hefur verið skilgreind sem þróun sem mætir þörfum samtímans
án þess að draga úr möguleikum kynslóða til að mæta þörfum sínum. Í þessu felst
     að sókn eftir efnahagslegum gæðum verður að haldast í hendur við vernd
 umhverfisins og grunngæða jarðar, sbr. 1. meginreglu Ríó-yfirlýsingarinnar frá
                                   1992.]^1)
    [Slepping eða dreifing er sú aðgerð þegar erfðabreyttar lífverur, eða vara
 eða hluti úr vöru sem hefur þær að geyma, eru ræktaðar, aldar eða þeim sleppt
eða dreift af ásetningi utan húss án þess að þær séu lokaðar af með fullnægjandi
tálmunum sem hindra að þær geti haft áhrif á fólk, aðrar lífverur, líffræðilega
                         fjölbreytni eða umhverfið.]^1)
   Slys er sérhvert það tilvik kallað þegar erfðabreyttar lífverur sleppa út og
 geta stefnt heilsu manna, annarra lífvera eða umhverfinu í hættu, þegar í stað
                                   eða síðar.
         [Umsækjandi er sá sem afhendir umsókn samkvæmt lögum þessum.]^1)
   Vara er tilbúið efni eða framleiðsluvara sem sett er á markað og er að hluta
       eða öllu leyti úr erfðabreyttum lífverum eða samsetningum þeirra.
     [Varúðarregla felur í sér að þar sem hætta er á alvarlegu eða óbætanlegu
 tjóni skuli ekki beita skorti á vísindalegri fullvissu sem rökum til að fresta
 kostnaðarhagkvæmum aðgerðum sem koma í veg fyrir umhverfisspjöll. Það felur í
   sér að þegar fyrir hendi er vísindaleg óvissa um afleiðingar aðgerða fyrir
umhverfið skuli náttúran njóta vafans (sbr. 15. meginreglu Ríó-yfirlýsingarinnar
                                 frá 1992).]^1)
                               ^1)L. 83/2010, 3. gr.

                            III. kafli. Stjórnsýsla.
    5. gr. Umhverfisráðherra fer með yfirstjórn mála samkvæmt lögum þessum.
   [Umhverfisstofnun hefur yfirumsjón með framkvæmd laganna, veitir leyfi og
stjórnar eftirliti með starfsemi samkvæmt lögum þessum og reglugerðum settum með
  stoð í þeim auk þess að beita sér fyrir fræðslu um erfðabreyttar lífverur og
     áhrif þeirra á umhverfið í samráði við ráðgjafanefnd, sbr. 6. gr.]^1)
   Umhverfisráðherra getur með reglugerð, að fenginni umsögn [velferðar-],^2)
 menntamála- og landbúnaðarráðherra, falið öðrum stjórnvöldum að fara með hluta
  eftirlitsins í samræmi við lög sem um þau stjórnvöld gilda undir yfirumsjón
                            [Umhverfisstofnunar].^3)
[Umhverfisstofnun]^3) getur afturkallað leyfi sem hún hefur veitt samkvæmt lögum
   þessum ef áhætta af leyfðri starfsemi eykst, flokkun erfðabreyttra lífvera
breytist, nýjar upplýsingar liggja fyrir um að áhætta af starfseminni hafi verið
vanmetin, ný tækni gerir það að verkum að mögulegt er að takmarka frekar en gert
 er áhættu fyrir heilsu manna og umhverfi eða ef brotið er gegn lögum og reglum
                           sem um starfsemina gilda.
[Umhverfisstofnun]^3) er óheimilt að veita leyfi ef slík leyfisveiting samræmist
                          ekki markmiðum laga þessara.
       ^1)L. 83/2010, 4. gr. ^2)L. 162/2010, 16. gr. ^3)L. 164/2002, 9. gr.
     6. gr. Umhverfisráðherra skal skipa níu manna ráðgjafanefnd sem hefur
 sérfræðiþekkingu á þessu sviði. Skipa skal með sama hætti jafnmarga til vara.
 [Nefndin skal veita umsagnir samkvæmt lögum þessum auk þess sem hún skal veita
    eftirlits- og framkvæmdaraðilum ráðgjöf um framkvæmd laganna.]^1) Þá ber
nefndinni að gera tillögur til ráðherra um allt það sem horfir til betri vegar í
   málaflokki þessum. Við skipan í nefndina skulu m.a. höfð í huga tengsl við
sérfræðistofnanir í náttúrufræði og siðfræði. Umhverfisráðherra setur nefndinni
 starfsreglur í reglugerð auk þess sem þar skal kveðið á um það hvenær skylt sé
  að leita umsagnar nefndarinnar áður en endanleg ákvörðun er tekin eða leyfi
     veitt. Kostnaður sem hlýst af starfsemi nefndarinnar skal greiddur úr
                                  ríkissjóði.
                               ^1)L. 83/2010, 5. gr.
 7. gr. Umhverfisráðherra setur í reglugerðir^1) á grundvelli laga þessara, að
 fenginni umsögn ráðgjafanefndar, sbr. 6. gr., m.a. nánari ákvæði um framkvæmd
                laga þessara að því er varðar eftirtalin atriði:
                 1. flokkun erfðabreyttra lífvera í áhættuflokka;
      2. einangrunarráðstafanir í samræmi við flokkun erfðabreyttra lífvera í
                                 áhættuflokka;
     3. ákvæði, í samráði við [velferðarráðherra],^2) um aðbúnað starfsfólks,
 aðstöðu, búnað og tæki sem notuð eru við starfsemi með erfðabreyttar lífverur;
                    4. greinargerð um hugsanlegar afleiðingar;
      5. skrár sem skylt er að halda vegna notkunar á erfðabreyttum lífverum;
          6. skilyrði fyrir sleppingu og dreifingu erfðabreyttra lífvera;
           7. flutning erfðabreyttra lífvera og vöru sem inniheldur þær;
            [8. vöktun erfðabreyttra lífvera og skýrslugjöf þar um];^3)
    [9. ]^3) markaðssetningu erfðabreyttra lífvera og vöru sem inniheldur þær;
         [10. ]^3) mengunarvarnir, geymslu, losun og meðferð úrgangsefna;
                            [11. ]^3) rannsóknarsvæði;
      [12. ]^3) [efni umsókna og meðferð þeirra, þ.m.t. gerð matsskýrslu sem
   Umhverfisstofnun skal vinna, tilkynningar samkvæmt samningnum um Evrópska
    efnahagssvæðið, gerð mats á umhverfisáhættu sem umsækjandi framkvæmir og
                   leyfisveitingar samkvæmt lögum þessum];^3)
      [13. ]^3) [merkingar og vöruumbúðir erfðabreyttra lífvera eða vara sem
                               innihalda þær];^3)
                     [14. ]^3) neyðaráætlanir um slysavarnir;
                        [15. ]^3) fræðslu fyrir almenning;
                           [16. ]^3) ábyrgðartryggingar;
    [17. ]^3) önnur atriði sem nauðsynlegt er að setja reglur um í samræmi við
alþjóðasamninga sem Ísland hefur gerst aðili að, viðbætur eða breytingar á þeim.
[Ráðherra setur nánari ákvæði í reglugerð um fullnægjandi tálmanir sem hindra að
   slepping eða dreifing erfðabreyttra lífvera geti haft áhrif á fólk, aðrar
             lífverur, líffræðilega fjölbreytni eða umhverfið.]^3)
   ^1)Rg. 493/1997. Rg. 68/1998. Rg. 785/1999, sbr. 849/2000. Rg. 786/1999, sbr.
  850/2000. Rg. 275/2002. Rg. 276/2002. Rg. 828/2003. ^2)L. 162/2010, 16. gr.
                             ^3)L. 83/2010, 6. gr.

   [IV. kafli. Upplýsingagjöf til almennings og réttur almennings til að gera
                               athugasemdir.]^1)
                               ^1)L. 83/2010, 7. gr.
  [8. gr. Umhverfisstofnun skal kynna fyrir almenningi útdrátt úr umsókn um að
     setja erfðabreyttar lífverur eða vöru eða hluta úr vöru sem inniheldur
erfðabreyttar lífverur á markað. Þá skal veita almenningi aðgang að matsskýrslu
              sem stofnunin vinnur, sbr. 12. tölul. 1. mgr. 7. gr.
 Almenningur getur borið fram athugasemdir til Umhverfisstofnunar innan 30 daga
     frá birtingu útdráttar úr umsókn. Umhverfisstofnun sér um að koma þeim
athugasemdum á framfæri samkvæmt samningnum um Evrópska efnahagssvæðið, samkvæmt
               nánari fyrirmælum í reglugerð sem ráðherra setur.
  Nú hefur umsókn um að setja erfðabreyttar lífverur á markað í fyrsta sinn á
  Evrópska efnahagssvæðinu komið fram annars staðar á svæðinu og skal þá gera
   almenningi aðgengilegan útdrátt og/eða matsskýrslu slíkrar umsóknar. Skal
almenningi veittur tiltekinn frestur til að gera athugasemdir. Nánar skal kveðið
             á um framkvæmdina í reglugerð sem ráðherra setur.]^1)
                               ^1)L. 83/2010, 7. gr.
   [9. gr. Umhverfisstofnun ber að upplýsa almenning í eftirfarandi tilvikum:
    a. þegar erfðabreyttum lífverum er sleppt út í umhverfið á Íslandi í öðrum
                       tilgangi en að setja þær á markað,
        b. þegar erfðabreyttum lífverum er sleppt út í umhverfið án leyfis,
     c. þegar erfðabreyttar lífverur eða vörur sem innihalda þær eru settar á
                               markað án leyfis,
   d. þegar Umhverfisstofnun hefur krafist þess að umsækjandi bregðist við, t.d.
  með því að gera hlé á eða hætta við sleppingu eða dreifingu á erfðabreyttum
  lífverum vegna nýrra upplýsinga er hafa veruleg áhrif á mat á áhættu samfara
    sleppingu eða dreifingu, sbr. nánari fyrirmæli í reglugerð sem ráðherra
                                   setur.]^1)
                               ^1)L. 83/2010, 7. gr.
    [10. gr. Umhverfisstofnun og umsagnaraðilum ber að gæta trúnaðar um þær
   upplýsingar sem skaðað gætu samkeppnisstöðu umsækjanda og Umhverfisstofnun
hefur, að ósk hans, samþykkt að farið verði með sem trúnaðarmál, samkvæmt nánari
                 fyrirmælum sem umhverfisráðherra setur þar um.
      Óheimilt er þó að fara með eftirfarandi upplýsingar sem trúnaðarmál:
   a. almenna lýsingu á erfðabreyttum lífverum, nafn og heimilisfang umsækjanda,
    tilgang og staðsetningu sleppingar eða dreifingar og fyrirhugaða notkun,
       b. aðferðir og áætlanir sem varða vöktun erfðabreyttu lífverunnar eða
                   lífveranna og viðbrögð í neyðartilfellum,
                           c. mat á umhverfisáhættu.]^1)
                               ^1)L. 83/2010, 7. gr.

             [V. kafli.]^1) Afmörkuð notkun erfðabreyttra lífvera.
                               ^1)L. 83/2010, 7. gr.
  [11. gr.]^1) Óheimilt er að hefja starfsemi þar sem fram á að fara afmörkuð
  notkun erfðabreyttra lífvera, nema að fengnu leyfi [Umhverfisstofnunar].^2)
Sækja ber um leyfi til [Umhverfisstofnunar]^2) fyrir hverja tegund erfðabreyttra
                lífvera sem fyrirhugað er að nota eða framleiða.
  Í umsókn skal gerð grein fyrir hugsanlegum afleiðingum afmarkaðrar notkunar
   hinnar erfðabreyttu lífveru fyrir heilsu manna og umhverfi og fyrirhuguðum
   öryggisráðstöfunum, auk almennra upplýsinga um tegund starfsemi og flokkun
 erfðabreyttra lífvera. [Ráðherra setur í reglugerð nánari ákvæði um hvaða gögn
  skulu fylgja umsókn, þ.m.t. mat á umhverfisáhættu sem umsækjanda er skylt að
                                   gera.]^3)
[Umhverfisstofnun]^2) getur krafist þess að umsækjandi veiti frekari upplýsingar
           en fram koma í umsókn um aðstöðu og fyrirhugaða starfsemi.
   [Umhverfisstofnun]^2) tilkynnir umsækjanda skriflega um móttöku umsóknar.
        ^1)L. 83/2010, 7. gr. ^2)L. 164/2002, 9. gr. ^3)L. 83/2010, 8. gr.
  [12. gr.]^1) Afmörkuð notkun erfðabreyttra lífvera skal einungis fara fram á
     rannsóknarstofum eða athafnasvæðum sem [Umhverfisstofnun]^2) og aðrir
   eftirlitsaðilar hafa samþykkt til slíkrar notkunar. Þá getur starfsemi með
 erfðabreyttar lífverur ekki hafist fyrr en eftirlitsaðilar hafa samþykkt þann
  búnað sem fyrirhugað er að nota við starfsemina og að farið sé að viðeigandi
           reglum um aðbúnað, hollustuhætti og öryggi á vinnustöðum.
  Þegar unnið er með erfðabreyttar lífverur þar sem sérstakrar varúðar er þörf
skulu einangrunarráðstafanir og mengunarvarnir viðhafðar í samræmi við flokkun á
  erfðabreyttum lífverum og tegund starfsemi. Þeir sem bera ábyrgð á starfsemi
 skv. 1. mgr. skulu taka einangrunarráðstafanir og mengunarvarnir reglulega til
    endurskoðunar og hafa til hliðsjónar nýjungar á sviði vísinda og tækni.
                   ^1)L. 83/2010, 7. gr. ^2)L. 164/2002, 9. gr.
   [13. gr.]^1) [Umhverfisstofnun]^2) leggur mat á hverja umsókn á grundvelli
framkominna gagna og umsagna og tekur afstöðu til þess hvort leyfi skuli veitt.
 Stofnuninni er heimilt að takmarka þann tíma sem starfsemi er heimil og binda
leyfi öðrum skilyrðum. Þá getur [Umhverfisstofnun]^2) krafist þess að umsækjandi
 breyti aðstöðu sinni í samræmi við ákvæði laga og reglugerða áður en leyfi er
                                     veitt.
   Aðeins skal veita leyfi til afmarkaðrar notkunar að ekki sé talin hætta á
 skaðsemi út frá umhverfisverndar- og heilsufarssjónarmiðum og siðferðilega sé
                                 réttlætanlegt.
  [Umhverfisstofnun]^2) skal tilkynna umsækjanda skriflega hvort fallist hafi
                                verið á umsókn.
 Tilkynna skal [Umhverfisstofnun]^2) þegar notkun eða framleiðsla erfðabreyttra
                 lífvera hefst og halda dagbók um starfsemina.
     [Umhverfisstofnun]^2) skal hafa eftirlit með og skrásetja þær tegundir
              erfðabreyttra lífvera sem unnið er með hverju sinni.
                   ^1)L. 83/2010, 7. gr. ^2)L. 164/2002, 9. gr.
[14. gr.]^1) Ef afmörkuð notkun erfðabreyttra lífvera er fyrirhuguð sem þáttur í
kennslu í skólum á háskólastigi er heimilt að víkja frá ákvæðum [11., 12. og 13.
gr.],^2) enda hafi umhverfisráðherra gefið út sérstakt leyfi þar að lútandi, að
 fenginni umsögn eftirlitsaðila. Umhverfisráðherra getur afturkallað leyfi sem
                    hann hefur veitt samkvæmt þessari grein.
                    ^1)L. 83/2010, 7. gr. ^2)L. 83/2010, 9. gr.
 [15. gr.]^1) Tilkynna skal [Umhverfisstofnun]^2) án tafar ef breytt er aðstöðu
   þar sem fram fer afmörkuð notkun erfðabreyttra lífvera. Hið sama á við ef
  flokkun erfðabreyttra lífvera breytist. Skal [Umhverfisstofnun]^2) tilkynna
    leyfishafa skriflega svo skjótt sem auðið er hvort breytingarnar séu svo
 veigamiklar að afturkalla verði áður útgefið leyfi eða hvort leyfishafi skuli
               breyta starfsaðstöðu sinni að boði stofnunarinnar.
                   ^1)L. 83/2010, 7. gr. ^2)L. 164/2002, 9. gr.

          [VI. kafli.]^1) Slepping eða dreifing erfðabreyttra lífvera.
                               ^1)L. 83/2010, 7. gr.
 [16. gr.]^1) Óheimilt er að sleppa eða dreifa erfðabreyttum lífverum, nema að
         fengnu leyfi [Umhverfisstofnunar].^2) Sækja skal um leyfi til
[Umhverfisstofnunar]^2) fyrir hverja einstaka sleppingu eða dreifingu. Sækja má
um leyfi fyrir fleiri en eina sleppingu eða dreifingu í sömu umsókn, enda sé um
   að ræða samsetningu eða blöndu erfðabreyttra lífvera á einum stað eða sömu
 tegund þeirra er sleppt á fleiri stöðum í sama skyni og á afmörkuðu tímabili.
              Stofnunin skal staðfesta móttöku umsókna skriflega.
 [Umsókn skulu fylgja nauðsynlegar upplýsingar um eiginleika og einkenni hinnar
erfðabreyttu lífveru, mat á umhverfisáhættu, fyrirhugaðar öryggisráðstafanir og
      siðferðileg álitaefni ásamt öðrum gögnum sem ráðherra kveður á um í
                                 reglugerð.]^3)
   Umsóknir um leyfi skulu vera þannig úr garði gerðar að þær séu fallnar til
almennrar kynningar eftir því sem ákveðið kann að verða og samrýmist ákvæðum um
                          upplýsingaskyldu og trúnað.
                                      ^4)
     ^1)L. 83/2010, 7. gr. ^2)L. 164/2002, 9. gr. ^3)L. 83/2010, 10. gr. ^4)L.
                               164/2002, 10. gr.
   [17. gr.]^1) [Umhverfisstofnun]^2) leggur mat á hverja umsókn á grundvelli
framkominna gagna og umsagna og tekur afstöðu til þess hvort leyfi skuli veitt,
 að fengnum tillögum Náttúrufræðistofnunar Íslands. Aðeins skal veita leyfi til
       sleppingar eða dreifingar að ekki sé talin hætta á skaðsemi út frá
  umhverfisverndar- og heilsufarssjónarmiðum og siðferðilega sé réttlætanlegt.
  [Umhverfisstofnun]^2) skal tilkynna umsækjanda skriflega hvort fallist hafi
    verið á umsókn og hvaða skilyrðum leyfi sé bundið hafi það verið veitt.
 Stofnunin getur ákveðið áður en leyfi er veitt að framkvæmdar verði sérstakar
                            prófanir og rannsóknir.
                   ^1)L. 83/2010, 7. gr. ^2)L. 164/2002, 9. gr.
[18. gr.]^1) Telji leyfishafi nauðsynlegt að breyta áður heimilaðri tilhögun við
      sleppingu eða dreifingu erfðabreyttra lífvera ber honum að tilkynna
 [Umhverfisstofnun]^2) það án tafar. Sama gildir komi fram nýjar upplýsingar um
  hættu sem fylgir sleppingu eða dreifingu erfðabreyttra lífvera. Ákvæði þetta
    gildir þó að leyfi hafi verið gefið út. Skal stofnunin taka afstöðu til
    fyrirhugaðra breytinga og ráðstafana svo fljótt sem auðið er og tilkynna
                       leyfishafa ákvörðun sína án tafar.
                   ^1)L. 83/2010, 7. gr. ^2)L. 164/2002, 9. gr.

 [VII. kafli.]^1) Markaðssetning erfðabreyttra lífvera eða vöru sem inniheldur
                                      þær.
                               ^1)L. 83/2010, 7. gr.
[19. gr.]^1) Óheimilt er að markaðssetja hér á landi erfðabreyttar lífverur eða
     vöru sem inniheldur þær, nema að fengnu leyfi [Umhverfisstofnunar].^2)
[Gildistími slíks leyfis má vera að hámarki 10 ár.]^3) Umhverfisráðherra getur í
  reglugerð, að fengnum tillögum ráðgjafanefndar eða [Umhverfisstofnunar],^2)
    ákveðið að tilteknar afhendingar erfðabreyttra lífvera teljist ekki til
                   markaðssetningar í skilningi laga þessara.
        ^1)L. 83/2010, 7. gr. ^2)L. 164/2002, 9. gr. ^3)L. 83/2010, 11. gr.
 [20. gr.]^1) Umsókn um markaðssetningu skal beina til [Umhverfisstofnunar]^2)
sem staðfestir móttöku hennar skriflega. [Ráðherra kveður nánar á um í reglugerð
       hvaða gögn umsækjanda ber að leggja fram með umsókn, þ.m.t. mat á
  umhverfisáhættu sem umsækjanda er skylt að framkvæma.]^3) [Áður en stofnunin
gefur út leyfi skal hún leita umsagna um efni umsóknar og semja matsskýrslu eins
          og nánar er kveðið á um í reglugerð sem ráðherra setur.]^3)
[Umhverfisstofnun]^2) leggur mat á hverja umsókn á grundvelli framkominna gagna
         og umsagna og tekur afstöðu til þess hvort leyfi skuli veitt.
     [Umhverfisstofnun skal senda útdrátt úr umsókn og matsskýrslu sína til
  Eftirlitsstofnunar EFTA (ESA), eins og nánar er kveðið á um í reglugerð sem
                              ráðherra setur.]^3)
        ^1)L. 83/2010, 7. gr. ^2)L. 164/2002, 9. gr. ^3)L. 83/2010, 12. gr.
[21. gr. Að fengnu leyfi til markaðssetningar vöru eða hluta úr vöru, sem er að
  hluta eða öllu leyti úr erfðabreyttri lífveru eða lífverum, skal umsækjandi
tryggja að vöktun og skýrslugjöf sé í samræmi við þau skilyrði sem tilgreind eru
   í leyfinu. Ráðherra getur í reglugerð kveðið nánar á um framkvæmd slíkrar
                                 vöktunar.]^1)
                              ^1)L. 83/2010, 13. gr.
   [22. gr.]^1) Komi fram nýjar upplýsingar um áhættu vegna markaðssetningar
erfðabreyttra lífvera eða vöru sem inniheldur þær ber umsækjanda eða leyfishafa
að tilkynna það án tafar til [Umhverfisstofnunar].^2) Hið sama á við ef flokkun
erfðabreyttra lífvera breytist. Umsækjandi eða leyfishafi skal gera nauðsynlegar
ráðstafanir til þess að vernda heilsu manna og umhverfi sé þess þörf með tilliti
                          til þessara nýju upplýsinga.
Berist [Umhverfisstofnun]^2) tilkynning skv. 1. mgr. eða eftir öðrum leiðum skal
   hún svo skjótt sem auðið er taka afstöðu til þess hvort nauðsynlegt sé að
endurskoða eða breyta áður útgefnu leyfi eða afturkalla það. Ákvörðun sína skal
                    stofnunin tilkynna leyfishafa án tafar.
                   ^1)L. 83/2010, 13. gr. ^2)L. 164/2002, 9. gr.
 [23. gr.]^1) Ef fyrir liggur leyfi útgefið af lögbæru yfirvaldi í öðru landi á
 EES-svæðinu til markaðssetningar erfðabreyttra lífvera eða vöru sem inniheldur
    þær jafngildir sú leyfisveiting leyfi til markaðssetningar hér á landi.
    Umhverfisráðherra getur, þrátt fyrir ákvæði 1. mgr., að fengnum tillögum
 [Umhverfisstofnunar]^2) og umsögn ráðgjafanefndar, bannað eða takmarkað hér á
 landi markaðssetningu tiltekinna erfðabreyttra lífvera eða vöru sem inniheldur
þær ef hætta er á að markaðssetningin hafi í för með sér skaðleg áhrif á heilsu
  manna eða umhverfi. Það sama á við ef leyfisveiting samræmist ekki markmiðum
         laga þessara að öðru leyti eða samræmist ekki íslenskum lögum.
    [Umhverfisstofnun]^2) skal tilkynna án tafar öðrum lögbærum yfirvöldum á
              EES-svæðinu ákvörðun umhverfisráðherra skv. 2. mgr.
                   ^1)L. 83/2010, 13. gr. ^2)L. 164/2002, 9. gr.

                        [VIII. kafli.]^1) Almenn ákvæði.
                               ^1)L. 83/2010, 7. gr.
    [24. gr.]^1) [Umhverfisstofnun]^2) eða öðrum eftirlitsaðilum er heimill
  óhindraður aðgangur að rannsóknarstofum eða svæðum þar sem notaðar eru, eða
  unnið er með, erfðabreyttar lífverur. Jafnframt geta eftirlitsaðilar krafist
þess að fá aðgang að öllum skjölum og efni sem máli skiptir vegna eftirlitsins.
                   ^1)L. 83/2010, 13. gr. ^2)L. 164/2002, 9. gr.
      [25. gr.]^1) Sérhverjum þeim sem notar, framleiðir eða markaðssetur
   erfðabreyttar lífverur er skylt, án tillits til trúnaðarskyldu, að afhenda
     [Umhverfisstofnun]^2) eða öðrum opinberum eftirlitsaðilum nauðsynlegar
 upplýsingar svo að þeir geti sinnt verkefnum sem þeim eru falin samkvæmt lögum
  þessum. Öðrum opinberum stofnunum er einnig skylt, sé þess óskað, að afhenda
   eftirlitsaðilum sömu upplýsingar, án tillits til trúnaðarskyldu sem annars
                  hvílir á stofnuninni og starfsmönnum hennar.
  Starfsmönnum [Umhverfisstofnunar],^2) ráðgjafanefnd eða öðrum sem fjalla um
    umsóknir og tilkynningar samkvæmt lögum þessum er óheimilt að greina frá
 trúnaðarupplýsingum sem þeir kunna að komast að í starfi sínu. Óheimilt er að
greina frá umsóknum sem dregnar hafa verið til baka. Trúnaðarskyldan helst þó að
                              látið sé af starfi.
Umhverfisráðherra setur nánari ákvæði í reglugerð, í samræmi við gildandi lög um
    upplýsingaskyldu, um meðferð upplýsinga og hvaða upplýsingar skuli ætíð
                          undanþegnar trúnaðarskyldu.
                   ^1)L. 83/2010, 13. gr. ^2)L. 164/2002, 9. gr.
 [26. gr.]^1) Greiða skal sérstakt gjald vegna meðferðar umsókna samkvæmt lögum
   þessum og skal greiðsla innt af hendi við afhendingu umsóknar. ^2) [Þá er
 Umhverfisstofnun heimilt að krefja umsækjanda um endurgreiðslu alls kostnaðar
sem fellur til vegna sérstakra rannsókna, úttekta eða kynningar, enda hafi verið
haft samráð við umsækjanda um fyrirhugaðar rannsóknir, úttektir eða kynningar og
honum gefinn kostur á að draga umsókn sína til baka áður en til slíks kostnaðar
                                er stofnað.]^2)
[Ráðherra setur, að fengnum tillögum Umhverfisstofnunar, gjaldskrá fyrir veitta
þjónustu og þau verkefni sem Umhverfisstofnun er falið að annast samkvæmt lögum
  þessum og reglugerðum settum með stoð í þeim. Upphæð gjalds skal taka mið af
     kostnaði við þjónustu og framkvæmd einstakra verkefna og skal byggð á
 rekstraráætlun þar sem þau atriði eru rökstudd sem ákvörðun gjalds byggist á.
 Gjaldið má ekki vera hærra en framangreindur kostnaður. Gjaldskrá skal birt í
         B-deild Stjórnartíðinda. Gjöld má innheimta með fjárnámi.]^2)
                   ^1)L. 83/2010, 13. gr. ^2)L. 83/2010, 14. gr.
[27. gr.]^1) Ef slys verður, sbr. 4. gr., þ.e. ef erfðabreyttar lífverur sleppa
  út í umhverfið, skal sá sem ábyrgð ber á starfseminni grípa til nauðsynlegra
ráðstafana svo að koma megi í veg fyrir eða takmarka eins og kostur er tjón eða
óþægindi sem af slysinu kunna að hljótast. Þá skal sá sem ábyrgð ber á starfsemi
 tilkynna um slysið án tafar til [Umhverfisstofnunar]^2) og eftirlitsaðila sem
málið varðar. Í tilkynningu skulu koma fram upplýsingar um tildrög slyss, tegund
      og magn erfðabreyttra lífvera sem sloppið hafa út í umhverfið, ásamt
nauðsynlegum upplýsingum svo að unnt sé að meta áhrif slyssins. Jafnframt skulu
  fylgja upplýsingar um til hvaða ráðstafana hafi verið gripið vegna slyssins.
                   ^1)L. 83/2010, 13. gr. ^2)L. 164/2002, 9. gr.
 [28. gr.]^1) Sá sem ábyrgð ber á afmarkaðri notkun, sleppingu og dreifingu eða
markaðssetningu erfðabreyttra lífvera samkvæmt lögum þessum er skaðabótaskyldur
 vegna tjóns sem af hlýst berist þær út í umhverfið, án tillits til þess hvort
                tjón verði rakið til saknæms hátternis eða ekki.
                              ^1)L. 83/2010, 13. gr.
[29. gr.]^1) Umsækjandi, leyfishafi eða aðrir sem telja á rétt sinn hallað vegna
   ákvörðunar sem tekin hefur verið samkvæmt lögum þessum geta kært hana til
    umhverfisráðherra innan þriggja mánaða frá því að ákvörðun var tilkynnt.
                              ^1)L. 83/2010, 13. gr.
       [30. gr.]^1) Að fengnum tillögum [Umhverfisstofnunar]^2) og umsögn
 ráðgjafanefndar er umhverfisráðherra heimilt að ákveða með reglugerð að nánar
    skilgreind starfsemi með tilteknar erfðabreyttar lífverur hér á landi sé
  undanþegin ákvæðum [V., VI. og VII. kafla]^3) laga þessara. Það skal þó ekki
ákveðið fyrr en reynsla hefur fengist af starfsemi með erfðabreyttu lífverurnar
  og tryggt er að ekki stafi af þeim hætta fyrir heilsu manna, vistkerfið eða
   umhverfið. Þessa ákvörðun skal tilkynna lögbærum yfirvöldum á EES-svæðinu.
       ^1)L. 83/2010, 13. gr. ^2)L. 164/2002, 9. gr. ^3)L. 83/2010, 15. gr.
         [31. gr.]^1) Umhverfisráðherra getur ákveðið með reglugerð að
[Umhverfisstofnun]^2) skuli leita umsagna áður en leyfi fyrir starfsemi samkvæmt
                             lögum þessum er veitt.
   [Umhverfisstofnun skal hafa samráð við almenning og, eftir því sem við á,
   tiltekna hópa um alla þætti hinnar fyrirhuguðu sleppingar, dreifingar eða
     markaðssetningar erfðabreyttra lífvera, t.d. með því að efna til opins
  áheyrnarfundar áður en endanleg ákvörðun um leyfisveitingu er tekin. Slíkur
                       fundur skal auglýstur sérstaklega.
Ráðherra getur í reglugerð kveðið nánar á um fyrirkomulag samráðs og funda, t.d.
                              tímafresti o.fl.]^3)
       ^1)L. 83/2010, 13. gr. ^2)L. 164/2002, 9. gr. ^3)L. 83/2010, 16. gr.

     [IX. kafli.]^1) Þvingunarúrræði stjórnvalda, málsmeðferð og viðurlög.
                               ^1)L. 83/2010, 7. gr.
  [32. gr.]^1) Til þess að knýja á um framkvæmd ráðstafana sem eftirlitsaðilar
  hafa ákveðið á grundvelli laga þessara getur [Umhverfisstofnun]^2) eða önnur
       stjórnvöld sem falið hefur verið sérstakt eftirlit, í samráði við
              [Umhverfisstofnun],^2) beitt eftirfarandi aðgerðum:
                                1. veitt áminningu,
               2. veitt áminningu og tilhlýðilegan frest til úrbóta,
    3. stöðvað starfsemi eða notkun búnaðar að öllu leyti eða að hluta til, með
                          aðstoð lögreglu ef með þarf.
Starfsemi skal því aðeins stöðvuð að um alvarlegt tilvik eða ítrekuð brot sé að
  ræða, eða ef aðilar sinna ekki kröfum um úrbætur innan tilskilins frests. Ef
aðili vanrækir að vinna verk sem [Umhverfisstofnun]^2) eða önnur stjórnvöld hafa
   fyrirskipað honum að framkvæma á grundvelli laga þessara eða reglna settra
 samkvæmt þeim, innan tilskilins frests, er stjórnvöldum heimilt að láta vinna
  verkið á kostnað umrædds aðila. Kostnaður vegna slíkra aðgerða greiðist til
    bráðabirgða úr ríkissjóði sem innheimtir hann síðar hjá umræddum aðila.
[Umhverfisstofnun]^2) er heimilt að ákveða dagsektir, allt að 50.000 kr. á dag,
til þess að knýja á um framkvæmdir. Ákvarðanir um greiðslu gjalda, kostnaðar og
               dagsekta samkvæmt þessari grein eru aðfararhæfar.
                   ^1)L. 83/2010, 13. gr. ^2)L. 164/2002, 9. gr.
                                [33. gr.]^1) ^2)
Brot gegn lögum þessum varða sektum eða fangelsi allt að tveimur árum, ef sakir
 eru miklar. Hlutdeild í brotum á lögum þessum eða reglum settum samkvæmt þeim,
  eða tilraun til slíkra brota, er refsiverð eftir því sem segir í III. kafla
                    almennra [3]hegningarlaga, nr. 19/1940.
                 ^1)L. 83/2010, 13. gr. ^2)[4]L. 88/2008, 233. gr.
                   [34. gr.]^1) Lög þessi öðlast þegar gildi.
                              ^1)L. 83/2010, 13. gr.

References

   Visible links
   1. file://1999044.html
   2. file://2008088.html
   3. file://1940019.html
   4. file://2008088.html#g233
