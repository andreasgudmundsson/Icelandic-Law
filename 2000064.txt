                                    dálkum.

   --------------------------------------------------------------------------

                               Lög um bílaleigur

                              2000 nr. 64 20. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

  Tóku gildi 26. maí 2000. Breytt með [4]l. 76/2002 (tóku gildi 17. maí 2002),
  [5]l. 26/2006 (tóku gildi 3. maí 2006) og [6]l. 108/2006 (tóku gildi 1. nóv.
                           2006 skv. augl. C 1/2006).

                               1. gr. Gildissvið.
    Lög þessi gilda um leigu á skráningarskyldum ökutækjum í atvinnuskyni án
ökumanns. Lögin taka þó ekki til starfsemi kaupleigu- eða fjármögnunarfyrirtækja
                 eða leigu í eigin þágu eða til tengdra aðila.
  Samgönguráðherra er heimilt með reglugerð að ákveða að eigi þurfi leyfi til
    leigu á tilteknum flokkum ökutækja eða fyrir tiltekinni leigustarfsemi.
                              2. gr. Orðskýringar.
   [Bílaleiga er starfsemi sem rekin er í atvinnuskyni þar sem almenningi eða
 fyrirtækjum er boðið til leigu skráningarskylt ökutæki, að jafnaði um skemmri
                        tíma, sbr. þó 2. mgr. 6. gr.]^1)
Leigusamningur er samningur milli bílaleigu og leigutaka um leigu á bifreið eða
                      öðru ökutæki til afnota gegn gjaldi.
                  Starfsleyfi er leyfi til reksturs bílaleigu.
                             ^1)[7]L. 26/2006, 1. gr.
                              3. gr. Starfsleyfi.
         Hver sá sem vill reka bílaleigu skal hafa til þess starfsleyfi
  [Vegagerðarinnar].^1) Starfsleyfi skal veitt til fimm ára í senn að fenginni
  umsögn lögreglustjóra í því umdæmi sem bílaleiga mun hafa fasta starfsstöð.
           Gjald fyrir útgáfu starfsleyfis skal vera [25.000 kr.]^1)
[Vegagerðin]^1) skal halda skrá yfir þá sem leyfi hafa samkvæmt lögum þessum og
                       birta hana með aðgengilegum hætti.
   Þeim einum er heimilt að hafa orðið bílaleiga í nafni starfsemi sinnar sem
                hlotið hefur starfsleyfi samkvæmt lögum þessum.
  [Bílaleiga á grundvelli starfsleyfis skal rekin á fastri starfsstöð sem opin
skal almenningi á tilgreindum tíma.]^1) [Afgreiðslutími skal auglýstur á skýran
  og ótvíræðan hátt og við hann skal staðið.]^1) Bílaleiga getur á grundvelli
  starfsleyfis sett á fót útibú. Á fastri starfsstöð skal framkvæmdastjóri eða
    yfirmaður fullnægja skilyrðum 4. gr. Fyrirsvarsmaður útibús skal einnig
                           fullnægja skilyrðum 4. gr.
 Heimilt er leyfishafa að leggja inn til [Vegagerðarinnar]^1) starfsleyfi sitt.
Honum er óheimilt að segja upp starfsábyrgðartryggingu sinni skv. 4. gr. fyrr en
       að fenginni staðfestingu [Vegagerðarinnar]^1) á innlögn leyfisins.
     ^1)[8]L. 26/2006, 2. gr. Við gildistöku þeirra laga skulu starfsleyfi sem
  gefin hafa verið út halda gildi sínu í samræmi við leyfistímann, sbr. brbákv
                                      s.l.
                         4. gr. Skilyrði starfsleyfis.
Framkvæmdastjóri bílaleigu samkvæmt lögum þessum og fyrirsvarsmaður útibús skulu
                        fullnægja eftirtöldum skilyrðum:
                             1. Hafa búsetu á Íslandi.
                          2. Hafa náð tuttugu ára aldri.
      3. Vera lögráða og mega ekki á síðustu þremur árum hafa í tengslum við
     atvinnurekstur hlotið dóm fyrir refsiverðan verknað samkvæmt almennum
hegningarlögum eða lögum um hlutafélög, einkahlutafélög, bókhald, ársreikninga,
 gjaldþrot eða opinber gjöld, lögum um sölu notaðra ökutækja, né lögum þessum.
                            4. Hafa forræði á búi sínu.
 Áður en starfsleyfi er veitt skal umsækjandi leggja fram skírteini um að hann
hafi tekið starfsábyrgðartryggingu hjá viðurkenndu vátryggingafélagi, aflað sér
bankatryggingar eða lagt fram aðra tryggingu sem [Vegagerðin]^1) metur gilda til
      að bæta leigutökum tjón er hann kann að baka þeim vegna vanefndar á
leigusamningi. Nánari ákvæði um ábyrgðartrygginguna, m.a. um lágmarksfjárhæð og
               vátryggingarskilmála, skulu ákveðin með reglugerð.
   Meiri hluti stjórnarmanna lögaðila skal fullnægja skilyrðum 1. mgr. [Þó er
 stjórnarmaður sem er ríkisborgari aðildarríkis Evrópska efnahagssvæðisins eða
 aðildarríkis stofnsamnings Fríverslunarsamtaka Evrópu og búsettur í einhverju
      þessara ríkja undanþeginn búsetuskilyrðum 1. tölul. 1. mgr. [sem og
 stjórnarmaður sem er Færeyingur og búsettur í Færeyjum].^2)]^3) Ráðherra getur
               veitt ríkisborgurum annarra ríkja sömu undanþágu.
    ^1)[9]L. 26/2006, 3. gr. ^2)[10]L. 108/2006, 50. gr. ^3)[11]L. 76/2002, 36.
                                      gr.
                           5. gr. Skyldur bílaleigu.
       Leyfishafi skal í hvívetna leysa störf sín af hendi svo sem góðar
viðskiptavenjur bjóða. Hann skal gæta þess að viðskiptamenn hans njóti jafnræðis
   um upplýsingar, verð og önnur viðskiptakjör, svo og þess að aðila séu eigi
settir ólögmætir, ósanngjarnir eða óeðlilegir skilmálar í samningum. Leyfishafi
  ber ábyrgð á verkum starfsmanna sinna við leigu bíla sem væru þau verk hans
                                    sjálfs.
Skylt er að leyfisbréf til starfseminnar liggi frammi á starfsstöð og afrit þess
                                   í útibúum.
 [Bílaleigu er óheimilt að leigja út ökutæki nema það sé sérstaklega skráð hjá
     Umferðarstofu sem ökutæki sem leigt er í atvinnuskyni án ökumanns.]^1)
 Bílaleiga skal tryggja að skráningarskyld ökutæki til útleigu séu ætíð í góðu
             ásigkomulagi og fullnægi kröfum sem gerðar eru um þau.
   Bílaleiga skal bjóða upp á bifreiðar til útleigu jafnt til almennings sem
fyrirtækja. Ráðherra er heimilt með reglugerð að ákveða að bifreiðar bílaleigna
                           skuli merktar sérstaklega.
                             ^1)[12]L. 26/2006, 4. gr.
                             6. gr. Leigusamningur.
Leyfishafi skal sjá um að gengið sé frá leigusamningi. Leigusamningur skal vera
undirritaður af báðum aðilum og skal hvor halda sínu eintaki. Í samningnum skal
greina helstu atriði varðandi leigu ökutækisins eftir því sem nánar skal ákveðið
  í reglugerð. Samgönguráðherra getur með reglugerð birt form leigusamnings og
                 kveðið á um skyldu bílaleigna til að nota það.
  [Leigusamningur milli bílaleigu og leigutaka skal að jafnaði takmarkast við
þrjár vikur ef ökutæki sem leigt er hefur notið lægri vörugjalda, sbr. 5. tölul.
2. mgr. 5. gr. laga um vörugjald af ökutækjum, eldsneyti o.[13]fl., nr. 29/1993,
   með síðari breytingum. Ef ökutæki hefur ekki notið lægri vörugjalda eða 15
 mánuðir eru liðnir frá nýskráningu ökutækis sem notið hefur lægri vörugjalda,
    sbr. 1. málsl., er bílaleigu heimilt að leigja það til lengri tíma.]^1)
     Leyfishafi skal upplýsa erlenda leigutaka um íslenskar umferðarreglur,
umferðarmerki og reglur um bann við umferð utan vega. Jafnframt skal leyfishafi
          vekja sérstaka athygli á hættu sem stafar af dýrum á vegum.
       Varðveita skal leigusamning í a.m.k. eitt ár frá undirritun hans.
                             ^1)[14]L. 26/2006, 5. gr.
                               7. gr. Leigutaki.
Óheimilt er að leigja bifreið eða annað ökutæki öðrum en þeim sem hafa réttindi
 til að stjórna bifreiðinni eða ökutækinu sem leigja á. Bílaleigu er þó heimilt
   að gera leigusamning við aðila sem ekki hefur tilskilin ökuréttindi, enda
  tilnefni hann ökumann skriflega og má sá aka bifreiðinni eða ökutækinu. Skal
                    ökumaður uppfylla framangreind skilyrði.
                               8. gr. Reglugerð.
  Samgönguráðherra setur með reglugerð^1) nánari ákvæði um leigustarfsemina og
                        framkvæmd laganna að öðru leyti.
                               ^1)[15]Rg. 790/2006.
                            9. gr. Refsiákvæði o.fl.
[Brot gegn 3., 5., 6. og 7. gr. laga þessara og reglugerðum settum samkvæmt þeim
  geta varðað sektum, nema þyngri refsing liggi við eftir öðrum lögum, og skal
         farið með mál út af slíkum brotum að hætti opinberra mála.]^1)
  [Vegagerðin]^1) afturkallar starfsleyfi bílaleigu ef umsækjandi hefur veitt
   rangar eða villandi upplýsingar til að fá leyfið eða fullnægir ekki lengur
                            skilyrðum laga þessara.
Nú rekur aðili starfsemi sem starfsleyfi þarf til samkvæmt lögum þessum án slíks
 leyfis og skal þá lögreglustjóri þegar í stað stöðva starfsemina, þar á meðal
                            með lokun starfsstöðvar.
[Vegagerðin skal hafa eftirlit með því að ákvæðum laganna sé fylgt. Bílaleigu er
  skylt að veita Vegagerðinni allar upplýsingar sem varða starfsleyfi hennar.
 Vegagerðin getur afturkallað starfsleyfi bílaleigu veiti hún Vegagerðinni ekki
 umbeðnar upplýsingar. Vegagerðinni er heimilt að fela faggiltum skoðunarstofum
             að sinna eftirlitshlutverki sínu samkvæmt lögunum.]^1)
                             ^1)[16]L. 26/2006, 6. gr.
                           [10. gr. Stjórnsýslukæra.
       Ákvörðunum Vegagerðarinnar samkvæmt lögum þessum verður skotið til
  samgönguráðherra. Um málsmeðferð fer eftir ákvæðum [17]stjórnsýslulaga, nr.
                                  37/1993.]^1)
                             ^1)[18]L. 26/2006, 7. gr.
                         [11. gr.]^1) Gildistaka o.fl.
                         Lög þessi öðlast þegar gildi.
                             ^1)[19]L. 26/2006, 7. gr.
 Ákvæði til bráðabirgða. Þær bílaleigur sem starfa við gildistöku laga þessara
  skulu uppfylla skilyrði laganna og afla sér starfsleyfis fyrir 1. september
                                     2000.

References

   Visible links
   1. http://www.althingi.is/dba-bin/lawformpr.pl?lnr=2000064
   2. http://www.althingi.is/dba-bin/ferill.pl?ltg=125&mnr=570
   3. http://www.althingi.is/altext/125/s/0872.html
   4. file:///altext/stjt/2002.076.html
   5. file:///altext/stjt/2006.026.html
   6. file:///altext/stjt/2006.108.html
   7. file:///altext/stjt/2006.026.html
   8. file:///altext/stjt/2006.026.html
   9. file:///altext/stjt/2006.026.html
  10. file:///altext/stjt/2006.108.html
  11. file:///altext/stjt/2002.076.html
  12. file:///altext/stjt/2006.026.html
  13. file://1993029.html
  14. file:///altext/stjt/2006.026.html
  15. file://ekkitil/ekkitil.html?REGL/2006790
  16. file:///altext/stjt/2006.026.html
  17. file://1993037.html
  18. file:///altext/stjt/2006.026.html
  19. file:///altext/stjt/2006.026.html
