
   --------------------------------------------------------------------------

                                                            Lög um Byggðastofnun

                              1985 nr. 64 1. júlí

   --------------------------------------------------------------------------

                                   I. kafli.
                             Hlutverk og skipulag.
                                     1. gr.
               Byggðastofnun er sjálfstæð stofnun í eigu íslenska ríkisins og
                                               heyrir undir forsætisráðherra.

                                     2. gr.
            Hlutverk Byggðastofnunar er að stuðla að þjóðfélagslega hagkvæmri
                                                     þróun byggðar í landinu.

                                     3. gr.
           Byggðastofnun fylgist með þróun byggðar í landinu. Stofnunin getur
           gert eða látið gera áætlanir um þróun byggða og atvinnulífs í þeim
                    tilgangi að treysta búsetu og atvinnu í byggðum landsins.
               Í samræmi við hlutverk stofnunarinnar veitir hún lán eða annan
   fjárhagslegan stuðning í því skyni meðal annars að bæta aðstöðu til búsetu
   í einstökum byggðarlögum og koma í veg fyrir að óæskileg byggðaröskun eigi
                                sér stað eða lífvænlegar byggðir fari í eyði.

                                     4. gr.
                          Stjórn Byggðastofnunar skal skipuð 7 mönnum, kosnum
   hlutfallskosningu í sameinuðu Alþingi að afstöðnum almennum þingkosningum.
         Kosnir skulu jafnmargir varamenn. Forsætisráðherra skipar formann og
   varaformann úr hópi hinna þingkjörnu stjórnarmanna. Formaður stjórnarinnar
   boðar hana til funda. Á stjórnarfundum ræður afl atkvæða. Forsætisráðherra
                                                ákveður þóknun stjórnarinnar.

                                     5. gr.
                    Verkefni stjórnar Byggðastofnunar eru meðal annars þessi:

           [1.] ^1) Að ákveða starfsskipulag stofnunarinnar að því leyti sem
           það hefur ekki verið gert í reglugerð.
           [2.] ^1) Að ákveða starfsáætlun fyrir stofnunina til eins árs í
           senn, þar á meðal hverjar byggðaáætlanir skuli gerðar á vegum
           hennar. Starfsáætlun skal endurskoða á árinu eftir því sem þurfa
           þykir.
           [3.] ^1) Að ákveða rekstraráætlun fyrir stofnunina til eins árs í
           senn.
           [4.] ^1) Að fjalla um allar byggðaáætlanir sem gerðar eru á vegum
           stofnunarinnar eða lagðar eru fyrir stjórnina til samþykktar, sbr.
           9. gr. laga þessara.
           [5.] ^1) Að fjalla um skýrslur stofnunarinnar um starfsemi hennar.
           [6.] ^1) Að taka ákvarðanir um lántöku, sbr. 16. gr. laga þessara.
           [7.] ^1) Að setja reglur um lánakjör stofnunarinnar.
           [8.] ^1) Að taka ákvarðanir um veitingu lána og ábyrgða, svo og
           óafturkræf framlög samkvæmt lögum þessum.

   ^1)[2]L. 83/1997, 8. gr.

                                     6. gr.
           [Forsætisráðherra skipar forstjóra til fimm ára í senn til að
   annast daglega stjórn stofnunarinnar.]^1)

   ^1)[3]L. 83/1997, 9. gr.

                                     7. gr.
           Verkefni forstjóra Byggðastofnunar eru meðal annars þessi:

           1. Að stjórna daglegum rekstri stofnunarinnar.
           2. Að gera tillögur til stjórnar um starfsskipulag stofnunarinnar.
           3. Að gera tillögur til stjórnar um áætlanagerð á vegum
           stofnunarinnar.
           4. Að gera tillögur um afgreiðslu á byggðaáætlunum sem lagðar eru
           fyrir stjórn stofnunarinnar, sbr. 9. gr. laga þessara.
           5. Að gera tillögur um árlega heildarútlánaáætlun, svo og tillögur
           um veitingu einstakra lána, ábyrgða og óafturkræfra framlaga
           stofnunarinnar.
           6. Að ráða stofnuninni starfsfólk innan ramma fjárhagsáætlunar.
           ^1)

   ^1)[4]L. 83/1997, 10. gr.

                                   II. kafli.
                                   Starfsemi.
                                     8. gr.
           [Byggðastofnun gerir tillögu að stefnumótandi áætlun í byggðamálum
   til fjögurra ára í senn. Ráðherra leggur tillöguna fyrir Alþingi til
   afgreiðslu.
           Í tillögunni komi fram stefna ríkisstjórnar í byggðamálum og
   tengsl hennar við almenna stefnu í efnahags- og atvinnumálum, svo og við
   áætlanir á sviði opinberrar þjónustu í landinu.
           Í forsendum áætlunarinnar gerir Byggðastofnun grein fyrir ástandi
   og horfum í þróun byggðar í einstökum landshlutum og markmiðum sem æskileg
   eru talin og þjóðhagslega hagkvæmt að stefna að í þróun byggðar landsins í
   heild.
           Við gerð áætlunarinnar hafi Byggðastofnun samráð við ráðuneyti,
   Þjóðhagsstofnun, sveitarfélög og samtök þeirra og aðra aðila sem þurfa
   þykir.
           Byggðaáætlun skal endurskoða á tveggja ára fresti.
           Byggðastofnun gerir einnig svæðisbundnar byggðaáætlanir í samráði
   við sveitarfélög, atvinnuþróunarfélög og aðra aðila sem málið varðar.
           Hagstofu Íslands, Þjóðhagsstofnun og öðrum ríkisstofnunum eða
   sveitarfélögum er rétt að veita Byggðastofnun þær upplýsingar sem hún
   telur nauðsynlegar til slíkrar áætlunargerðar.]^1)

   ^1)[5]L. 39/1991, 1. gr.

                                     9. gr.
           [Stjórn Byggðastofnunar fjallar um stefnumótandi hluta
   byggðaáætlunar við undirbúning hennar. Hún fylgist með framkvæmd þeirra
   þátta hennar sem henni er falið af Alþingi. Stjórn stofnunarinnar fylgist
   einnig með þeim svæðisbundnu byggðaáætlunum sem unnar hafa verið af
   Byggðastofnun í samstarfi við heimaaðila og stjórnin hefur samþykkt.]^1)

   ^1)[6]L. 39/1991, 2. gr.

                                    [10. gr.
           Byggðastofnun getur átt aðild að atvinnuþróunarfélögum á
   landsbyggðinni. Í slíkum félögum starfa sveitarfélög, samtök sveitarfélaga
   og launþega, atvinnufyrirtæki og aðrir aðilar sem vilja taka þátt í og
   láta sig varða alhliða þróun og nýsköpun í atvinnulífi á viðkomandi svæði.
           Um stærð félagssvæðis atvinnuþróunarfélaga fer eftir aðstæðum í
   hverju héraði. Stjórn Byggðastofnunar veitir stuðning við stofnun og
   rekstur atvinnuþróunarfélaga á landsbyggðinni á grundvelli umsókna frá
   þeim.
           Byggðastofnun er heimilt að taka þátt í atvinnuþróunarfélögum og á
   fulltrúi hennar að jafnaði sæti í stjórn þeirra.]^1)

   ^1)[7]L. 39/1991, 3. gr.

                                    [11. gr.
           Byggðastofnun veitir að fenginni umsókn atvinnuþróunarfélaga
   styrki til verkefna á vegum þeirra á sviði þróunar og nýsköpunar í
   atvinnulífi á félagssvæðinu.
           Byggðastofnun hefur samráð við tæknistofnanir atvinnuvega,
   stofnlánasjóði, háskóla og aðra aðila sem vinna að hliðstæðum verkefnum og
   beitir sér fyrir samstarfi um stuðning við framkvæmd þeirra verkefna sem
   hún metur styrkhæf. Stjórn stofnunarinnar setur nánari reglur um þessar
   styrkveitingar.
           Í hverju kjördæmi skal starfa a.m.k. einn atvinnuráðgjafi.
   Hlutverk hans er að stunda almenna atvinnuráðgjöf á starfssvæði sínu.
   Komið skal á nánu samstarfi við aðra aðila sem vinna að ráðgjafar- og
   leiðbeiningarstarfi í kjördæminu. Byggðastofnun tekur þátt í kostnaði við
   starfsemi atvinnuráðgjafa.
           Atvinnuráðgjafar kjördæmanna skulu einnig vinna að samstarfi
   atvinnuþróunarfélaga innan viðkomandi kjördæmis og er heimilt að fela þeim
   framkvæmdastjórn þeirra ef um semst.]^1)

   ^1)[8]L. 39/1991, 4. gr.

                                  [12. gr.]^1)
           Byggðastofnun veitir lán eða ábyrgðir í samræmi við hlutverk sitt,
   sbr. 2. gr. laga þessara. Veiting lána, ábyrgða og óafturkræfra framlaga
   skal byggjast á umsóknum, nema verið sé að afstýra neyðarástandi í
   atvinnu- og byggðamálum.
           Stjórn Byggðastofnunar ákveður lánakjör stofnunarinnar. Skal í því
   efni bæði höfð hliðsjón af fjárhagsstöðu stofnunarinnar á hverjum tíma og
   tilganginum með lánveitingum hennar.

   ^1)[9]L. 39/1991, 3.4. gr.

                                  [13. gr.]^1)
           Byggðastofnun getur, í samræmi við hlutverk sitt, stuðlað að
   stofnun nýrra fyrirtækja samkvæmt ákvörðun stjórnar stofnunarinnar.

   ^1)[10]L. 39/1991, 3.4. gr.

                                  [14. gr.]^1)
           Með tilliti til hlutverks Byggðastofnunar, sbr. 2. gr. þessara
   laga, er stjórn stofnunarinnar heimilt að ákveða að stofnunin taki þátt í
   fjárfestingar- eða þróunarfélögum. Þá skal stofnunin hafa samstarf við
   fjárfestingarsjóði og lánastofnanir, eftir því sem við á, um fyrirgreiðslu
   til verkefna sem samrýmast hlutverki hennar.

   ^1)[11]L. 39/1991, 3.4. gr.

                                  III. kafli.
                                 Önnur ákvæði.
                                  [15. gr.]^1)
           Forsætisráðherra skal gefa Alþingi árlega skýrslu um starfsemi
   stofnunarinnar.
           Ársreikningum skal fylgja skrá yfir lánveitingar og óafturkræf
   framlög Byggðastofnunar.

   ^1)[12]L. 39/1991, 3.4. gr.

                                  [16. gr.]^1)
           Byggðastofnun tekur við öllum eignum Byggðasjóðs samkvæmt
   [13]lögum nr. 97/1976, svo og skuldbindingum sjóðsins, við gildistöku laga
   þessara.

   ^1)[14]L. 39/1991, 3.4. gr.

                                  [17. gr.]^1)
           Tekjur Byggðastofnunar eru:

           1. Eignir Byggðasjóðs samkvæmt [15]lögum nr. 97/1976.
           2. Framlag úr ríkissjóði eins og ákveðið er í fjárlögum hverju
           sinni.
           3. Fjármagnstekjur.

   ^1)[16]L. 39/1991, 3.4. gr.

                                  [18. gr.]^1)
           Byggðastofnun er heimilt innan ramma lánsfjárlaga að taka lán til
   starfsemi sinnar innanlands eða erlendis, annaðhvort í eigin nafni eða
   fyrir milligöngu annarra aðila, þannig að ráðstöfunarfé stofnunarinnar
   verði a.m.k. 0,5 af hundraði þjóðarframleiðslu.

   ^1)[17]L. 39/1991, 3.4. gr.

                                  [19. gr.]^1)
            ^2)

   ^1)[18]L. 39/1991, 3.4. gr.^2)[19]L. 90/1991, 90. gr.

                                  [20. gr.]^1)
           Handbært fé Byggðastofnunar skal geyma á reikningum í bönkum eða
   sparisjóðum samkvæmt ákvörðun stjórnar Byggðastofnunar.

   ^1)[20]L. 39/1991, 3.4. gr.

                                  [21. gr.]^1)
           Byggðastofnun er undanþegin öllum opinberum gjöldum og sköttum til
   ríkissjóðs eða sveitarsjóða eða annarra stofnana.

   ^1)[21]L. 39/1991, 3.4. gr.

                                  [22. gr.]^1)
           Stjórnarmenn og allir starfsmenn Byggðastofnunar eru bundnir
   þagnarskyldu um atriði sem þeir fá vitneskju um í starfi sínu og leynt
   skulu fara samkvæmt lögum, fyrirmælum yfirboðara eða eðli málsins.
   Þagnarskylda helst þótt látið sé af starfi.

   ^1)[22]L. 39/1991, 3.4. gr.

                                  [23. gr.]^1)
            ^2)

   ^1)[23]L. 39/1991, 3.4. gr.^2)[24]L. 12/1986, 13. gr.

                                  [24. gr.]^1)
           Nánari ákvæði um skipulag Byggðastofnunar og framkvæmd laga
   þessara má setja með reglugerð.^2)

   ^1)[25]L. 39/1991, 3.4. gr.^2)Rg. 274/1998.

                                  [25. gr.]^1)
           Lög þessi öðlast gildi 1. október 1985.


   ^1)[26]L. 39/1991, 3.4. gr.

                            Ákvæði til bráðabirgða.


References

   Visible links
   1. http://www.althingi.is/dba-bin/lawformpr.pl?lnr=1985064
   2. file:///altext/stjt/1997.083.html
   3. file:///altext/stjt/1997.083.html
   4. file:///altext/stjt/1997.083.html
   5. file:///altext/stjt/1991.039.html
   6. file:///altext/stjt/1991.039.html
   7. file:///altext/stjt/1991.039.html
   8. file:///altext/stjt/1991.039.html
   9. file:///altext/stjt/1991.039.html
  10. file:///altext/stjt/1991.039.html
  11. file:///altext/stjt/1991.039.html
  12. file:///altext/stjt/1991.039.html
  13. file:///altext/stjtnr.html#1976097
  14. file:///altext/stjt/1991.039.html
  15. file:///altext/stjtnr.html#1976097
  16. file:///altext/stjt/1991.039.html
  17. file:///altext/stjt/1991.039.html
  18. file:///altext/stjt/1991.039.html
  19. file://1991090.html#g90
  20. file:///altext/stjt/1991.039.html
  21. file:///altext/stjt/1991.039.html
  22. file:///altext/stjt/1991.039.html
  23. file:///altext/stjt/1991.039.html
  24. file://1986012.html
  25. file:///altext/stjt/1991.039.html
  26. file:///altext/stjt/1991.039.html
