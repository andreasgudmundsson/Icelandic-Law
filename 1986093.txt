
   --------------------------------------------------------------------------

                                                 Lög um Stofnfjársjóð fiskiskipa

                            1986 nr. 93 31. desember

   --------------------------------------------------------------------------

                                     1. gr.
              Við Fiskveiðasjóð Íslands skal starfa sérstök deild sem nefnist
                                                  Stofnfjársjóður fiskiskipa.

                                     2. gr.
          Hlutverk Stofnfjársjóðs er að tryggja að eigendur fiskiskipa greiði
   af stofnlánum sem á skipunum hvíla og þá fyrst og fremst með því að greiða
     afborganir og vexti af lánum þeim sem veitt hafa verið af Fiskveiðasjóði
                                               og tryggð með veði í skipunum.

                                     3. gr.
              Hvert fiskiskip skal hafa sérreikning hjá Stofnfjársjóði. Inn á
              reikning þennan skulu renna greiðslur sem nema 7% af samanlögðu
        hráefnisverði skipsins, sbr. 1. tölul. [2]7. gr. laga nr. 24/1986, um
                      skiptaverðmæti og greiðslumiðlun innan sjávarútvegsins.
        Semji Fiskveiðasjóður Íslands og útgerðarmaður um hærri greiðslur inn
   á stofnfjársjóðsreikning skips skal greiðslan við það miðuð enda sé haldið
                      eftir meira fé en 15%, sbr. [3]5. gr. laga nr. 24/1986.

                                     4. gr.
          Ef innstæða er á reikningi skips hjá Stofnfjársjóði og eigandi þess
         skuldar jafnframt Fiskveiðasjóði gjaldfallnar afborganir, verðbætur,
          vexti, dráttarvexti eða kostnað af lánum, sem tryggð eru með veði í
       skipinu, skal Fiskveiðasjóður taka fé af reikningi þessum til greiðslu
     hinna gjaldföllnu greiðslna að svo miklu leyti sem það hrekkur til þess.

                                     5. gr.
          Skuldi skipseigandi eigi gjaldfallnar greiðslur til Fiskveiðasjóðs,
       sbr. 4. gr., er sjóðnum heimilt að nota innstæðu skips á reikningi hjá
   Stofnfjársjóði til greiðslu gjaldfallinna afborgana og vaxta af stofnlánum
                       vegna skipsins hjá Ríkisábyrgðasjóði og Byggðastofnun.

                                     6. gr.
          Skuldi skipseigandi eigi gjaldfallnar greiðslur til Fiskveiðasjóðs,
                 Ríkisábyrgðasjóðs eða Byggðastofnunar skv. 4. og 5. gr. skal
     Fiskveiðasjóður greiða skipseiganda innstæðu skipsins hjá Stofnfjársjóði
     óski eigandinn þess. Þó er Fiskveiðasjóði heimilt að halda eftir fjárhæð
            sem á hverjum tíma má ekki nema hærra hlutfalli af næstu greiðslu
      afborgana og vaxta sem á skipinu hvílir hjá sjóðnum en svarar þeim tíma
     sem liðinn er frá síðasta gjalddaga í hlutfalli við allt tímabilið milli
                                                                gjalddaganna.
                      Nú hvílir ekki skuld á skipi hjá Fiskveiðasjóði og skal
    Stofnfjársjóður þá greiða skipseiganda, án sérstakrar greiðslubeiðni, það
                                            fé sem inn á reikning þess kemur.

                                     7. gr.
          Sé innstæða í Stofnfjársjóði á reikningi skips þegar greiðslur skv.
           4. gr., 5. gr. og 1. málsl. 6. gr. hafa verið inntar af hendi skal
      Fiskveiðasjóður færa til tekna á reikninginn vexti sem hverju sinni eru
      ákveðnir með hliðsjón af fjármagnskostnaði skulda er á skipum hvíla hjá
                                                              Fiskveiðasjóði.

                                     8. gr.
              Innstæða hjá Stofnfjársjóði er undanþegin löghaldi, fjárnámi og
                lögtaki enda þótt færð hafi verið til tekna á reikning skips.
          Skipseiganda er óheimilt að veðsetja slíka innstæðu eða vísa á hana
    til greiðslu. Framsal innstæðu er aðeins heimilt sem þáttur í sölu skips.

                                     9. gr.
         Innstæða hjá Stofnfjársjóði og réttur til fjár úr honum fylgir skipi
                                      við frjálsa sölu og [nauðungarsölu].^1)
         Ef skip ferst eða verður dæmt ónýtt skal innstæða hjá Stofnfjársjóði
                                                      falla til skipseiganda.

   ^1)[4]L. 90/1991, 91. gr.

                                    10. gr.
        Sjávarútvegsráðherra getur með reglugerð sett nánari ákvæði um
   framkvæmd þessara laga.

                                    11. gr.
        Lög þessi öðlast gildi 1. janúar 1987. ...

References

   Visible links
   1. http://www.althingi.is/dba-bin/lawformpr.pl?lnr=1986093
   2. file://1986024.html#g7
   3. file://1986024.html#g5
   4. file://1991090.html#g91
