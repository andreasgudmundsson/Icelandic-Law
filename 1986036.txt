
   --------------------------------------------------------------------------

                                                       Lög um Seðlabanka Íslands

                               1986 nr. 36 5. maí

   --------------------------------------------------------------------------

                                   I. kafli.
                         Skipulag bankans og hlutverk.
                                     1. gr.
        Seðlabanki Íslands er sjálfstæð stofnun sem er eign ríkisins en lýtur
                                      sérstakri stjórn samkvæmt lögum þessum.

                                     2. gr.
          Ríkissjóður ber ábyrgð á öllum skuldbindingum Seðlabankans. Heimili
                                   og varnarþing Seðlabankans er í Reykjavík.

                                     3. gr.
                                                    Hlutverk Seðlabankans er:

   a.
           að annast seðlaútgáfu, láta slá og gefa út mynt og vinna að því að
           peningamagn í umferð og framboð lánsfjár sé hæfilegt miðað við það
           að verðlag haldist stöðugt og framleiðslugeta atvinnuveganna sé
           hagnýtt á sem fyllstan og hagkvæmastan hátt,
   b.
           [að varðveita og efla gjaldeyrisvarasjóð er nægi til þess að
           tryggja frjáls viðskipti við útlönd og fjárhagslegt öryggi
           þjóðarinnar út á við. Gjaldeyrisvarasjóðurinn skal varðveittur,
           eftir því sem unnt er, í tryggum og auðseljanlegum verðbréfum eða
           innlánum og gjaldeyri sem nota má til greiðslu hvar sem er],^1)
   c.
           að kaupa og selja erlendan gjaldeyri, fara með gengismál og hafa
           umsjón og eftirlit með gjaldeyrisviðskiptum,
   d.
           að vera ríkisstjórninni til ráðuneytis um allt er varðar
           gjaldeyris- og peningamál,
   e.
           að annast bankaviðskipti ríkissjóðs,
   f.
           [að vera banki innlánsstofnana og stuðla að traustum og
           heilbrigðum viðskiptum á fjármagnsmarkaði],^2)^3)
   [g.
           að stuðla að greiðri, hagkvæmri og öruggri greiðslumiðlun í
           landinu og við útlönd],^4)
   [h.]
           ^4) að gera sem fullkomnastar skýrslur og áætlanir um allt sem
           varðar hlutverk bankans,
   [i.]
           ^4) að annast önnur verkefni sem samrýmanleg eru tilgangi bankans
           sem seðlabanka.

   ^1)[2]L. 14/1992, 1. gr.^2)[3]L. 88/1998, 1. gr.^3)Rg. 308/1998. Rg.
   624/1998.^4)[4]L. 88/1998, 1. gr.

                                     4. gr.
        Í öllu starfi sínu skal Seðlabankinn hafa náið samstarf við
   ríkisstjórnina og gera henni grein fyrir skoðunum sínum varðandi stefnu í
   efnahagsmálum og framkvæmd hennar. Sé um verulegan ágreining við
   ríkisstjórnina að ræða er seðlabankastjórn rétt að lýsa honum opinberlega
   og skýra skoðanir sínar. Hún skal engu síður telja það eitt meginhlutverk
   sitt að vinna að því að sú stefna, sem ríkisstjórnin markar að lokum, nái
   tilgangi sínum.
        Seðlabankinn skal eigi sjaldnar en tvisvar á ári senda ráðherra
   greinargerð um þróun og horfur í peningamálum, greiðslujafnaðar- og
   gengismálum.

                                   II. kafli.
                              Seðlaútgáfa og mynt.
                                     5. gr.
        Seðlabankinn hefur einkarétt til að gefa út peningaseðla og láta slá
   og gefa út mynt eða annan gjaldmiðil er geti gengið manna á milli í stað
   peningaseðla eða löglegrar myntar.
        Seðlar og mynt, sem bankinn gefur út, skulu vera lögeyrir til allra
   greiðslna með fullu ákvæðisverði.
        Ráðherra ákveður að fengnum tillögum Seðlabankans lögun, útlit og
   fjárhæð seðla þeirra og myntar, sem bankinn gefur út, og lætur birta
   auglýsingu um það efni.^1)

   ^1)Augl. 117/1980.

                                  III. kafli.
                        Innlend viðskipti Seðlabankans.
                                     6. gr.
        [Seðlabankinn tekur við innlánum frá innlánsstofnunum en til þeirra
   teljast viðskiptabankar, sparisjóðir, útibú erlendra innlánsstofnana og
   aðrar stofnanir og félög sem heimilt er lögum samkvæmt að taka við
   innlánum frá almenningi til geymslu og ávöxtunar.]^1)
        [Seðlabankinn má ákveða að taka við innlánum frá öðrum lánastofnunum
   en bönkum og sparisjóðum og frá fyrirtækjum í verðbréfaþjónustu.]^1)
        Seðlabankinn setur nánari reglur^2) um viðskipti sín samkvæmt þessari
   grein.

   ^1)[5]L. 88/1998, 2. gr.^2)Rg. 38/1997. Rg. 107/1999.

                                     7. gr.
        [Seðlabankinn getur veitt þeim aðilum sem fjallað er um í 6. gr. og
   eiga innlánsviðskipti við bankann lán með kaupum verðbréfa eða á annan
   hátt gegn tryggingum sem bankinn metur gildar. Lánsviðskipti þessi geta
   verið í innlendri eða erlendri mynt.]^1)
         ^1)
        Seðlabankinn setur nánari reglur^2) um viðskipti sín samkvæmt þessari
   grein.

   ^1)[6]L. 88/1998, 3. gr.^2)Rg. 38/1997. Rg. 107/1999.

                                     8. gr.
        [Seðlabankanum er heimilt með samþykki ráðherra að ákveða að
   lánastofnanir skuli eiga fé á bundnum reikningi í bankanum sem nemi
   tilteknu hlutfalli af ráðstöfunarfé eða innlánsfé þeirra. Þá er bankanum
   heimilt að ákveða að tiltekinn hluti aukningar innlána eða ráðstöfunarfjár
   við hverja stofnun skuli bundinn á reikningi í bankanum, enda fari
   heildarinnlánsfé eða ráðstöfunarfé sem viðkomandi stofnun er skylt að eiga
   í Seðlabankanum ekki fram úr því hámarki sem sett er skv. 1. málsl.
   þessarar málsgreinar. Enn fremur er bankanum heimilt að ákveða að
   verðbréfasjóðir skuli eiga fé á bundnum reikningi í bankanum.
        Seðlabankinn setur nánari reglur^1) um grundvöll og framkvæmd
   bindingar skv. 1. mgr. að fengnu samþykki ráðherra, þar á meðal til hvaða
   lánastofnana og verðbréfasjóða hún tekur. Í þeim reglum má ákveða að
   bindihlutfall sé mismunandi eftir eðli lánastofnana og verðbréfasjóða og
   flokkum innlána og annarra skuldbindinga sem bindingin nær til.
        Seðlabankanum er heimilt að setja reglur^2) um lágmark eða meðaltal
   lauss fjár lánastofnana sem þeim ber ætíð að hafa yfir að ráða. Í þeim má
   ákveða að mismunandi ákvæði gildi um einstaka flokka lánastofnana. Með
   lausu fé er átt við peninga í sjóði, óbundnar nettóinnstæður í innlendum
   og erlendum lánastofnunum, ríkisvíxla og aðrar sambærilegar nettóeignir
   með skemmri binditíma en 90 daga.
        Seðlabankanum er heimilt að setja lánastofnunum reglur^2) um
   gjaldeyrisjöfnuð. Í slíkum jöfnuði skal auk gengisbundinna eigna og skulda
   telja skuldbindingar og kröfur sem tengdar eru erlendum gjaldmiðlum utan
   efnahags, svo sem framvirka samninga og valréttarsamninga.
        Seðlabankinn getur beitt lánastofnanir og verðbréfasjóði viðurlögum
   samkvæmt ákvæðum 37. gr. sé ákvörðunum bankans varðandi bindiskyldu, laust
   fé og gjaldeyrisjöfnuð ekki hlítt.]^3)

   ^1)Rg. 794/1998.^2)Rg. 506/1996. Rg. 419/1997. Rg. 421/1997.^3)[7]L.
   88/1998, 4. gr.

                                     9. gr.
        Seðlabankinn ákveður vexti af innlánum við bankann og af lánum sem
   hann veitir.
         ^1)

   ^1)[8]L. 88/1998, 5. gr.

                                    10. gr.
        Seðlabankinn er viðskiptabanki ríkissjóðs og annast fyrir hann hvers
   konar bankaþjónustu. Skulu innlán ríkissjóðs geymd í Seðlabankanum eftir
   því sem við verður komið.
        Seðlabankanum er heimilt að veita ríkissjóði lán til skamms tíma.
   Skulu slík lán greiðast upp innan þriggja mánaða frá lokum hvers
   fjárhagsárs með lántöku eða annarri fjáröflun utan Seðlabankans.
   Ríkisvíxlar, skuldabréf og önnur verðbréf, sem eru gefin út af ríkissjóði
   og Seðlabankinn kaupir á verðbréfamarkaði eða af peningastofnunum til þess
   að stuðla að jafnvægi á peningamarkaði, skulu ekki teljast lán til
   ríkissjóðs samkvæmt ákvæðum þessarar greinar.

                                    11. gr.
        [Í því skyni að vinna að markmiðum sínum í peningamálum er
   Seðlabankanum heimilt að kaupa og selja ríkisskuldabréf og önnur trygg
   verðbréf á skipulegum verðbréfamarkaði eða í beinum viðskiptum við
   lánastofnanir.
        Seðlabankanum er heimilt að gefa út verðbréf í innlendri eða erlendri
   mynt til að selja lánastofnunum sem geta átt viðskipti við hann. Óheimilt
   er að framselja slík verðbréf til annarra en lánastofnana sem geta átt
   innlánsviðskipti við bankann.]^1)

   ^1)[9]L. 88/1998, 6. gr.

                                    12. gr.
        Heimilt er Seðlabankanum að reka önnur bankaviðskipti sem samrýmanleg
   geta talist hlutverki hans sem seðlabanka. Hann skal ekki annast viðskipti
   sem samkvæmt lögum, venju eða eðli máls teljast verkefni innlánsstofnana.
   Honum er því óheimilt að skipta við almenning og keppa um viðskipti við
   innlánsstofnanir. Rísi ágreiningur um ákvæði þessarar greinar sker
   ráðherra úr.

                                  [IV. kafli.
                             Öflun upplýsinga.]^1)

   ^1)[10]L. 88/1998, 7. gr.

                                    [13. gr.
        Seðlabankinn getur milliliðalaust aflað upplýsinga frá
   innlánsstofnunum, öðrum lánastofnunum en bönkum og sparisjóðum og
   fyrirtækjum í verðbréfaþjónustu sem eru í viðskiptum við bankann skv. 6.
   gr., sbr. 7. gr., auk fyrirtækja í greiðslumiðlun, til þess að auðvelda
   honum að sinna hlutverki sínu skv. 3. gr.
        Á grundvelli ákvæða 1. mgr. getur Seðlabankinn krafist þess að
   þargreindar stofnanir og félög veiti upplýsingar um efnahag, rekstur og
   önnur atriði sem bankinn metur nauðsynlegar. Upplýsingarnar skulu veittar
   á þann hátt sem óskað er. Þess skal gætt sem frekast er kostur að samnýta
   upplýsingar sem aflað er samkvæmt lögum um opinbert eftirlit með
   fjármálastarfsemi, sbr. 34. gr. laga þessara.]^1)

   ^1)[11]L. 88/1998, 7. gr.

                                    [14. gr.
        Nú er kröfum Seðlabankans um upplýsingar skv. 13. gr. ekki sinnt og
   getur bankinn þá gripið til viðurlaga gagnvart hlutaðeigandi aðila, sbr.
   ákvæði 37. gr.]^1)

   ^1)[12]L. 88/1998, 7. gr.

                                   V. kafli.
                         Gengismál og erlend viðskipti.
                                  [15. gr.]^1)
        [Seðlabankinn ákveður að fengnu samþykki ríkisstjórnarinnar hvernig
   verðgildi íslensku krónunnar gagnvart erlendum gjaldmiðlum skuli ákveðið.
   Heimilt er að ákveða að gengi krónunnar skuli skilgreint gagnvart einum
   erlendum gjaldmiðli, meðaltali erlendra gjaldmiðla eða samsettum
   gjaldmiðli, svo sem ^2) sérstökum dráttarréttindum
   Alþjóðagjaldeyrissjóðsins (SDR). Ákvörðun þar að lútandi skal birt með
   auglýsingu í Stjórnartíðindum. Jafnframt er heimilt að ákveða sérstakt
   hámarks- og lágmarksgengi íslensku krónunnar gagnvart þeirri erlendu
   gengisviðmiðun sem valin hefur verið. Seðlabankinn kaupir og selur
   erlendan gjaldeyri eða beitir öðrum aðgerðum sem hann telur nauðsynlegar
   og hlutast með þeim hætti til um að gengi krónunnar sé innan þeirra marka
   sem þannig kunna að verða ákveðin.
        Seðlabankinn skal hvern þann dag, sem bankastofnanir eru almennt
   opnar til viðskipta, skrá sérstaklega, á þeim tíma dagsins sem hann
   ákveður, gengi krónunnar gagnvart helstu gjaldmiðlum. Það skal notað til
   viðmiðunar í opinberum samningum, dómsmálum og öðrum samningum milli aðila
   þegar önnur gengisviðmiðun er ekki sérstaklega tiltekin.
        [Þrátt fyrir ákvæði 2. mgr. getur Seðlabankinn ákveðið að skrá gengi
   krónunnar eins og þar segir þótt bankastofnanir séu almennt lokaðar til
   viðskipta.]^2)
        Þegar sérstaklega stendur á getur Seðlabankinn fellt niður eigin
   gengisskráningu og takmarkað eða stöðvað viðskipti á skipulögðum
   gjaldeyrismarkaði.
        Seðlabankanum er heimilt að setja nánari reglur^3) um gengisskráningu
   og viðskipti á gjaldeyrismarkaði.]^4)

   ^1)[13]L. 88/1998, 7. gr.^2)[14]L. 88/1998, 8. gr.^3)Rg. 422/1997. Rg.
   704/1997.^4)[15]L. 14/1992, 3. gr.

                                  [16. gr.]^1)
        [Seðlabankinn hefur heimild til að hafa milligöngu um
   gjaldeyrisviðskipti og versla með erlendan gjaldeyri. Um heimildir annarra
   aðila til að hafa milligöngu um gjaldeyrisviðskipti og versla með erlendan
   gjaldeyri fer eftir ákvæðum laga um gjaldeyrismál á hverjum tíma.]^2)

   ^1)[16]L. 88/1998, 7. gr.^2)[17]L. 88/1998, 9. gr.

                                  [17. gr.]^1)
        Seðlabankinn hefur með höndum framkvæmd greiðslusamninga við önnur
   ríki, svo og viðskipti við alþjóðafjármálastofnanir í umboði
   ríkisstjórnarinnar. Hann skal vera ríkisstjórninni til ráðuneytis um allt
   er varðar gjaldeyrismál, þar á meðal erlendar lántökur, og taka að sér
   framkvæmd í þeim efnum eftir því sem um verður samið.

   ^1)[18]L. 88/1998, 7. gr.

                                  [18. gr.]^1)
        Til þess að varðveita og efla gjaldeyrisvarasjóð er Seðlabankanum
   heimilt að taka lán erlendis.
        Enn fremur er Seðlabankanum heimilt að taka lán erlendis í því skyni
   að endurlána fé þetta innanlands enda komi ábyrgð ríkissjóðs til við
   endurlánin.

   ^1)[19]L. 88/1998, 7. gr.

                                  [19. gr.]^1)
        Seðlabankinn er fyrir ríkisins hönd fjárhagslegur aðili að
   Alþjóðagjaldeyrissjóðnum.

   ^1)[20]L. 88/1998, 7. gr.

                                   VI. kafli.
                                Hagskýrslugerð.
                                  [20. gr.]^1)
        Seðlabankinn safnar skýrslum og gerir áætlanir um greiðslujöfnuð,
   gjaldeyris- og peningamál og annað sem hlutverk bankans varðar og skal
   hann birta opinberlega sem rækilegastar upplýsingar um þau efni.
        Skylt skal öllum aðilum, sem hlut eiga að máli, að láta bankanum í té
   þær upplýsingar sem hann þarf á að halda vegna hagskýrslugerðar og nýtur
   hann í þessu efni sömu réttinda og Hagstofa Íslands og liggja sömu
   viðurlög við ef út af er brugðið.

   ^1)[21]L. 88/1998, 7. gr.

                                  VII. kafli.
                                Stjórn bankans.
                                  [21. gr.]^1)
        Yfirstjórn Seðlabankans er í höndum viðskiptaráðherra og bankaráðs
   svo sem fyrir er mælt í lögum þessum. Stjórn bankans er að öðru leyti í
   höndum bankastjórnar.

   ^1)[22]L. 88/1998, 7. gr.

                                  [22. gr.]^1)
        Í bankastjórn Seðlabankans eiga sæti þrír bankastjórar. Bankastjórnin
   kýs sér formann úr sínum hópi til þriggja ára í senn.
        Ráðherra skipar bankastjóra að fengnum tillögum bankaráðs.
   Bankastjórar skulu eigi skipaðir til lengri tíma en [fimm]^2) ára í senn.
        Forfallist bankastjóri um stundarsakir getur ráðherra að fengnum
   tillögum bankaráðs sett mann í hans stað.

   ^1)[23]L. 88/1998, 7. gr.^2)[24]L. 83/1997, 158. gr.

                                  [23. gr.]^1)
        Bankastjórnin ber ábyrgð á rekstri Seðlabankans og fer með
   ákvörðunarvald í öllum málefnum hans sem ekki eru öðrum falin með lögum
   þessum.
        Bankastjórnin heldur fundi svo oft sem þurfa þykir og hvenær sem
   einhver bankastjóranna óskar þess.
        Undirskrift tveggja bankastjóra þarf til að skuldbinda bankann. Þó er
   bankaráðinu heimilt að veita tilteknum starfsmönnum bankans umboð til þess
   að skuldbinda bankann með undirskrift sinni í tilteknum málefnum. Skal
   nánar kveðið á um umboð til skuldbindingar í reglugerð.

   ^1)[25]L. 88/1998, 7. gr.

                                  [24. gr.]^1)
        Bankaráð ákveður laun og önnur ráðningarkjör bankastjóra. Við
   starfslok skulu bankastjórar fá greidd biðlaun í tólf mánuði, jafnhá
   föstum launum er starfi þeirra fylgdu. Eigi bankastjóri rétt til
   eftirlauna fellur niður greiðsla biðlauna. Taki bankastjóri við annarri
   stöðu á biðlaunatíma fellur niður greiðsla biðlauna ef stöðunni fylgja
   jafnhá eða hærri laun, ella greiðist launamismunurinn til loka
   biðlaunatímans. Bankaráð ákveður eftirlaun bankastjóra.
        Bankastjórum og aðstoðarbankastjórum er óheimilt að sitja í stjórn
   stofnana og atvinnufyrirtækja utan bankans eða taka þátt í atvinnurekstri
   að öðru leyti nema slíkt sé boðið í lögum eða um sé að ræða stofnun eða
   atvinnufyrirtæki sem bankinn á aðild að.

   ^1)[26]L. 88/1998, 7. gr.

                                  [25. gr.]^1)
        Að fengnu áliti bankaráðs getur ráðherra vikið bankastjóra úr starfi.
   Í uppsagnarbréfi skal tilgreina ástæður uppsagnar. Bankastjóri skal eiga
   rétt á fullum launum í eitt til þrjú ár, þó aldrei lengur en til loka
   ráðningartíma, og eftirlaunum samkvæmt nánari ákvörðun bankaráðs. Segi
   bankastjóri upp starfi áður en ráðningartíma hans er lokið skal hann njóta
   fastra launa í allt að tólf mánuði og eftirlauna samkvæmt ákvörðun
   bankaráðs.
        Hafi bankastjóri brotið af sér í starfi getur ráðherra vikið honum úr
   starfi fyrirvaralaust án launa.

   ^1)[27]L. 88/1998, 7. gr.

                                  [26. gr.]^1)
        Bankaráð Seðlabankans skipa fimm menn kjörnir hlutbundinni kosningu
   af Alþingi til fjögurra ára í senn ásamt jafnmörgum til vara. Ráðherra
   skipar formann bankaráðs til fjögurra ára úr hópi hinna kjörnu aðalmanna
   og annan varaformann.
        Ráðherra ákveður þóknun bankaráðsmanna.

   ^1)[28]L. 88/1998, 7. gr.

                                  [27. gr.]^1)
        Bankaráð hefur yfirumsjón með starfsemi Seðlabankans og skal
   bankastjórnin hafa náið samráð við bankaráð um stefnu bankans almennt og
   leita álits þess um ákvarðanir í mikilvægum málum er stefnu bankans varða,
   svo sem um ákvarðanir samkvæmt 8. gr. ^2) Enn fremur skal bankastjórnin
   gefa bankaráði reglulega skýrslur um störf bankans og þróun gjaldeyris- og
   peningamála.
        Bankaráð gerir tillögur um reglugerð bankans og erindisbréf
   bankastjóra er ráðherra gefur út.
        Bankaráð heldur fundi eftir þörfum en að jafnaði ekki sjaldnar en
   hálfsmánaðarlega. Formaður bankaráðs undirbýr fundi bankaráðs með
   bankastjórn. Bankastjórar sitja fundi bankaráðs og taka þátt í umræðum
   nema bankaráð ákveði annað.
        Bankaráð skal hafa eftirlit með öllum eignum bankans, taka ákvarðanir
   um framkvæmdir og ráðstöfun á tekjuafgangi að því marki sem annað er ekki
   ákveðið í lögum.

   ^1)[29]L. 88/1998, 7. gr.^2)[30]L. 88/1998, 11. gr.

                                  [28. gr.]^1)
        Fundir bankaráðs eru lögmætir ef þrír bankaráðsmenn eru á fundi. Afl
   atkvæða ræður úrslitum við afgreiðslu máls.

   ^1)[31]L. 88/1998, 7. gr.

                                  [29. gr.]^1)
        [Sérstök endurskoðunardeild skal starfa við bankann undir umsjón
   bankaráðs. Auk þess skal endurskoðun hjá Seðlabanka Íslands framkvæmd af
   Ríkisendurskoðun og skoðunarmanni, sem ráðherra skipar til fjögurra ára í
   senn, og skal hann vera löggiltur endurskoðandi.]^2)

   ^1)[32]L. 88/1998, 7. gr.^2)[33]L. 11/1989, 3. gr.

                                  [30. gr.]^1)
        Bankaráð ræður forstöðumann endurskoðunardeildar Seðlabankans og
   segir honum upp starfi. Bankaráð ákveður laun og önnur ráðningarkjör þessa
   starfsmanns.
        Bankastjórn ræður alla aðra starfsmenn bankans og segir þeim upp
   starfi. Ráðning aðstoðarbankastjóra er þó háð samþykki bankaráðs.

   ^1)[34]L. 88/1998, 7. gr.

                                  VIII. kafli.
                                 Reikningsskil.
                                  [31. gr.]^1)
        Reikningsár Seðlabankans er almanaksárið. Fyrir hvert reikningsár
   skal gera ársreikning og skal gerð hans lokið svo fljótt sem auðið er.
        Um gerð ársreiknings fer eftir lögum og góðri reikningsskilavenju,
   bæði að því er varðar uppsetningu reiknings, mat á hinum einstöku liðum og
   önnur atriði.
        Ráðherra skal setja nánari reglur um reikningsskil og gerð
   ársreiknings að fengnum tillögum bankaráðs.

   ^1)[35]L. 88/1998, 7. gr.

                                  [32. gr.]^1)
        Að lokinni endurskoðun á ársreikningi bankans skal hann undirritaður
   af bankastjórn og staðfestur af bankaráði. Hafi bankaráðsmaður fram að
   færa athugasemdir við ársreikning skal hann undirritaður með fyrirvara og
   koma skal fram hvers eðlis fyrirvarinn er.
        Endurskoðaður reikningur skal lagður fyrir ráðherra til úrskurðar
   eigi síðar en fjórum mánuðum eftir lok reikningsárs.
        Ársreikning skal birta í Stjórnartíðindum og í ársskýrslu
   Seðlabankans. Mánaðarlegt efnahagsyfirlit skal jafnframt birta í
   Lögbirtingablaði.

   ^1)[36]L. 88/1998, 7. gr.

                                  [33. gr.]^1)
        Árlega skal helmingur af meðalhagnaði næstliðinna þriggja ára, að
   frádregnu framlagi í arðsjóð skv. 2. mgr., greiddur í ríkissjóð. Skal við
   þann útreikning endurmeta hagnað fyrri áranna til verðlags hins þriðja.
   Greiðsla skal fara fram hinn 1. júní ár hvert.
        Árlega skal leggja í arðsjóð a.m.k. jafngildi 40 milljóna króna miðað
   við verðlag í árslok 1984. [Arðsjóður skal ávaxtaður í tryggum og
   auðseljanlegum verðbréfum eða innlánum en helmingur árlegra tekna hans
   skal renna í Vísindasjóð, sbr. lög um Rannsóknarráð Íslands.]^2)

   ^1)[37]L. 88/1998, 7. gr.^2)[38]L. 88/1998, 12. gr.

                                   IX. kafli.
                                  Ýmis ákvæði.
                                  [34. gr.]^1)
        Bankaráðsmenn, bankastjórar og allir starfsmenn bankans eru bundnir
   þagnarskyldu um allt það er varðar hagi viðskiptaaðila bankans, málefni
   bankans sjálfs, svo og um önnur atriði sem þeir fá vitneskju um í starfi
   sínu og leynt skulu fara samkvæmt lögum, fyrirmælum yfirboðara eða eðli
   málsins, nema dómari úrskurði að upplýsingar sé skylt að veita fyrir dómi
   eða lögreglu eða skylda sé til að veita upplýsingar lögum samkvæmt.
        Þagnarskyldan helst þótt látið sé af starfi.
        [Þrátt fyrir ákvæði 1. mgr. er Seðlabankanum heimilt að eiga gagnkvæm
   upplýsingaskipti við opinbera aðila erlendis um atriði er lög þessi taka
   til að því tilskildu að sá sem óskar upplýsinga sé háður samsvarandi
   þagnarskyldu.]^2)
        [Seðlabanki Íslands skal veita Fjármálaeftirlitinu allar upplýsingar
   sem bankinn býr yfir og nýtast kunna í starfsemi Fjármálaeftirlitsins.
   Upplýsingar, sem veittar eru samkvæmt þessari grein, eru háðar
   þagnarskyldu samkvæmt lögum þessum og lögum um Fjármálaeftirlitið.
   Bankastjórn Seðlabankans og stjórn Fjármálaeftirlitsins skulu gera með sér
   sérstakan samstarfssamning þar sem kveðið er nánar á um framkvæmd þessarar
   málsgreinar.]^3)

   ^1)[39]L. 88/1998, 7. gr.^2)[40]L. 88/1998, 13. gr.^3)[41]L. 88/1998, 13.
   gr.

                                  [35. gr.]^1)
        Bankinn er undanþeginn tekju- og eignarskatti, sbr. lög um tekju- og
   eignarskatt.
        Bækur bankans, ávísanir og hvers konar skuldbindingar, sem gefnar eru
   út af bankanum og í nafni hans, svo og skuldbindingar sem veita bankanum
   handveðsrétt, arðmiðar af skuldabréfum bankans og framsöl þeirra, skulu
   undanþegin stimpilgjaldi.

   ^1)[42]L. 88/1998, 7. gr.

                                   X. kafli.
                               Gildistökuákvæði.
                                  [36. gr.]^1)
        Lög þessi öðlast gildi 1. nóvember 1986.
        Ákvæði VIII. kafla um reikningsskil gilda um reikningsárið 1985.
   Ákvæði 2. málsl. 2. mgr. [22. gr.]^2) og 2. mgr. [24. gr.]^2) taka
   einungis til þeirra sem ráðnir eru bankastjórar eftir gildistöku laga
   þessara. Ákvæði 1. mgr. [24. gr.]^2) skulu eigi skerða eftirlaun þeirra
   sem gegna stöðu bankastjóra að föstu aðalstarfi við gildistöku laganna.

   ^1)[43]L. 88/1998, 7. gr.^2)[44]L. 88/1998, 14. gr.

                                  [37. gr.]^1)
        Í reglugerð,^2) sem ráðherra gefur út að fengnum tillögum bankaráðs,
   skal setja nánari ákvæði um starfsemi bankans í samræmi við lög þessi, þar
   á meðal skal ákveða viðurlög í formi dagsekta og refsivaxta sé ákvörðunum
   bankans ekki hlítt. [Innheimt viðurlög samkvæmt þessari grein skulu renna
   að ^3/[4] hlutum til ríkissjóðs og skulu þau greidd 1. júní ár hvert fyrir
   næstliðið ár.]^3)

   ^1)[45]L. 88/1998, 7. gr.^2)Rg. 470/1986, sbr. rg. 136/1989 og 111/1995
   (um Seðlabanka Íslands). Rg. 211/1988 (um skipan gjaldeyris- og
   viðskiptamála). Rg. 506/1996. Rg. 419/1997.^3)[46]L. 11/1989, 4. gr.

                                  [38. gr.]^1)


   ^1)[47]L. 88/1998, 7. gr.

                            Ákvæði til bráðabirgða.
                                     I.V.


                                      VI.
         ^1)

   ^1)[48]L. 11/1989, 5. gr.

References

   Visible links
   1. http://www.althingi.is/dba-bin/lawformpr.pl?lnr=1986036
   2. file:///altext/stjt/1992.014.html
   3. file:///altext/stjt/1998.088.html
   4. file:///altext/stjt/1998.088.html
   5. file:///altext/stjt/1998.088.html
   6. file:///altext/stjt/1998.088.html
   7. file:///altext/stjt/1998.088.html
   8. file:///altext/stjt/1998.088.html
   9. file:///altext/stjt/1998.088.html
  10. file:///altext/stjt/1998.088.html
  11. file:///altext/stjt/1998.088.html
  12. file:///altext/stjt/1998.088.html
  13. file:///altext/stjt/1998.088.html
  14. file:///altext/stjt/1998.088.html
  15. file:///altext/stjt/1992.014.html
  16. file:///altext/stjt/1998.088.html
  17. file:///altext/stjt/1998.088.html
  18. file:///altext/stjt/1998.088.html
  19. file:///altext/stjt/1998.088.html
  20. file:///altext/stjt/1998.088.html
  21. file:///altext/stjt/1998.088.html
  22. file:///altext/stjt/1998.088.html
  23. file:///altext/stjt/1998.088.html
  24. file:///altext/stjt/1997.083.html
  25. file:///altext/stjt/1998.088.html
  26. file:///altext/stjt/1998.088.html
  27. file:///altext/stjt/1998.088.html
  28. file:///altext/stjt/1998.088.html
  29. file:///altext/stjt/1998.088.html
  30. file:///altext/stjt/1998.088.html
  31. file:///altext/stjt/1998.088.html
  32. file:///altext/stjt/1998.088.html
  33. file:///altext/stjt/1989.011.html
  34. file:///altext/stjt/1998.088.html
  35. file:///altext/stjt/1998.088.html
  36. file:///altext/stjt/1998.088.html
  37. file:///altext/stjt/1998.088.html
  38. file:///altext/stjt/1998.088.html
  39. file:///altext/stjt/1998.088.html
  40. file:///altext/stjt/1998.088.html
  41. file:///altext/stjt/1998.088.html
  42. file:///altext/stjt/1998.088.html
  43. file:///altext/stjt/1998.088.html
  44. file:///altext/stjt/1998.088.html
  45. file:///altext/stjt/1998.088.html
  46. file:///altext/stjt/1989.011.html
  47. file:///altext/stjt/1998.088.html
  48. file:///altext/stjt/1989.011.html
