                                    dálkum.

   --------------------------------------------------------------------------

                     Lög um Þróunarsamvinnustofnun Íslands

                              1981 nr. 43 26. maí

   --------------------------------------------------------------------------

 1. gr. Starfa skal opinber stofnun, er nefnist Þróunarsamvinnustofnun Íslands.
   Stofnunin heyrir undir utanríkisráðuneytið og starfar í tengslum við það.
2. gr. Stofnunin skal vinna að samstarfi Íslands við þróunarlöndin. Markmið þess
samstarfs skal vera að styðja viðleitni stjórnvalda í löndum þessum til að bæta
  efnahag þeirra og á þann veg eiga þátt í að tryggja félagslegar framfarir og
 stjórnmálalegt sjálfstæði þeirra á grundvelli sáttmála Sameinuðu þjóðanna. Enn
   fremur skal að því stefnt með auknum samskiptum, m.a. á sviði menningar og
 viðskipta, að efla gagnkvæman skilning og samstöðu Íslands og þróunarlandanna.
    3. gr. Til þess að ná þeim markmiðum, sem kveðið er á um í 2. gr., skal
        starfsemi stofnunarinnar einkum beinast að eftirtöldum atriðum:
         a. Að gera tillögur til utanríkisráðherra um samstarfsverkefni í
        þróunarlöndunum, sem fjármögnuð yrðu af íslenska ríkinu samkvæmt
  fjárlagaheimild, annaðhvort eingöngu eða í samvinnu við aðra. Verkefni þessi
skulu einkum beinast að því að miðla til umræddra landa reynslu og sérþekkingu,
           sem Íslendingar búa yfir og þau hafa áhuga á að afla sér.
   b. Að skipuleggja, annast framkvæmd og/eða yfirstjórn á og hafa eftirlit með
      þeim samstarfsverkefnum, sem um ræðir í staflið a. þessarar greinar.
     c. Að sjá á sama hátt um samstarfsverkefni í þróunarlöndunum, sem Íslandi
    kynnu að vera falin af Sameinuðu þjóðunum, sérstofnunum þeirra eða öðrum
                                 ríkjasamtökum.
    d. Að kanna möguleika á auknum viðskiptatengslum við þróunarlöndin og koma
           upplýsingum þar að lútandi á framfæri við aðila hérlendis.
    e. Að vinna að auknum menningartengslum, m.a. að því að Ísland taki þátt í
     menntun fólks frá þróunarlöndunum, bæði veiti því aðgang að hérlendum
      menntastofnunum og fái hæfa íslenska menn til að annast kennslu við
  menntastofnanir í þróunarlöndunum eða sem reknar eru í þágu þróunarlandanna.
    f. Að veita aðilum, er hafa með höndum hjálparstarfsemi í þróunarlöndunum,
           þær upplýsingar og leiðbeiningar, sem þeir kunna að óska.
    g. Að vinna að kynningu á þróunarlöndunum og málefnum þeirra með það fyrir
 augum að efla áhuga almennings, hagsmunasamtaka og hvers konar félaga á auknu
                          samstarfi og aðstoð við þau.
    h. Að gangast fyrir samráðum aðila hérlendis, sem láta þróunarsamstarf til
  sín taka, þ. á m. efna til ráðstefna og funda með þeim, eftir því sem þurfa
   þykir, til þess að tryggja að þróunarsamstarfið verði sem árangursríkast.
      i. Að vinna á annan hátt að því að framlög Íslendinga til aðstoðar við
    þróunarlöndin nái sem fyrst því marki, sem samþykkt hefur verið á þingi
              Sameinuðu þjóðanna, að þau nemi 1% af þjóðartekjum.
4. gr. Stofnuninni er við framkvæmd samstarfsverkefna samkvæmt stafliðum a og b
  í 3. gr. heimilt að gera samninga við stofnanir hins opinbera eða aðra aðila
hérlendis, sem hafa í fastri þjónustu sinni sérfræðinga og reynda kunnáttumenn á
 sviði viðkomandi verkefnis, um að taka að sér framkvæmdir einstakra verkefna.
 Yfirstjórn verkefna skal þó ætíð vera hjá stofnuninni. Opinberir aðilar skulu
     veita stofnuninni sérfræðilega aðstoð, eftir því sem við verður komið.
  5. gr. Stofnuninni er heimilt að stofna til samskota meðal almennings í þágu
ákveðinna verkefna í þróunarlöndunum, þó því aðeins að slík verkefni falli ekki
     undir starfssvið annarra hérlendra aðila, sem að slíkum málum starfa.
       6. gr. Stjórn stofnunarinnar skal skipuð 7 mönnum. Skulu 6 kjörnir
   hlutfallskosningu af sameinuðu Alþingi en 1 skipaður af utanríkisráðherra.
 Kjörtímabil stjórnarinnar skal vera 4 ár. Utanríkisráðherra skipar formann úr
             hópi stjórnarmanna. Varamenn skulu valdir á sama hátt.
7. gr. Íslenskir ríkisborgarar, sem stofnunin ræður til starfa í þróunarlöndunum
    að framkvæmd samstarfsverkefna á hennar vegum, skulu njóta sömu kjara í
  skattamálum og íslenskir ríkisborgarar, er vinna hjá alþjóðlegum stofnunum.
8. gr. Kostnaður við stofnunina og framkvæmdir á hennar vegum í þróunarlöndunum
         greiðist úr ríkissjóði samkvæmt fjárlagaheimild hverju sinni.
    9. gr. Utanríkisráðherra er heimilt að ákveða með reglugerð^1) nánar um
                         framkvæmdaatriði laga þessara.
                                  ^1)Rg. 86/1998.
                  10. gr. Lög þessi öðlast gildi 1. júlí 1981

References

   Visible links
   1. http://www.althingi.is/dba-bin/lawformpr.pl?lnr=1981043
