
   --------------------------------------------------------------------------

                                                        Réttarbót Eiríks konungs

                                  1294 2. júlí

   --------------------------------------------------------------------------

                                     7. gr.
             En um allt þat búfé, er goldit er eða gefit, útan hross, eignist
         sá, sem mark á, ef eigi er af brugðit innan hálfs mánaðar síðan hann
                                                                     bannaði.

                                    15. gr.
           Nú ferr maðr á veg með hrossi ok þó at þeir sé þrír, ok stendr hey
     nær götu, en bær eigi allnær, þá taki þeir at ósekju, ef þeir þurfu, þat
                               sem hross þeira eta þar, ef nauðsyn gengr til.

                                    22. gr.
            Ef hrútr kemr til sauða eða hafr til geita ok gerir spell á, bæti
                                          skaða allan, ef hann er heimtr áðr.

                                    37. gr.
           Ef griðungr eltir fang úr kúm, sá er heima er gætt við búi, svá at
   skaði virðist, bæti fjórðungi bóta, ef sannprófat er, en engu þeim er hann
       lér. En ef maðr vill eigi varðveita hann eða reka í afrétt, bæti skaða
                                                   þann allan sem hann gerir.

                                    47. gr.
               Skaðabætr skal gjalda sá er svín þau á, er skaða gera, svá sem
                                                           fyrir annan fénað.

References

   Visible links
   1. http://www.althingi.is/dba-bin/lawformpr.pl?lnr=1294027
