
   --------------------------------------------------------------------------

           Lög um lögverndun á starfsheiti og starfsréttindum grunnskólakennara,
                                            framhaldsskólakennara og skólastjóra

                               1986 nr. 48 2. maí

   --------------------------------------------------------------------------

                                   I. kafli.
                                  Starfsheiti.
                                     1. gr.
                          Rétt til að nota starfsheitið grunnskólakennari eða
            framhaldsskólakennari og til að starfa sem slíkur hér á landi við
     grunnskóla eða framhaldsskóla á vegum opinberra aðila eða aðra hliðstæða
             skóla hefur sá einn sem til þess hefur leyfi menntamálaráðherra.

                                     2. gr.
         Leyfi til þess að nota starfsheitið grunnskólakennari skv. 1. gr. má
                                            aðeins veita þeim sem lokið hefur

   a.
           námi við Kennaraskóla Íslands ásamt fullgildum prófum;
   b.
           námi við Kennaraháskóla Íslands ásamt fullgildum prófum sem miðast
           við kennslu í grunnskóla;
   c.
           B.A.-prófi, B.S.-prófi eða cand. mag.-prófi frá Háskóla Íslands
           ásamt fullgildu námi í uppeldis- og kennslufræði til
           kennsluréttinda;
   d.
           námi við tónmenntakennaradeild Tónlistarskólans í Reykjavík ásamt
           fullgildum prófum;
   e.
           námi við teiknikennaradeild Myndlista- og handíðaskóla Íslands
           ásamt fullgildum prófum;
   f.
           námi við Íþróttakennaraskóla Íslands ásamt fullgildum prófum;
   g.
           námi við Hússtjórnarkennaraskóla Íslands ásamt fullgildum prófum;
   h.
           öðru jafngildu námi.

        Leyfi til þess að nota starfsheitið framhaldsskólakennari skv. 1. gr.
                                         má aðeins veita þeim sem lokið hefur

   a.
           námi á háskólastigi er jafngildir a.m.k. 120 námseiningum ásamt
           fullgildum prófum. Þar af skulu eigi færri en 30 einingar vera nám
           í uppeldis- og kennslufræði til kennsluréttinda og eigi færri en
           60 einingar í sérgrein;
   b.
           námi í faggrein eða sérgrein ásamt fullgildum prófum frá skóla er
           menntamálaráðuneytið viðurkennir, auk þess námi í uppeldis- og
           kennslufræði til kennsluréttinda er jafngildir 30 einingum;
   c.
           námi við Íþróttakennaraskóla Íslands ásamt fullgildum prófum;
   d.
           öðru jafngildu námi.

                Leyfi skv. 1. gr. má enn fremur veita þeim sem ekki uppfyllir
         skilyrði þessarar greinar en hefur verið skipaður í kennarastöðu eða
                              skólastjórastöðu fyrir gildistöku laga þessara.

                                     3. gr.
         Leiki vafi á hvort umsækjandi um leyfi til þess að nota starfsheitið
   grunnskólakennari skv. 1. gr. fullnægi skilyrðum 1. mgr. 2. gr. skal leita
       úrskurðar matsnefndar sem menntamálaráðherra skipar til fjögurra ára í
        senn. Nefndin skal skipuð einum fulltrúa tilnefndum af Kennaraháskóla
       Íslands, einum fulltrúa tilnefndum af Bandalagi kennarafélaga og einum
            fulltrúa án tilnefningar og skal hann vera formaður nefndarinnar.
                                   Jafnmarga varamenn skal skipa á sama hátt.
         Leiki vafi á hvort umsækjandi um leyfi til þess að nota starfsheitið
     framhaldsskólakennari skv. 1. gr. fullnægi skilyrðum 2. mgr. 2. gr. skal
   leita úrskurðar matsnefndar sem menntamálaráðherra skipar til fjögurra ára
    í senn. Nefndin skal skipuð einum fulltrúa tilnefndum af Háskóla Íslands,
    einum fulltrúa tilnefndum af Bandalagi kennarafélaga og einum fulltrúa án
     tilnefningar og skal hann vera formaður nefndarinnar. Jafnmarga varamenn
                                                      skal skipa á sama hátt.
        Matsnefndir úrskurða einnig leiki vafi á hvort umsækjandi um kennslu-
            eða stjórnunarstarf fullnægi skilyrðum 4., 6., 7., 9. eða 10. gr.
          Nám kennara skal metið í námseiningum og skal hver eining jafngilda
             námsvinnu einnar viku. Mat samkvæmt þessu kerfi skal staðfest af
                             matsnefnd, sbr. 1. eða 2. mgr. þessarar greinar.
        Matsnefndir leita upplýsinga og umsagna kennarasamtaka og sérfræðinga
      eftir því sem við á en starfssvið hennar og starfshætti skal skilgreina
                                                        nánar í erindisbréfi.

                                   II. kafli.
                                Starfsréttindi.
                                     4. gr.
          Til þess að vera skipaður, settur eða ráðinn kennari við grunnskóla
        skal umsækjandi hafa öðlast leyfi menntamálaráðherra til þess að nota
           starfsheitið grunnskólakennari skv. 1. gr. og skal hann hafa lokið

   a.
           námi við Kennaraskóla Íslands ásamt fullgildum prófum;
   b.
           B.Ed.-prófi frá Kennaraháskóla Íslands eða öðrum jafngildum prófum
           sem miðast við kennslu í grunnskóla og jafngilda a.m.k. 90
           einingum. Þar af skulu eigi færri en 30 einingar vera nám í
           uppeldis- og kennslufræði til kennsluréttinda og eigi færri en 30
           einingar í sérgrein, valgrein eða á sérsviði;
   c.
           B.A.-prófi, B.S.-prófi eða cand. mag.-prófi frá Háskóla Íslands
           eða öðrum jafngildum prófum ásamt námi í uppeldis- og kennslufræði
           sem jafngildir a.m.k. 30 einingum. Skal við það miðað að þessir
           kennarar kenni sérgreinar sínar við grunnskóla;
   d.
           öðru jafngildu námi.

        Til þess að vera skipaður, settur eða ráðinn kennari við grunnskóla í
     handmennt, myndmennt, tónmennt eða í heimilisfræðum skal umsækjandi hafa
          tekið viðkomandi grein sem valgrein í almennu kennaranámi eða lokið
    sérnámi í viðkomandi grein ásamt fullgildum prófum sem miðast við kennslu
     í grunnskóla. Námið skal jafngilda a.m.k. 90 einingum. Þar af skulu eigi
                færri en 30 einingar vera nám í uppeldis- og kennslufræði til
                     kennsluréttinda og eigi færri en 30 einingar í sérgrein.
          Til þess að vera skipaður, settur eða ráðinn kennari í íþróttum við
                                        grunnskóla skal umsækjandi hafa lokið

   a.
           námi við Íþróttakennaraskóla Íslands ásamt fullgildum prófum;
   b.
           öðru jafngildu námi.

          Til þess að vera skipaður, settur eða ráðinn sérkennari nemenda með
    sérþarfir í almennum skólum á grunnskólastigi skal grunnskólakennari hafa
                                                                        lokið

   a.
           framhaldsnámi í sérkennslufræðum, 30 til 60 einingum eftir nánari
           ákvörðun Kennaraháskóla Íslands, ásamt fullgildum prófum;
   b.
           öðru jafngildu námi.

                  Til þess að vera skipaður, settur eða ráðinn sérkennari við
    sérdeildir eða skóla fyrir börn með sérþarfir skal grunnskólakennari hafa
                                                                        lokið

   a.
           60 eininga framhaldsnámi í sérkennslufræðum ásamt fullgildum
           prófum;
   b.
           öðru jafngildu námi.

          Heimilt er að setja kennara með fullgilt kennarapróf við sérdeildir
        eða skóla fyrir börn með sérþarfir um eins árs skeið til reynslu enda
             sérhæfi hann sig til starfsins ef hann óskar að starfa áfram við
                                                                  stofnunina.

                                     5. gr.
                 Engan skal skipa kennara við grunnskóla nema hann hafi gegnt
      kennslustarfi sem settur kennari við sama skóla eða hliðstæðan í a.m.k.
       eitt ár samtals með góðum árangri að mati hlutaðeigandi skólastjóra og
                                                                skólanefndar.

                                     6. gr.
           Til þess að vera skipaður, settur eða ráðinn til kennslustarfa við
   forskóla skal umsækjandi uppfylla skilyrði 4. gr. og jafnframt skilyrði 5.
                                                 gr. ef um skipun er að ræða.

                                     7. gr.
                     Til þess að vera skipaður, settur eða ráðinn kennari við
            framhaldsskóla skal umsækjandi hafa öðlast leyfi til þess að nota
                               starfsheitið framhaldsskólakennari skv. 1. gr.
          Til skipunar, setningar eða ráðningar í eftirtalin kennslustörf við
                           framhaldsskóla gilda auk þess eftirtalin skilyrði:

   a.
           Kennari í íþróttum skal hafa lokið námi við Íþróttakennaraskóla
           Íslands eða öðru jafngildu námi.
   b.
           Kennari í list- og verkmenntagreinum skal hafa lokið námi við
           listaháskóla eða aðra sérskóla sem jafngildir a.m.k. 90 einingum
           ásamt fullgildum prófum. Þar af skulu eigi færri en 60 einingar
           vera nám í sérgrein.
   c.
           Kennari í sérgreinum eða faggreinum iðnfræðsluskóla skal hafa
           lokið prófi í tæknifræði eða öðru hliðstæðu námi með kennslugrein
           sína sem aðalgrein eða hafa meistararéttindi í þeirri iðngrein sem
           um er að ræða og hafa starfað í tvö ár sem tæknifræðingur eða
           meistari á sérsviði sínu.
   d.
           Kennari í sérgreinum stýrimannanáms skal hafa lokið 4. stigs prófi
           frá stýrimannaskóla og siglt eigi skemur en eitt ár sem fullgildur
           stýrimaður á farskipi eða varðskipi eða sem skipstjóri á
           fiskiskipi yfir 120 rúmlestir.
   e.
           Kennari í sérgreinum vélstjóranáms skal hafa lokið tæknifræði- eða
           verkfræðinámi sem tekur til þeirrar kennslugreinar sem viðkomandi
           á að annast kennslu í eða hafa lokapróf 4. stigs frá Vélskóla
           Íslands og hafa hlotið þá menntun sem krafist er til að öðlast
           ótakmörkuð vélstjórnarréttindi auk starfsreynslu og
           meistararéttinda.
   f.
           Kennari í sérgreinum heilbrigðisnáms skal hafa lokið námi
           hjúkrunarkennara ásamt fullgildum prófum frá skóla, sem
           menntamálaráðuneytið viðurkennir, eða öðru jafngildu námi.
   g.
           Kennari við hússtjórnarskóla eða í heimilisfræðum skal hafa lokið
           hússtjórnarkennaraprófi, handavinnukennaraprófi eða
           vefnaðarkennaraprófi í viðkomandi kennslugrein eða öðru jafngildu
           námi.
   h.
           Kennari við Íþróttakennaraskóla Íslands skal hafa lokið prófi frá
           viðurkenndum íþróttakennaraskóla að viðbættu framhaldsnámi í
           sérgrein sem menntamálaráðuneytið metur gilt.
   i.
           Kennari í myndlistar- og listiðnaðargreinum við Myndlista- og
           handíðaskóla Íslands eða aðra hliðstæða skóla skal hafa lokið námi
           sem menntamálaráðuneytið viðurkennir við listaskóla eða æðri
           sérskóla eða hafa með listferli sínum, starfsárangri og
           viðurkenningu sýnt að hann hafi hlotið jafngilda listræna menntun.
   j.
           Kennari í tónlistargreinum við tónmenntakennaradeild
           Tónlistarskólans í Reykjavík skal hafa

                1.
                        tekið lokapróf frá Tónlistarskólanum í Reykjavík eða
                        öðrum hliðstæðum skóla og stundað a.m.k. tveggja til
                        þriggja ára framhaldsnám í sérgrein, t.d.
                        hljóðfæraleik, söng eða tónfræðum, eða sérhæft sig á
                        einhverju sviði tónlistarkennslu;
                2.
                        lokið fullgildu prófi frá viðurkenndum erlendum
                        tónlistarskóla (conservatoire) eða tónlistarháskóla;
                3.
                        sannað með listferli sínum, starfsárangri og
                        viðurkenningu að hann hafi hlotið jafngilda listræna
                        menntun.

   k.
           Kennari í sérgreinum við Hótel- og veitingaskóla Íslands skal hafa
           lokið framhaldsnámi við hótelskóla, sem menntamálaráðuneytið
           viðurkennir, og hafa tveggja ára starfsreynslu við hótelstörf eða
           skyldan rekstur.
   l.
           Kennari í sérgreinum við Fósturskóla Íslands skal hafa lokið prófi
           frá Fósturskóla Íslands eða sambærilegum skóla og a.m.k. eins árs
           viðurkenndu framhaldsnámi fyrir fóstrur. Einnig skal hann hafa
           unnið fósturstörf eigi skemur en þrjú ár.
   m.
           Sérkennari nemenda með sérþarfir skal hafa lokið framhaldsnámi í
           sérkennslufræðum, 30 til 60 einingum, ásamt fullgildum prófum.

                                     8. gr.
             Engan skal skipa kennara við framhaldsskóla nema hann hafi gegnt
      kennslustarfi sem settur kennari við sama skóla eða hliðstæðan í a.m.k.
       eitt ár samtals með góðum árangri að mati hlutaðeigandi skólastjóra og
                                                                skólanefndar.

                                     9. gr.
        Til þess að vera settur skólastjóri við grunnskóla eða framhaldsskóla
                skal umsækjandi hafa kennsluréttindi á viðkomandi skólastigi.
                     Til þess að vera skipaður skólastjóri við grunnskóla eða
             framhaldsskóla skal umsækjandi hafa kennsluréttindi á viðkomandi
      skólastigi og hafa kennt þar í a.m.k. tvö ár, þar af a.m.k. eitt ár sem
       settur skólastjóri. Séu sérstök ákvæði í lögum um skólastjóra sérskóla
                               skal umsækjandi einnig fullnægja þeim ákvæðum.

                                    10. gr.
         Sé um að ræða setningu eða skipun kennara eða skólastjóra við skóla,
   sem ekki er sérstaklega tilgreindur í lögum þessum, skal matsnefnd skv. 3.
       gr., að höfðu samráði við hlutaðeigandi aðila, ákvarða með hliðsjón af
    lögum þessum hvaða menntunarkröfur sé eðlilegt að gera til fastra kennara
         og skólastjóra skólans. Hæfni umsækjenda til þess að gegna stöðu við
           skólann skal síðan metin með hliðsjón af niðurstöðum nefndarinnar.

                                  III. kafli.
                                Ráðningarreglur.
                                    11. gr.
                 Menntamálaráðuneytið skipar og setur kennara, yfirkennara og
              skólastjóra við grunnskóla og framhaldsskóla. Skólastjórar ráða
        stundakennara, sbr. 12. gr., með samþykki skólanefnda þar sem þær eru
                                                                   starfandi.
             Um meðferð umsókna um kennslu- og stjórnunarstörf við grunnskóla
                  vísast til [2]IV. kafla laga nr. 63/1974, um grunnskóla.^1)
              Þegar fjallað er um umsóknir um kennslu- og stjórnunarstörf við
    framhaldsskóla skal leita umsagna skólastjóra og skólanefndar þar sem þær
   eru starfandi. Leita skal umsagnar skólanefndar ef um stöðu skólastjóra er
                                                                     að ræða.
        Auglýsa skal öll laus kennslu- og stjórnunarstörf. Í auglýsingum skal
    m.a. tilgreina sérsvið, þ.e. aðalkennslugreinar og aldursstig nemenda. Nú
        er heimilt að ráða stundakennara skv. 12. gr. og getur skólastjóri þá
          ráðið grunnskólakennara eða framhaldsskólakennara án undangenginnar
                                                                 auglýsingar.
                  Sæki fleiri en einn kennari um sama starf og uppfylli allir
       umsækjendur þær kröfur sem gerðar eru skal við veitingu starfsins m.a.
     taka tillit til menntunar, kennsluferils, starfsaldurs, starfsreynslu og
                                           umsagna um starfshæfni umsækjenda.

   ^1)Nú [3]l. 66/1995.

                                    12. gr.
        Kennsla skal falin föstum kennurum eftir því sem við verður komið.
        Stundakennara má þó ráða

   a.
           ef um er að ræða tímabundna heimild um stöðu frá
           menntamálaráðuneytinu eða viðkomandi fræðslustjóra;
   b.
           ef um er að ræða minna en hálfa stöðu;
   c.
           til tímabundinnar forfallakennslu eða afleysinga;
   d.
           þann sem gegnir launuðu aðalstarfi öðru en kennslustarfi.

        Stundakennara skv. a-, b- og d-liðum skal ráða með ráðningarsamningi
   eigi lengur en til eins árs í senn með þriggja mánaða gagnkvæmum
   uppsagnarfresti.

                                    13. gr.
        Óheimilt er að skipa, setja eða ráða til kennslu við grunnskóla,
   sérdeildir eða við skóla fyrir börn með sérþarfir á vegum opinberra aðila
   eða hliðstæða skóla aðra en þá sem uppfylla ákvæði laga þessara.
        Nú sækir enginn grunnskólakennari samkvæmt lögum þessum um auglýst
   kennslustarf þrátt fyrir ítrekaðar auglýsingar og getur þá skólastjóri
   sótt um heimild til undanþágunefndar grunnskóla við menntamálaráðuneytið
   til að lausráða tiltekinn starfsmann til kennslustarfa til bráðabirgða, þó
   aldrei lengur en til eins árs í senn. Undanþágunefnd metur umsóknir og
   úrskurðar hvort heimila skuli að lausráða tiltekinn réttindalausan
   umsækjanda til kennslustarfa.
        Ef hvorki skólastjóri, neinn skólanefndarmaður eða fræðslustjóri
   mælir með umsókn grunnskólakennara getur skólastjóri þrátt fyrir ákvæði 2.
   mgr. leitað til undanþágunefndar grunnskóla og óskað eftir heimild
   nefndarinnar til að lausráða annan starfsmann.
        Nú fæst heimild frá undanþágunefnd til að lausráða starfsmann skv. 2.
   eða 3. mgr. og skal hann þá ráðinn með sérstökum ráðningarsamningi til
   ákveðins tíma með þriggja mánaða gagnkvæmum uppsagnarfresti. Slíkur
   starfsmaður má ekki bera starfsheitið grunnskólakennari og má ekki
   endurráða hann án undangenginnar auglýsingar.
        Verði ágreiningur í undanþágunefnd um heimild til lausráðningar
   samkvæmt þessari grein skal leita úrskurðar menntamálaráðherra.
        Menntamálaráðherra skipar undanþágunefnd grunnskóla til fjögurra ára
   í senn. Nefndin skal skipuð þremur fulltrúum, einum fulltrúa tilnefndum af
   Bandalagi kennarafélaga, einum fulltrúa tilnefndum af Kennaraháskóla
   Íslands og einum fulltrúa án tilnefningar og skal hann vera formaður
   nefndarinnar. Jafnmarga varamenn skal skipa á sama hátt.
        Starfsreglur undanþágunefndar skal ákveða nánar í reglugerð.^1)

   ^1)Rg. 507/1986.

                                    14. gr.
        Óheimilt er að skipa, setja eða ráða til kennslu við framhaldsskóla á
   vegum opinberra aðila eða hliðstæða skóla aðra en þá sem uppfylla ákvæði
   laga þessara.
        Nú sækir enginn framhaldsskólakennari samkvæmt lögum þessum um
   auglýst kennslustarf þrátt fyrir ítrekaðar auglýsingar og getur þá
   skólastjóri sótt um heimild til undanþágunefndar framhaldsskóla við
   menntamálaráðuneytið um að lausráða tiltekinn starfsmann til kennslustarfa
   til bráðabirgða, þó aldrei lengur en til eins árs í senn. Undanþágunefnd
   metur umsóknir og úrskurðar hvort heimila skuli að lausráða tiltekinn
   réttindalausan umsækjanda til kennslustarfa.
        Ef hvorki skólastjóri né neinn skólanefndarmanna mælir með umsókn
   framhaldsskólakennara um kennslustarf getur skólastjóri þrátt fyrir ákv.
   2. mgr. leitað til undanþágunefndar framhaldsskóla og óskað eftir heimild
   nefndarinnar til að lausráða annan starfsmann.
        Nú fæst heimild frá undanþágunefnd til að lausráða starfsmann skv. 2.
   eða 3. mgr. og skal hann þá ráðinn með sérstökum ráðningarsamningi til
   ákveðins tíma með þriggja mánaða gagnkvæmum uppsagnarfresti. Slíkur
   starfsmaður má ekki bera starfsheitið framhaldsskólakennari og ekki má
   endurráða hann án undangenginnar auglýsingar.
        Verði ágreiningur í undanþágunefnd um heimild til lausráðningar
   samkvæmt þessari grein skal leita úrskurðar menntamálaráðherra.
        Menntamálaráðherra skipar undanþágunefnd framhaldsskóla til fjögurra
   ára í senn. Nefndin skal skipuð þremur fulltrúum, einum fulltrúa
   tilnefndum af Bandalagi kennarafélaga, einum fulltrúa tilnefndum af
   Háskóla Íslands og einum fulltrúa án tilnefningar og skal hann vera
   formaður nefndarinnar. Jafnmarga varamenn skal skipa á sama hátt. Þegar
   fjallað er um málefni sérskóla skal kveðja til sérmenntaðan mann á því
   sviði sem um er að ræða.
        Starfsreglur undanþágunefndar skal ákveða nánar í reglugerð.^1)

   ^1)Rg. 506/1986.

                                    15. gr.
        Kennari, sem hefur lokið fullgildu kennaraprófi fyrir gildistöku laga
   þessara eða hefur verið skipaður í kennarastöðu eða skólastjórastöðu fyrir
   sama tíma, heldur óskertum þeim réttindum sem hann hefur nú lögum
   samkvæmt.

                                    16. gr.
        Lög þessi öðlast gildi 1. janúar 1987. ...

                             Grein til bráðabirgða.
        Þeir, sem fyrir gildistöku þessara laga hafa starfað sem settir
   kennarar sex ár eða lengur en fullnægja ekki skilyrðum laganna til
   starfsheitis og starfsréttinda, skulu eiga kost á því að ljúka námi á
   vegum Kennaraháskóla Íslands eða Háskóla Íslands til að öðlast slík
   réttindi. Um tilhögun námsins skal setja ákvæði í reglugerð.^1)
        Heimilt er að ráða eða setja þá, sem slíka starfsreynslu hafa að
   baki, í kennslustarf til eins árs í senn en þó ekki til lengri tíma en
   fjögurra skólaára samtals frá gildistöku laga þessara.
        Þrátt fyrir ákvæði 7. gr. má setja eða ráða sem framhaldsskólakennara
   þann sem hefur verið settur í sama starf í fjögur ár eða lengur og hefur
   lokið fullgildum prófum í kennslugrein þótt ekki hafi hann réttindi
   samkvæmt lögum þessum. Þessi undanþága gildir næstu fjögur ár eftir
   gildistöku laganna en til loka starfsævinnar ef um er að ræða kennara sem
   náð hefur 55 ára aldri við gildistöku laganna.
        Lög þessi skal endurskoða innan fjögurra ára frá setningu þeirra.

   ^1)Rg. 457/1987.

References

   Visible links
   1. http://www.althingi.is/dba-bin/lawformpr.pl?lnr=1986048
   2. file:///altext/stjtnr.html#1974063?k4
   3. file://1995066.html
