
   --------------------------------------------------------------------------

                               Lög um hvalveiðar

                               1949 nr. 26 3. maí

   --------------------------------------------------------------------------

  Tóku gildi 10. maí 1949. Breytt með l. 40/1979 (tóku gildi 1. júní 1979), l.
23/1991 (tóku gildi 17. apríl 1991) og l. 92/1991 (tóku gildi 1. júlí 1992 nema
                     103. gr. sem tók gildi 9. jan. 1992).

1. gr. [Rétt til að stunda hvalveiðar í fiskveiðilandhelgi Íslands, eins og hún
 er ákveðin í reglugerð nr. 299 15. júlí 1975, til að landa hvalafla, þótt utan
     þeirrar landhelgi sé veitt, og til að verka slíkan afla í landi eða í
   fiskveiðilandhelgi Íslands, hafa þeir einir, er fengið hafa til þess leyfi
   sjávarútvegsráðuneytisins. [Slík leyfi má aðeins veita aðilum er fullnægja
 skilyrðum til að mega stunda fiskveiðar í fiskveiðilandhelgi Íslands.]^1) Áður
en leyfi er veitt, skal ráðherra leita umsagnar Hafrannsóknastofnunarinnar.]^2)
                                      ^1)
Leyfishafi skal á hverjum tíma veita allar þær upplýsingar um starfsemi sína og
           starfsháttu, sem atvinnumálaráðuneytið telur nauðsynlegar.
                    ^1)L. 23/1991, 5. gr. ^2)L. 40/1979, 1. gr.
          2. gr. Erlend skip má ekki nota til hvalveiða nema með leyfi
 atvinnumálaráðherra. Skulu slík leyfi eigi veitt til lengri tíma en eins árs í
     senn. Eigi skal þetta þó skerða þau leyfi, sem þegar hafa verið veitt.
                          3. gr. Óheimilt er að veiða:
                     a. Hvalkálfa og hvali, sem kálfar fylgja.
    b. Tilteknar tegundir hvala og hvali undir tiltekinni lágmarksstærð, eftir
    því, sem atvinnumálaráðuneytið ákveður nánar í reglugerð með hliðsjón af
   alþjóðasamningum um hvalveiðar, sem Ísland er eða kann að gerast aðili að.
              4. gr. Með reglugerð^1) getur atvinnumálaráðuneytið:
                     a. Bannað hvalveiðar á tilteknum svæðum.
                    b. Takmarkað veiðar við ákveðinn tíma árs.
   c. Takmarkað heildarveiðimagn, veiðimagn ákveðins fyrirtækis, leiðangurs eða
                                  landstöðvar.
                             d. Takmarkað veiðibúnað.
    e. Bannað íslenskum ríkisborgurum og þeim, sem heimilisfang eiga á Íslandi,
 að taka þátt í hvalveiðum, sem ekki eru háðar jafnströngum fyrirmælum og þeim,
                              sem á Íslandi gilda.
     f. Sett hvers konar önnur ákvæði, sem talin eru nauðsynleg vegna þátttöku
                   Íslands í alþjóðasamningum um hvalveiðar.
      ^1)Rg. 163/1973, sbr. 304/1983, 239/1984, 862/2006, 822/2007, 456/2008,
                  58/2009, 263/2009 og 359/2009. Rg. 414/2009.
        5. gr. Verkun hvalafla má einungis fara fram á þeim stöðum, sem
     atvinnumálaráðuneytið samþykkir. Ráðuneytið setur nánari fyrirmæli um
fyrirkomulag verkunarinnar, þannig, að af henni hljótist sem minnst ónæði fyrir
      aðra. Jafnframt skulu sett fyrirmæli um nýtingu hvals til fullnustu.
 6. gr. Atvinnumálaráðuneytið setur reglur um eftirlit með hvalveiðum samkvæmt
     lögum þessum, og skal þar gert ráð fyrir, að skipaðir verði opinberir
                   eftirlitsmenn, er laun taki úr ríkissjóði.
  Jafnframt skal ákveða gjald fyrir leyfi samkvæmt 1. gr. laga þessara til að
                      standast kostnaðinn af eftirlitinu.
 7. gr. Útgerðarmaður hvalveiðiskips ber ábyrgð á því, að ekki sé brotið í bága
                       við lög þessi með notkun skipsins.
    8. gr. Atvinnumálaráðuneytið getur gefið sérstakt leyfi til hvalveiða í
 vísindalegu augnamiði. Leyfið skal háð þeim skilyrðum, sem ráðuneytið ákveður,
               og þarf þá ekki að fylgja fyrirmælum laga þessara.
 9. gr. Ráðningarkjör hvalveiðimanna skulu ákveðin þannig, að tekjur byggist að
miklu leyti á tegund, stærð og verðmæti veiddra hvala, en ekki einungis á fjölda
                                    þeirra.
Engin laun má greiða fyrir ólöglega hvalveiði, jafnvel þótt fullnægjandi ástæður
                        séu færðar fyrir veiði hvalsins.
 10. gr. [Brot gegn lögum þessum og reglugerðum eða ákvæðum leyfisbréfa settum
samkvæmt þeim skulu varða sektum 2.00040.000 gullkrónum, sbr. [1]lög nr. 4 11.
                                  apríl 1924.
 Auk þess má láta brot varða fangelsi allt að 6 mánuðum þegar sakir eru miklar
                     eða þegar um ítrekað brot er að ræða.
Brot samkvæmt framansögðu skulu og varða upptöku á veiðitækjum skipsins, byssum,
          skotlínu, skutlum og skotfærum, svo og öllum afla skipsins.
 [Kyrrsetja skal]^1) skip, sem staðið er að meintum ólöglegum veiðum, þegar það
kemur til hafnar, og er eigi heimilt að láta það laust fyrr en dómur hefur verið
kveðinn upp í máli ákæruvaldsins gegn skipstjóra skipsins eða máli hans lokið á
 annan hátt og sekt og kostnaður hefur verið greitt að fullu. Þó er heimilt að
láta skip laust fyrr, ef sett er bankatrygging, eða önnur trygging jafngild, ^1)
                  fyrir greiðslu sektarinnar og málskostnaðar.
  Til tryggingar greiðslu sektar samkvæmt þessari grein og kostnaðar skal vera
                             lögveð í skipinu.]^2)
                   ^1)L. 92/1991, 27. gr. ^2)L. 40/1979, 2. gr.

References

   Visible links
   1. file://1924004.html
