
   --------------------------------------------------------------------------

                                                    Lög um aukatekjur ríkissjóðs

                           1991, nr. 88, 31. desember

   --------------------------------------------------------------------------

                                   I. kafli.

                                 Dómsmálagjöld.

                                     1. gr.
           Við meðferð einkamáls í héraði skal greiða eftirfarandi gjöld í
   ríkissjóð:

   1. Fyrir útgáfu stefnu                     [1.200 kr. ]^1)
   2. Fyrir þingfestingu                      [3.500 kr. ]^1)
   3. Fyrir dómkvaðningu matsmanns            [3.500 kr. ]^1)
   4. Fyrir endurrit og ljósrit á hverja síðu 100 kr.

           Við meðferð einkamáls fyrir Hæstarétti skal greiða eftirfarandi
   gjöld í ríkissjóð:

   1. Fyrir kæru                   [11.500 kr. ]^1)
   2. Fyrir áfrýjunarleyfi         [11.500 kr. ]^1)
   3. Fyrir útgáfu áfrýjunarstefnu [11.500 kr. ]^1)
   4. Fyrir þingfestingu           [3.500 kr.  ]^1)
   5. Útivistargjald               [11.500 kr. ]^1)

           Fyrir sjópróf og aðra sönnunarfærslu fyrir héraðsdómi án tengsla
   við rekstur máls fyrir hlutaðeigandi dómi skal greiða [5.700 kr.]^1) í
   ríkissjóð.
           Gjöld skv. 1. og 2. mgr. skal einnig greiða fyrir sakaukasök,
   gagnsök, meðalgöngusök og framhaldssök.
           Gjöld skv. 1.3. mgr. greiðast ekki í eftirfarandi málum:

           1. Málum til heimtu vinnulauna.
           2. Barnsfaðernismálum.
           3. Málum til vefengingar á faðerni barns.
           4. Lögræðissviptingarmálum.
           5. Kjörskrármálum.
           6. Einkarefsimálum.
           7. Gjafsóknarmálum að því leyti sem gjald yrði lagt á
           gjafsóknarhafa.

   ^1)[2]L. 143/1997, 1. gr.

                                     2. gr.
           Í málum vegna aðfarargerða, kyrrsetningargerða, lögbannsgerða,
   löggeymslu og nauðungarsölu skal greiða gjöld skv. 1. gr. fyrir héraðsdómi
   og Hæstarétti eftir því sem átt getur við.
           Fyrir meðferð aðfararbeiðni fyrir héraðsdómi, án þess að
   gerðarþoli verði kvaddur fyrir dóm, skal greiða [3.500 kr.]^1) í
   ríkissjóð. Gjald þetta skal greitt um leið og beiðni er afhent héraðsdómi,
   en ef gerðarþoli er síðan kvaddur fyrir dóm fellur gjaldið niður en fénu
   verður þá varið þess í stað til greiðslu gjalds fyrir þingfestingu máls.

   ^1)[3]L. 143/1997, 2. gr.

                                     3. gr.
           Í málum, sem eru rekin fyrir héraðsdómi og Hæstarétti eftir
   ákvæðum laga um skipti á dánarbúum o.fl. og laga um gjaldþrotaskipti, skal
   greiða gjöld skv. 1. gr. eftir því sem átt getur við.
           Þá skal greiða [3.500 kr.]^1) í ríkissjóð fyrir eftirfarandi
   málefni fyrir héraðsdómi:

           1. Fyrir kröfu um opinber skipti á dánarbúi.
           2. Fyrir kröfu um opinber skipti til fjárslita milli hjóna eða við
           slit óvígðrar sambúðar.
           3. Fyrir kröfu um opinber skipti til slita á félagi.
           4. Fyrir beiðni um heimild til greiðslustöðvunar, þar á meðal um
           framlengingu hennar.
           5. Fyrir kröfu um niðurfellingu heimildar til greiðslustöðvunar.
           6. Fyrir beiðni um heimild til að leita nauðasamnings.
           7. Fyrir kröfu um niðurfellingu heimildar til að leita
           nauðasamnings.
           8. Fyrir kröfu um staðfestingu nauðasamnings.
           9. Fyrir kröfu um gjaldþrotaskipti.

           Gjald skv. 2. mgr. skal greitt um leið og beiðni eða krafa er
   afhent héraðsdómi. Komi til rekstrar máls til að leysa úr ágreiningi um
   beiðni eða kröfu fellur gjaldið niður en fénu verður þá varið þess í stað
   til greiðslu gjalds fyrir þingfestingu máls.
           Að því leyti sem héraðsdómari lætur birta kvaðningar vegna málefna
   skv. 2. mgr. með öðrum hætti en í pósti eða símskeyti skal sá sem beiðni
   eða krafa stafar frá bera kostnaðinn af því.
           Gjöld skv. 1. mgr. og 2. mgr. verða ekki greidd ef um mál er að
   ræða sem ákvæði 5. mgr. 1. gr. taka til.

   ^1)[4]L. 143/1997, 3. gr.

                                   II. kafli.

           Gjöld fyrir fullnustugerðir og búskipti fyrir sýslumanni.

                                     4. gr.
           Þegar beiðni um fjárnám er afhent sýslumanni skal um leið greiða í
   ríkissjóð 1% þeirrar fjárhæðar sem fjárnáms er krafist fyrir, að meðtöldum
   vöxtum og kostnaði, þó aldrei minna en [3.500 kr.]^1) eða meira en [11.500
   kr.]^1) Gjald skal reiknað í heilum hundruðum króna þannig að það sem er
   umfram fellur niður. Ef fjárnáms er krafist hjá fleiri en einum gerðarþola
   í sömu beiðni skal greiða þetta gjald vegna hvers þeirra.
           Þegar beiðni um kyrrsetningu eða löggeymslu er afhent sýslumanni
   skal um leið greiða gjald skv. 1. mgr. sem tekur mið af fjárhæðinni sem
   gerðar er krafist fyrir.
           Við lögbannsgerð eða aðfarargerð til fullnustu á öðru en skyldu
   til peningagreiðslu skal greiða [5.700 kr.]^1) í ríkissjóð um leið og
   beiðni um gerðina er afhent sýslumanni.
           Gjöld skv. 1.3. mgr. eru ekki endurkræf þótt beiðni sé
   afturkölluð eða ekki verði af framkvæmd gerðar af öðrum sökum. Sérstakt
   gjald verður ekki tekið við endurupptöku gerðar.
           Gjöld skv. 1.3. mgr. verða hvorki greidd vegna mála sem 5. mgr.
   1. gr. tekur til né vegna fullnustu sektar eða kröfu um sakarkostnað í
   opinberu máli.

   ^1)[5]L. 143/1997, 4. gr.

                                     5. gr.
           Þegar beiðni um nauðungarsölu til fullnustu peningakröfu er afhent
   sýslumanni skal um leið greiða í ríkissjóð 1% þeirrar fjárhæðar sem er
   krafist fullnustu á, að meðtöldum vöxtum og kostnaði. Þegar beiðni er um
   nauðungarsölu á fasteign eða eign sem verður ráðstafað eftir sömu reglum
   og fasteign skal þetta gjald aldrei vera minna en [10.300 kr.]^1) eða
   meira en [35.000 kr.]^1) Þegar beiðni er um nauðungarsölu á lausafé skal
   gjaldið aldrei vera minna en [3.500 kr.]^1) eða meira en [11.500 kr.]^1)
   Ákvæði 4. og 5. mgr. 4. gr. gilda um skyldu til greiðslu þessa gjalds.
           Þegar beiðni um nauðungarsölu í öðru skyni en til fullnustu
   peningakröfu er afhent sýslumanni skal um leið greiða gjald í ríkissjóð.
   Ef beiðnin er um nauðungarsölu á fasteign eða annarri eign sem verður
   ráðstafað með sama hætti og fasteign er gjaldið [17.200 kr.],^1) en ef
   beiðnin varðar annars konar eign [5.700 kr.]^1)
           Þegar fasteign er seld á uppboði greiðist 1% söluverðs sem
   sölulaun í ríkissjóð. Það sama á við um aðrar eignir sem eru seldar eftir
   sömu reglum og gilda um nauðungarsölu fasteigna.
           Þegar aðrar eignir en getur í 3. mgr. eru seldar á uppboði
   greiðast 5% söluverðs sem sölulaun í ríkissjóð.
           Gjöld skv. 1.4. mgr. skulu reiknuð í heilum hundruðum króna
   þannig að það sem er umfram fellur niður.

   ^1)[6]L. 143/1997, 5. gr.

                                     6. gr.
           Þegar einkaskiptum á dánarbúi er lokið skal greiða [5.700 kr.]^1)
   sem skiptagjald í ríkissjóð samhliða greiðslu erfðafjárskatts. Skiptagjald
   greiðist þó ekki ef arfur rennur að öllu leyti til erfingja sem er
   undanþeginn skyldu til greiðslu erfðafjárskatts.

   ^1)[7]L. 143/1997, 6. gr.

                                     7. gr.
           Við framkvæmd aðfarargerða, kyrrsetningargerða, lögbannsgerða,
   löggeymslu, nauðungarsölu og skipti dánarbúa fyrir sýslumanni verður ekki
   krafist frekari greiðslna en segir í 4.6. gr. nema fyrir:

           1. Óhjákvæmilegan akstur sem sá sem krefst aðgerðar býður ekki
           fram með viðunandi hætti. Sé notað ökutæki starfsmanns sýslumanns
           reiknast aksturskostnaður eftir almennum reglum um afnot
           ríkisstarfsmanna á eigin ökutæki við rækslu starfa sinna.
           2. Útlagðan kostnað úr ríkissjóði vegna óhjákvæmilegrar ferðar og
           dvalar sýslumanns eða starfsmanns hans utan umdæmis hans.
           3. Þóknun eftir ákvörðun sýslumanns handa öðrum en starfsmönnum
           sínum sem eru kvaddir til að leysa af hendi nauðsynleg störf.
           4. Ljósritun, en fyrir hana skal greiða með sama hætti og segir í
           1. gr.

           Greiðslur skv. 1. mgr. renna í ríkissjóð og verður þeirra krafist
   um leið og tilefni gefst til þeirra. Sýslumanni er heimilt að áskilja
   fyrirframgreiðslu þannig að frekari framkvæmd umbeðinnar aðgerðar falli
   niður ef hún verður ekki innt af hendi.

                                  III. kafli.

                 Gjöld fyrir þinglýsingar og lögbókandagerðir.

                                     8. gr.
           Fyrir þinglýsingu skjala skal greiða [1.200 kr.]^1)
           Eigi skal greiða gjald fyrir þinglýsingu úrskurða um sviptingu
   sjálfræðis eða fjárræðis né úrskurða um brottnám lögræðissviptingar.

   ^1)[8]L. 143/1997, 7. gr.

                                     9. gr.
           Fyrir afsagnargerðir, stefnubirtingar og aðrar slíkar gerðir er
   lögbókandi framkvæmir skal greiða [1.200 kr.]^1)
           Fyrir lögbókandavottorð á erfðaskrá og á samninga skal greiða
   [2.300 kr.]^1)
           Fyrir drátt í happdrætti skal greiða [3.500 kr.]^1)

   ^1)[9]L. 143/1997, 8. gr.

                                   IV. kafli.

           Gjöld fyrir veitingu atvinnuréttinda og tengdra réttinda.

                                    10. gr.
           [Fyrir útgáfu leyfa og skírteina vegna veitingar atvinnuréttinda
   og tengdra réttinda skal greiða 5.000 kr.
           Fyrir endurnýjun leyfa og skírteina skv. 1. mgr. skal greiða 1.000
   kr.
           Ráðherra er heimilt í reglugerð að kveða á um gjöld fyrir að
   þreyta próf til að öðlast atvinnuréttindi eða tengd réttindi.]^1)

   ^1)[10]L. 50/1994, 1. gr.

                                   V. kafli.

                  Leyfi fyrir atvinnustarfsemi og tengd leyfi.

                                    11. gr.
           Fyrir útgáfu eftirfarandi leyfa skal greiða sem hér segir:

   1.        Heildsöluleyfi                          70.000 kr.
   2.        Umboðssöluleyfi                         50.000 kr.
   3.        Smásöluleyfi                            50.000 kr.
   4.        Lausaverslunarleyfi                     50.000 kr.
   5.        Endurnýjun verslunarleyfis              20.000 kr.
   6.        [Leyfisbréf fyrir verðbréfafyrirtæki,
             sbr. [11]8. gr. laga nr. 13/1996        100.000 kr. ]^1)
   7.        [Leyfisbréf fyrir verðbréfafyrirtæki,
             sbr. [12]9. gr. laga nr. 13/1996        50.000 kr.  ]^1)
   8.        [Leyfisbréf fyrir erlent fyrirtæki í
             verðbréfaþjónustu með staðfestu í
             ríki utan Evrópska efnahagssvæðisins,
             sbr. [13]46. gr. laga nr. 13/1996,
             a. sem starfar skv. 8. gr. laganna      100.000 kr.
             b. sem starfar skv. 9. gr. laganna      50.000 kr.  ]^1)
   9.        [Leyfi til vátryggingarmiðlunar         50.000 kr.  ]^2)
   [10.      Bráðabirgðaleyfi til vátryggingar-
             miðlunar                                10.000 kr.  ]^2)
   [11.      Leyfi til fasteignasölu                 50.000 kr.  ]^2)
   [12. ]^2) Leyfi starfrækslu uppboðsmarkaða
             fyrir sjávarafla                        50.000 kr.
   [13. ]^2) Endurnýjun leyfis skv. [12. tölul.]^1)  5.000 kr.
   [14. ]^2) Leyfi til starfrækslu rækju- og
             hörpudiskvinnslu                        50.000 kr.
   [15. ]^2) Hótelleyfi, veitingahúsaleyfi, leyfi
             fyrir skemmtistað                       50.000 kr.
   [16. ]^2) Leyfi fyrir gistiheimili, veitinga-
             stofuleyfi, greiðasöluleyfi             20.000 kr.
   [17. ]^2) Leyfi til að selja gistingu á einka-
             heimilum, gistiskálaleyfi, veislu-
             þjónustuleyfi, veitingaverslunar-
             leyfi                                   15.000 kr.
   [18. ]^2) Gjald fyrir endurnýjun leyfis skv.
             [15.17. tölul.]^1)                     3.000 kr.
   [19. ]^2) Leyfi til tækifærisveitinga             3.000 kr.
   [20. ]^2) Leyfi fyrir áfengisveitingastað
             a. til sex mánaða eða skemur            20.000 kr.
             b. til eins árs eða skemur              30.000 kr.
             c. til lengri tíma en árs og til og með
             tveggja ára                             50.000 kr.
             d. til lengri tíma en tveggja ára       100.000 kr.
   [21. ]^2) Leyfi til áfengisveitinga (tækifæris-
             veitinga)                               5.000 kr.
   [22. ]^2) Leyfi til að framleiða áfenga drykki    100.000 kr.
   [23.      Áfengisinnflutningsleyfi                15.000 kr.  ]^2)
   [24.      Áfengisheildsöluleyfi                   30.000 kr.  ]^2)
   [25.      Árlegt eftirlitsgjald þeirra sem hafa
             leyfi til innflutnings og heildsölu
             með áfengi og tóbak, sbr. lög nr.
             63/1969, með síðari breytingum,         5.000 kr.   ]^2)
   [26.      Árlegt eftirlitsgjald framleiðenda
             áfengis                                 50.000 kr.  ]^2)
   [27. ]^2) Almennt skemmtanaleyfi fyrir
             veitingastað
             a. til eins árs eða skemur              100.000 kr.
             b. til lengri tíma en eins árs          300.000 kr.
   [28. ]^2) Iðju- og iðnaðarleyfi                   25.000 kr.
   [29. ]^2) Önnur leyfi af svipuðum toga er
             valdsmenn eða Stjórnarráð gefa út
             nema gjald sé ákveðið í sérstökum
             lögum eða stjórnvaldsfyrirmælum         5.000 kr.

   ^1)[14]L. 143/1997, 9. gr.^2)[15]L. 140/1995, 1. gr.

                                   VI. kafli.

  Ýmis leyfi varðandi heimild til að selja, kaupa og fara með hættuleg efni og
                                     tæki.

                                    12. gr.
           Greiða skal gjald fyrir útgáfu eftirfarandi leyfa sem hér segir:

   1.  Eiturbeiðni (leyfi til kaupa á takmörk-
       uðu magni)                              3.000 kr.
   2.  Leyfisskírteini til kaupa og notkun-
       ar á eiturefnum                         5.000 kr.
   3.  Endurnýjun leyfisskírteina skv. 2.
       tölul.                                  3.000 kr.
   4.  Leyfi til að framleiða skotelda,
       skotvopn, skotfæri eða sprengiefni      25.000 kr.
   5.  Leyfi til að versla með skotvopn,
       skotfæri eða skotelda, hvort sem er
       í heildsölu eða smásölu, auk gjalds
       fyrir verslunarleyfi                    15.000 kr.
   6.  Endurnýjun leyfis skv. 5. tölul.        3.000 kr.
   7.  Tímabundið leyfi til sölu skotelda
       í smásölu                               3.000 kr.
   8.  Leyfi til kaupa á sprengiefni           6.000 kr.
   9.  Leyfi til þess að fara með sprengiefni
       og annast sprengingar                   6.000 kr.
   10. Önnur sambærileg leyfi nema gjald
       sé ákveðið í sérstökum lögum eða
       reglugerðum                             3.000 kr.

                                  VII. kafli.

                         Gjöld fyrir ýmsar skráningar.

                                    13. gr.
           Fyrir eftirfarandi skráningar skal greiða gjald sem hér segir:

   1.        [Skráning hlutafélags og samvinnu-
             félags                                150.000 kr. ]^1)
   [2.       Skráning einkahlutafélags             75.000 kr.  ]^1)
   [3.  ]^1) Skráning erlendra félaga              50.000 kr.
   [4.  ]^1) Skráning firma eins manns             40.000 kr.
   [5.  ]^1) Skráning firma tveggja manna eða
             fleiri                                50.000 kr.
   [6.       Umskráning hlutafélaga í einka-
             hlutafélög                            5.000 kr.   ]^1)
   [7.       Umskráning einkahlutafélaga í
             hlutafélög                            75.000 kr.  ]^1)
   [8.  ]^1) Aukatilkynningar og skráning breyt-
             inga                                  1.000 kr.
   [9.  ]^1) Skráning loftfars til atvinnuflugs    60.000 kr.
   [10. ]^1) Skráning loftfars til einkaflugs      30.000 kr.
   [11. ]^1) Skráning breytinga á eldri skráningu
             loftfars (eigendaskipti, nafnbreyting
             o.fl.)                                5.000 kr.
   [12. ]^1) Skráning kaupmála                     4.000 kr.
   [13. ]^1) Lögskráning sjómanna                  500 kr.
   [14. ]^1) Aðrar skráningar sem framkvæmdar
             eru af stjórnvöldum                   4.000 kr.

   ^1)[16]L. 140/1995, 2. gr.

                                  VIII. kafli.

                             Ýmis vottorð og leyfi.

                                    14. gr.


   1.   Fyrir vegabréf til útlanda (1866 ára)   [4.600 kr. ]^1)
   2.   Fyrir vegabréf til útlanda fyrir aðra    [1.700 kr. ]^1)
   3.   Fyrir borgaralega hjónavígslu            [4.600 kr. ]^1)
   4.   Lögskilnaðarleyfi                        [2.800 kr. ]^1)
   5.   Leyfi til skilnaðar að borði og sæng     [2.300 kr. ]^1)
   6.   Ættleiðingarleyfi                        [2.300 kr. ]^1)
   7.   Fyrir vottorð er einstakir menn æskja
        í þágu verslunar eða atvinnu             [1.200 kr. ]^1)
   8.   Fyrir löggildingu leiðarbókar eða
        véladagbókar                             [1.200 kr. ]^1)
   9.   Fyrir sakavottorð gefin út samkvæmt
        beiðni einstakra manna                   [1.200 kr. ]^1)
   10.  Fyrir veðbókarvottorð                    [900 kr.   ]^1)
   11.  Fyrir önnur embættisvottorð              [1.200 kr. ]^1)
   [12. Vélrænar fyrirspurnir úr þinglýsinga-
        bókum                                    [500 kr.   ]^1)]^2)
   [13. Leyfi til nafnbreytinga, þó ekki nafn-
        breytinga skv. 2. málsl. 1. mgr. 11. gr.
        [17]laga nr. 45/1996, um mannanöfn       4.000 kr.
   14.  Fyrir vottorð um íslenskan ríkisborg-
        ararétt                                  1.200 kr.  ]^1)

   ^1)[18]L. 143/1997, 10. gr.^2)[19]L. 50/1994, 2. gr.

                                  [IX. kafli.

                            Afgreiðslugjald skipa. ]

   ^1)

   ^1)[20]L. 1/1992, 34. gr.

                                    [15. gr.
           [Fyrir að afgreiða útlend fiskiskip sem koma hingað einvörðungu
   vegna fiskveiða og vöru- og flutningaskip sem koma frá útlöndum og fyrir
   að láta af hendi þau skilríki er skipið á að fá hér á landi skal greiða 20
   kr. af hverju nettótonni skipsins. Hálft nettótonn eða þar yfir telst
   heilt. Af farþegaskipum skal greiða fjórðung gjalds.]^1)
           Gjald þetta skal greiða í fyrstu höfn er skipið tekur hér á landi,
   þó eigi oftar en sex sinnum á almanaksári.
           Undanþegin afgreiðslugjaldi eru herskip, spítalaskip og skip sem
   leita hafnar í neyð.]^2)

   ^1)[21]L. 140/1995, 3. gr.^2)[22]L. 1/1992, 34. gr.

                                 [X. kafli.]^1)

                      [Ljósrit, endurrit og eftirgerð.]^2)

   ^1)[23]L. 1/1992, 34. gr.^2)[24]L. 140/1995, 6. gr.

                                  [16. gr.]^1)
           Fyrir endurrit eða ljósrit skal greiða 100 kr. fyrir hverja
   vélritaða síðu. Fyrir staðfestingu dómsgerða skal greiða 1.000 kr.
           Í ritlaunum skv. 1. mgr. er innifalið staðfestingargjald, nema af
   dómsgerðum og lögbókandastaðfestingum.
           [Fyrir eftirgerð af hljóðupptökum skal greiða eftirfarandi gjald:

           1. Fyrir eftirgerð af hljóðupptöku, 90 mín., 400 kr.
           2. Fyrir eftirgerð hljóðupptöku, 60 mín., 350 kr.
           3. Fyrir eftirgerð myndbandsupptöku 1.000 kr.]^2)

   ^1)[25]L. 1/1992, 34. gr.^2)[26]L. 140/1995, 4. gr.

                                  [XI. kafli.

         Gjöld fyrir staðfestingu skipulagsskráa og birtingu reglugerða
                               lífeyrissjóða.]^1)

   ^1)[27]L. 143/1997, 11. gr.

                                    [17. gr.
           Fyrir staðfestingu á skipulagsskrá samkvæmt [28]lögum nr. 19/1988,
   um sjóði og stofnanir sem starfa samkvæmt staðfestri skipulagsskrá, skal
   greiða 5.000 kr. Þeir sem fara fram á staðfestingu dómsmálaráðuneytisins á
   skipulagsskrá skulu endurgreiða ráðuneytinu kostnað við birtingu
   skipulagsskráar í B-deild Stjórnartíðinda.
           Lífeyrissjóðir, sem senda reglugerðir sínar til fjármálaráðuneytis
   til staðfestingar samkvæmt [29]lögum nr. 55/1980, um starfskjör launafólks
   og skyldutryggingu lífeyrisréttinda, skulu endurgreiða ráðuneytinu kostnað
   af birtingu reglugerða í B-deild Stjórnartíðinda.]^1)

   ^1)[30]L. 143/1997, 11. gr.

                                [XII. kafli.]^1)

                    Um innheimtu gjaldanna, gildistöku o.fl.

   ^1)[31]L. 143/1997, 11. gr.

                                  [18. gr.]^1)
           Gjöld samkvæmt lögum þessum skulu renna í ríkissjóð.
           Innheimtu gjalda samkvæmt lögum þessum annast sýslumenn,
   héraðsdómarar og hliðstæðir embættismenn, svo og fjármálaráðuneyti eða
   önnur ráðuneyti í umboði þess.
           Þegar innheimtumaður afgreiðir skjal sem gjaldið er tekið fyrir að
   gefa út eða rita á ber honum að rita hið greidda gjald á skjalið.

   ^1)[32]L. 143/1997, 11. gr.

                                  [19. gr.]^1)
           Fjármálaráðuneytið ákveður hvort ríkissjóður eða innheimtuaðilar
   opinberra gjalda skuli greiða gjald samkvæmt lögum þessum af gerðum og
   skjölum er þessa aðila varða.

   ^1)[33]L. 143/1997, 11. gr.

                                  [20. gr.]^1)
           ...^2)

   ^1)[34]L. 143/1997, 11. gr.^2)[35]L. 140/1995, 5. gr.

                                  [21. gr.]^1)
           Fjármálaráðherra er heimilt með reglugerð að kveða nánar á um
   framkvæmd laga þessara.

   ^1)[36]L. 143/1997, 11. gr.

                                  [22. gr.]^1)
           Lög þessi öðlast gildi þann 1. janúar 1992. ...

   ^1)[37]L. 143/1997, 11. gr.

References

   Visible links
   1. http://www.althingi.is/dba-bin/lawformpr.pl?lnr=1991088
   2. file://ekkitil/ekkitil.html?1997143#g1
   3. file://ekkitil/ekkitil.html?1997143#g2
   4. file://ekkitil/ekkitil.html?1997143#g3
   5. file://ekkitil/ekkitil.html?1997143#g4
   6. file://ekkitil/ekkitil.html?1997143#g5
   7. file://ekkitil/ekkitil.html?1997143#g6
   8. file://ekkitil/ekkitil.html?1997143#g7
   9. file://ekkitil/ekkitil.html?1997143#g8
  10. file://ekkitil/ekkitil.html?1994050#g1
  11. file://1996013.html#g8
  12. file://1996013.html#g9
  13. file://1996013.html#g46
  14. file://ekkitil/ekkitil.html?1997143#g9
  15. file://ekkitil/ekkitil.html?1995140#g1
  16. file://ekkitil/ekkitil.html?1995140#g2
  17. file://1996045.html
  18. file://ekkitil/ekkitil.html?1997143#g10
  19. file://ekkitil/ekkitil.html?1994050#g2
  20. file://ekkitil/ekkitil.html?1992001#g34
  21. file://ekkitil/ekkitil.html?1995140#g3
  22. file://ekkitil/ekkitil.html?1992001#g34
  23. file://ekkitil/ekkitil.html?1992001#g34
  24. file://ekkitil/ekkitil.html?1995140#g6
  25. file://ekkitil/ekkitil.html?1992001#g34
  26. file://ekkitil/ekkitil.html?1995140#g4
  27. file://ekkitil/ekkitil.html?1997143#g11
  28. file://1988019.html
  29. file://1980055.html
  30. file://ekkitil/ekkitil.html?1997143#g11
  31. file://ekkitil/ekkitil.html?1997143#g11
  32. file://ekkitil/ekkitil.html?1997143#g11
  33. file://ekkitil/ekkitil.html?1997143#g11
  34. file://ekkitil/ekkitil.html?1997143#g11
  35. file://ekkitil/ekkitil.html?1995140#g5
  36. file://ekkitil/ekkitil.html?1997143#g11
  37. file://ekkitil/ekkitil.html?1997143#g11
