
   --------------------------------------------------------------------------

                                                            Lög um ríkisábyrgðir

                              1961 nr. 37 29. mars

   --------------------------------------------------------------------------

                                     1. gr.
           Ríkissjóður má aldrei takast á hendur ábyrgðarskuldbindingar, nema
                                           heimild sé veitt til þess í lögum.

                                     2. gr.
                Ríkissjóður má ekki ganga í sjálfskuldarábyrgð, nema slíkt sé
                        sérstaklega ákveðið í lögum þeim, sem ábyrgð heimila.

                                     3. gr.
             Ekki má ríkissjóður takast á hendur ábyrgð fyrir aðila, sem er í
             vanskilum með ríkisábyrgðarlán eða skuldar ábyrgðargreiðslur, er
         ríkissjóður hefur innt af hendi, nema um slíkar greiðslur hafi verið
                                                                       samið.
               Ríkissjóður má ekki ganga í ábyrgð, nema sett sé trygging, sem
                                                fjármálaráðherra metur gilda.

                                     4. gr.
        [Hver sá, sem ríkissjóður gengur í einfalda ábyrgð fyrir, skal greiða
           honum áhættugjald um leið og ábyrgð er tekin sem nema skal 1,5% af
                                                              ábyrgðarupphæð.
          Taki ríkissjóður á sig sjálfskuldarábyrgð, sbr. 2. gr., skal greiða
   áhættugjald er nemi 2,0% af ábyrgðarupphæð um leið og ábyrgð er veitt.]^1)

   ^1)[2]L. 65/1988, 1. gr.

                                     5. gr.
        Nú fellur ábyrgðargreiðsla á ríkissjóð, og er þá fjármálaráðuneytinu
   heimilt að halda eftir greiðslum, er aðili kann að eiga að fá frá
   ríkissjóði, eftir því sem með þarf, til greiðslu skuldarinnar, þótt
   almennar reglur um skuldajöfnuð séu eigi fyrir hendi.

                                     6. gr.
        Ekki má undan fella að ganga að tryggingu fyrir ábyrgðarláni, ef
   greiðsla fellur á ríkissjóð nema sérstök heimild fjárveitinganefndar
   Alþingis komi til.

                                     7. gr.
        Fjármálaráðherra er heimilt að fela einhverjum ríkisbankanna að vera
   fjármálaráðuneytinu til aðstoðar við afgreiðslu ríkisábyrgða, eftir því
   sem fjármálaráðherra kveður nánar á um. Skal sá banki kynna sér rækilega
   fjárhag þeirra, er leita eftir ábyrgð, og að því búnu gera tillögur til
   ráðuneytisins um, hversu snúast beri við beiðni umsækjanda. Þá skal og
   bankinn fylgjast með rekstri þeirra aðila, er ríkissjóður hefur gengið í
   ábyrgð fyrir, og eru þeir skyldir að láta bankanum í té ársreikninga og
   hverjar þær skýrslur og gögn, er bankinn telur nauðsynleg, til þess að
   hann geti rækt þetta eftirlit. Ef einhver tregðast við að láta umbeðnar
   upplýsingar í té, má fjármálaráðherra beita dagsektum, allt að 500 kr.
   fyrir hvern dag, uns gögnin eru í té látin. Dagsektir þessar skal ákveða
   með ábyrgðarbréfi, og má innheimta þær með aðför.

                                     8. gr.
        [Bankar, lánasjóðir, lánastofnanir, fyrirtæki og aðrir þeir aðilar,
   sem lögum samkvæmt njóta ábyrgðar ríkissjóðs, hvort sem hún byggist á
   eignaraðild ríkissjóðs eða öðru, skulu greiða ábyrgðargjald til ríkissjóðs
   af skuldbindingum sínum gagnvart erlendum aðilum, þar með talið af
   ábyrgðum, sbr. þó 9. gr.
        Ábyrgðargjald skv. 1. mgr. skal greiða ársfjórðungslega og nemur það
   0,0625% af höfuðstól gjaldskyldra skuldbindinga eins og hann er að
   meðaltali á hverju gjaldtímabili, sbr. 10. gr.]^1)

   ^1)[3]L. 65/1988, 2. gr.

                                     9. gr.
        [Við ákvörðun ábyrgðargjalds skv. 8. gr. af erlendum ábyrgðum er
   heimilt að draga frá gjaldstofni samanlagða fjárhæð staðgreiðsluábyrgða
   innlánsstofnana vegna innfluttrar vöru sem í gildi eru á uppgjörsdögum,
   sbr. 1. mgr. 10. gr., og gilda lengst í 60 daga. Staðgreiðsluábyrgð í
   þessu sambandi telst skuldbinding um innlausn heimildarskjala við
   framvísun þeirra erlendis.
        Lántökur, sem áhættugjald skv. 4. gr. hefur verið greitt af, svo og
   afurðalán vegna útflutnings, útflutningslán og birgðalán, sem tekin eru
   erlendis, eða endurlánað erlent lánsfé til útflytjenda í því skyni að
   flýta uppgjöri söluandvirðis við framleiðendur útflutningsafurða, mynda
   ekki stofn við ákvörðun ábyrgðargjalds skv. 8. gr. Sama á við um
   skuldbindingar vegna inneigna á innlendum gjaldeyrisreikningum í
   innlánsstofnunum.
        Ábyrgðargjald vegna skuldbindinga fyrirtækja, sem eru að hluta í eigu
   ríkissjóðs, skal reikna af sama hlutfalli skuldbindinganna og eignaraðild
   hans nemur. Eignaraðild ríkissjóðs í félögum og fyrirtækjum þar sem ábyrgð
   eigenda takmarkast við framlag þeirra, t.d. í hlutafélögum, veldur ekki
   gjaldskyldu.
        Seðlabanki Íslands skal undanþeginn ábyrgðargjaldi skv. 8. gr.]^1)

   ^1)[4]L. 65/1988, 3. gr.

                                    10. gr.
        [Gjaldskyldir aðilar skv. 8. gr. skulu skila skýrslu í því formi sem
   Seðlabanki Íslands ákveður þar sem fram komi brúttófjárhæð allra
   gjaldskyldra skuldbindinga eins og höfuðstóll þeirra er hinn 10., 20. og
   síðasta dag hvers mánaðar á hverju gjaldtímabili. Gjaldstofn
   ábyrgðargjalds er einfalt meðaltal fyrrgreindra fjárhæða.
        Ábyrgðargjaldi skv. 8. gr. skal skila ásamt skýrslu skv. 1. mgr. til
   Ríkisábyrgðasjóðs ársfjórðungslega eftir á. Gjalddagi vegna hvers
   ársfjórðungs er 15. dagur næsta mánaðar eftir að gjaldtímabili lýkur. Sé
   ábyrgðargjald ekki greitt á gjalddaga skal greiða dráttarvexti af því sem
   ógreitt er, sbr. [5]III. kafla laga nr. 25/1987.]^1)

   ^1)[6]L. 65/1988, 4. gr.

                                    11. gr.
        [Seðlabanki Íslands annast útreikning og álagningu ábyrgðargjalds
   skv. 8. gr. og hefur með höndum eftirlit með innheimtu þess. Gjaldskyldir
   aðilar skulu veita honum allar þær upplýsingar sem hann telur nauðsynlegar
   í því sambandi. Ríkisábyrgðasjóður hefur með hendi innheimtu gjaldsins og
   skilar því í ríkissjóð.]^1)

   ^1)[7]L. 65/1988, 5. gr.

                                    [12. gr.
        Fjármálaráðherra getur með reglugerð^1) sett nánari ákvæði um
   framkvæmd laga þessara, svo sem um framkvæmd gjaldtöku skv. 4. og 8. gr.,
   upplýsingaskyldu gjaldskyldra aðila, útreikninga, álagningu og innheimtu.
   Jafnframt getur hann í reglugerð^2) m.a. ákveðið að ábyrgð ríkissjóðs megi
   ekki fara fram úr tilteknum hundraðshluta miðað við matsverð framkvæmdar
   nema lög mæli fyrir á annan hátt.]^3)

   ^1)Rg. 43/1967, sbr. 405/1987.^2)Rg. 97/1990.^3)[8]L. 65/1988, 6. gr.

                            Ákvæði til bráðabirgða.
        Þar til ný lagaákvæði hafa verið sett um skiptingu kostnaðar við
   hafnargerðir milli ríkis og sveitarfélaga, skal heimilt, þrátt fyrir
   ákvæði 3. gr., að veita ríkisábyrgð vegna lána til hafnargerða eftir
   reglum, sem farið hefur verið eftir hingað til.

References

   Visible links
   1. http://www.althingi.is/dba-bin/lawformpr.pl?lnr=1961037
   2. file:///altext/stjtnr.html#1988065?g1
   3. file:///altext/stjtnr.html#1988065?g2
   4. file:///altext/stjtnr.html#1988065?g3
   5. file://1987025.html
   6. file:///altext/stjtnr.html#1988065?g4
   7. file:///altext/stjtnr.html#1988065?g5
   8. file:///altext/stjtnr.html#1988065?g6
