
   --------------------------------------------------------------------------

                          Lög um stofnun Landsnets hf.

                              2004 nr. 75 7. júní

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 18. júní 2004. Breytt með [1]l. 30/2008 (tóku gildi 19. apríl 2008;
              EES-samningurinn: IV. viðauki tilskipun 2001/77/EB).

 1. gr. Iðnaðarráðherra skal beita sér fyrir stofnun hlutafélags er skal annast
 raforkuflutning og kerfisstjórnun samkvæmt ákvæðum III. kafla [2]raforkulaga,
                                  nr. 65/2003.
Iðnaðarráðherra annast undirbúning að stofnun Landsnets hf. og fer með framkvæmd
                                 laga þessara.
 2. gr. [Hlutverk Landsnets hf. er að annast flutning raforku og kerfisstjórnun
 samkvæmt ákvæðum III. kafla [3]raforkulaga, nr. 65/2003, og er því óheimilt að
stunda aðra starfsemi en þá sem því er nauðsynleg til að geta rækt skyldur sínar
 samkvæmt raforkulögum eða öðrum lögum.]^1) Hlutafélaginu er þó heimilt að reka
     raforkumarkað. Stjórn Landsnets hf. skal vera sjálfstæð gagnvart öðrum
 fyrirtækjum sem stunda vinnslu, dreifingu eða sölu raforku eftir því sem nánar
                         er ákveðið í samþykktum þess.
                             ^1)[4]L. 30/2008, 12. gr.
3. gr. Ríkissjóður Íslands er eigandi alls hlutafjár í Landsneti hf. við stofnun
    þess. Iðnaðarráðherra fer með eignarhlut ríkisins í Landsneti hf. Stjórn
Landsnets hf. skal skipuð þremur mönnum sem iðnaðarráðherra fær til starfans án
                                 tilnefningar.
       4. gr. Landsnet hf. skal frá 1. janúar 2005 annast rekstur þeirra
 flutningsvirkja er falla undir skilgreiningu 6. tölul. [5]3. gr. raforkulaga,
nr. 65/2003. Fram að þeim tíma skal það undirbúa reksturinn m.a. með því að koma
  fram gagnvart eigendum flutningsvirkja við mat á verðmæti slíkra eigna, sbr.
                    ákvæði til bráðabirgða XI í sömu lögum.
      Heimilt skal að selja allt hlutafé ríkissjóðs í Landsneti hf. þegar
  flutningsvirki skv. 6. tölul. [6]3. gr. raforkulaga, nr. 65/2003, hafa verið
   metin endanlegu mati og fyrir liggur hvort eigendur þeirra kjósa að leggja
    flutningsvirkin inn í Landsnet hf. sem hlutafé. Kaupendur hlutafjár geta
 einungis verið eigendur þeirra flutningsvirkja er falla undir 6. tölul. [7]3.
                         gr. raforkulaga, nr. 65/2003.
   5. gr. Í stofnyfirlýsingu Landsnets hf. skal mælt fyrir um þau atriði sem
áskilið er að fram komi í stofnsamningi samkvæmt hlutafélagalögum að öðru leyti
                         en getið er um í lögum þessum.
  6. gr. Um skattskyldu Landsnets hf. skal fara eins og um skattskyldu annarra
                                orkufyrirtækja.
 7. gr. Stofna skal Landsnet hf. á stofnfundi sem haldinn skal eigi síðar en 1.
júní 2004. Á fundinum skal kjósa stjórn Landsnets hf. og skal hún starfa þar til
ný stjórn hefur verið kosin á fyrsta aðalfundi eftir að lokaniðurstaða verðmats
   flutningsvirkja samkvæmt ákvæði til bráðabirgða XI í [8]raforkulögum, nr.
65/2003, liggur fyrir. Fram að því tímamarki skal Landsnet hf. hafa það verkefni
                          að undirbúa starfsemi sína.
                      8. gr. Lög þessi öðlast þegar gildi.

References

   Visible links
   1. file://2008030.html
   2. file://2003065.html
   3. file://2003065.html
   4. file://2008030.html#g12
   5. file://2003065.html#g3
   6. file://2003065.html#g3
   7. file://2003065.html#g3
   8. file://2003065.html
