                                    dálkum.

   --------------------------------------------------------------------------

                                Lög um mannanöfn

                              1996 nr. 45 17. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 1. janúar 1997. Breytt með [4]l. 150/1998 (tóku gildi 30. des. 1998).

                       I. kafli. Fullt nafn og nafngjöf.
1. gr. Fullt nafn manns er eiginnafn hans eða eiginnöfn, millinafn, ef því er að
                             skipta, og kenninafn.
        Eiginnöfn og millinafn mega aldrei vera fleiri en þrjú samtals.
     2. gr. Skylt er að gefa barni nafn innan sex mánaða frá fæðingu þess.
    Barn öðlast nafn við skírn í þjóðkirkjunni eða skráðu trúfélagi eða með
      tilkynningu um nafngjöf til Hagstofu Íslands, Þjóðskrár, prests eða
                        forstöðumanns skráðs trúfélags.
      3. gr. Eigi að gefa barni nafn við skírn sem prestur þjóðkirkjunnar,
 forstöðumaður eða prestur skráðs trúfélags á að annast skal forsjármaður þess,
 um leið og skírnar er óskað, skýra honum frá því nafni eða nöfnum sem barnið á
       að hljóta. Sé eiginnafn eða millinafn sem barn á að hljóta ekki á
 mannanafnaskrá, sbr. 22. gr., skal prestur eða forstöðumaður trúfélags hvorki
samþykkja það að svo stöddu né gefa það við skírn heldur skal málið borið undir
            mannanafnanefnd, sbr. þó 3. mgr. 6. gr. og 7. og 10. gr.
      Berist Þjóðskrá tilkynning um eiginnafn eða millinafn sem ekki er á
 mannanafnaskrá skal það ekki skráð að svo stöddu heldur skal málinu vísað til
                               mannanafnanefndar.

                             II. kafli. Eiginnöfn.
        4. gr. Hverju barni skal gefa eiginnafn, þó ekki fleiri en þrjú.
    Þeir sem fara með forsjá barns hafa bæði rétt og skyldu til að gefa því
                eiginnafn eftir því sem greinir í lögum þessum.
5. gr. Eiginnafn skal geta tekið íslenska eignarfallsendingu eða hafa unnið sér
  hefð í íslensku máli. Nafnið má ekki brjóta í bág við íslenskt málkerfi. Það
  skal ritað í samræmi við almennar ritreglur íslensks máls nema hefð sé fyrir
                              öðrum rithætti þess.
        Stúlku skal gefa kvenmannsnafn og dreng skal gefa karlmannsnafn.
       Eiginnafn má ekki vera þannig að það geti orðið nafnbera til ama.

                             III. kafli. Millinöfn.
     6. gr. Heimilt er að gefa barni eitt millinafn auk eiginnafns þess eða
        eiginnafna. Millinafn má hvort heldur er gefa stúlku eða dreng.
Millinafn skal dregið af íslenskum orðstofnum eða hafa unnið sér hefð í íslensku
máli en má þó ekki hafa nefnifallsendingu. Nöfn, sem aðeins hafa unnið sér hefð
    sem annaðhvort eiginnöfn karla eða eiginnöfn kvenna, eru ekki heimil sem
   millinöfn. Þó er eiginnafn foreldris í eignarfalli heimilt sem millinafn.
Millinöfn, sem eru mynduð með sama hætti og föður- og móðurnöfn, sbr. 3. mgr. 8.
                               gr., eru óheimil.
  Millinafn, sem víkur frá ákvæðum 2. mgr., er heimilt þegar svo stendur á að
 eitthvert alsystkini þess sem á að bera nafnið, foreldri, afi eða amma ber eða
                hefur borið nafnið sem eiginnafn eða millinafn.
Millinafn skal ritað í samræmi við almennar ritreglur íslensks máls nema hefð sé
                           fyrir öðrum rithætti þess.
       Millinafn má ekki vera þannig að það geti orðið nafnbera til ama.
7. gr. Ættarnafn er einungis heimilt sem millinafn í þeim tilvikum sem um getur
                                í þessari grein.
 Hver maður, sem ber ættarnafn í þjóðskrá, má breyta því í millinafn, sbr. 15.
                                      gr.
     Hver maður, sem ekki ber ættarnafn en á rétt til þess, má bera það sem
                                   millinafn.
Maður má bera ættarnafn sem millinafn hafi eitthvert alsystkini hans, foreldri,
         afi eða amma borið það sem eiginnafn, millinafn eða ættarnafn.
Maður á og rétt á að taka sér ættarnafn maka síns sem millinafn. Honum er einnig
 heimilt að taka sér nafnið sem millinafn beri maki hans það sem millinafn skv.
                                 2. eða 3. mgr.

                             IV. kafli. Kenninöfn.
     8. gr. Kenninöfn eru tvenns konar, föður- eða móðurnöfn og ættarnöfn.
  Hver maður skal kenna sig til föður eða móður nema hann eigi rétt á að bera
  ættarnafn og kjósi að gera svo, sbr. 5. mgr. Manni er enn fremur heimilt að
  kenna sig til beggja foreldra sinna eða bera ættarnafn sem hann á rétt á til
  viðbótar því að kenna sig til föður eða móður. Heimilt er að ófeðrað barn sé
                              kennt til afa síns.
 Föður- og móðurnöfn eru mynduð þannig að á eftir eiginnafni eða eiginnöfnum og
 millinafni, ef því er að skipta, kemur nafn föður eða móður í eignarfalli, að
            viðbættu son ef karlmaður er en dóttir ef kvenmaður er.
   Nú óskar maður þess að hann eða barn hans beri kenninafn sem dregið er af
   erlendu eiginnafni foreldris og má þá með úrskurði mannanafnanefndar laga
                         kenninafnið að íslensku máli.
 Maður, sem samkvæmt þjóðskrá ber ættarnafn við gildistöku þessara laga eða bar
  ættarnafn í gildistíð [5]laga nr. 37/1991, má bera það áfram. Sama gildir um
              niðja hans hvort heldur er í karllegg eða kvenlegg.
   Maður, sem samkvæmt þjóðskrá er kenndur til föður eða móður maka síns við
                gildistöku þessara laga, má kenna sig svo áfram.
              Óheimilt er að taka upp nýtt ættarnafn hér á landi.
      9. gr. Íslenskur ríkisborgari má ekki taka sér ættarnafn maka síns.
  Maður, sem við gildistöku þessara laga ber ættarnafn maka síns, má bera það
áfram. Eftir að hjúskap lýkur er honum og heimilt að bera ættarnafn fyrrverandi
  maka síns. Þó getur maður krafist þess að dómsmálaráðherra úrskurði að fyrri
   maka sé óheimilt að bera ættarnafn hans eftir að hinn fyrri maki gengur í
 hjúskap að nýju. Sé viðkomandi maður látinn hefur eftirlifandi maki hans sama
rétt til að gera þess háttar kröfu. Krafa skal gerð innan sex mánaða frá því að
 hlutaðeigandi gekk í hjúskap. Dómsmálaráðherra reisir úrskurð sinn á því hvort
 þyngri séu á metum hagsmunir fyrri maka af því að halda nafni eða þau rök sem
           fram eru borin fyrir því að hann hætti að bera fyrra nafn.
   Hafi annað íslenskra hjóna tekið upp föður- eða móðurnafn hins við búsetu
erlendis er því skylt að leggja það niður við flutning til landsins. Sama gildir
                                um niðja þeirra.

                V. kafli. Nafnréttur manna af erlendum uppruna.
 10. gr. Ákvæði 2. og 5. gr. taka ekki til barns hér á landi ef báðir foreldrar
 þess eru erlendir ríkisborgarar. Sama gildir um ófeðrað barn erlendrar móður.
 Sé annað foreldri barns erlendur ríkisborgari eða hafi verið það er heimilt að
barninu sé gefið eitt eiginnafn og/eða millinafn sem víkur frá ákvæðum 5.7. gr.
 ef unnt er að sýna fram á að hið erlenda nafn sé gjaldgengt í heimalandi hins
 erlenda foreldris. Barnið skal þó ávallt bera eitt eiginnafn sem samrýmist 5.
                                      gr.
11. gr. Nú fær maður sem heitir erlendu nafni íslenskt ríkisfang með lögum og má
    hann þá halda fullu nafni sínu óbreyttu. Honum er þó heimilt að taka upp
    eiginnafn, millinafn og/eða kenninafn í samræmi við ákvæði laga þessara.
  Ákvæði 1. mgr. eiga einnig við um börn manns, sem fær íslenskt ríkisfang með
 lögum, og öðlast íslenskt ríkisfang með honum, sbr. 3. mgr. [6]6. gr. laga nr.
                                   100/1952.
    Ákvæði 1. mgr. taka enn fremur til manna sem fá íslenskt ríkisfang skv.
                       [7]2.[8]4. gr. laga nr. 100/1952.
   Þeim sem fyrir gildistöku laga þessara hafa fengið íslenskt ríkisfang með
 nafnbreytingarskilyrðum skal með leyfi dómsmálaráðherra heimilt að taka aftur
 upp þau nöfn sem þeir báru fyrir og/eða fella niður þau nöfn sem þeim var gert
  að taka sér, þó þannig að eiginnöfn þeirra og millinöfn verði ekki fleiri en
         þrjú samtals, sbr. 2. mgr. 1. gr. Sama gildir um niðja þeirra.
12. gr. Erlendur ríkisborgari, sem stofnar til hjúskapar við Íslending, má taka
 upp kenninafn maka síns. Enn fremur má hann kenna sig til föður maka síns eða
móður þannig að við eignarfallsmynd eiginnafns komi dóttir ef kvenmaður á í hlut
                       en son ef um karlmann er að ræða.

                           VI. kafli. Nafnbreytingar.
                           A. Eiginnöfn og millinöfn.
13. gr. Dómsmálaráðherra er heimilt að leyfa manni breytingu á eiginnafni og/eða
millinafni skv. 6. gr., þar með talið að taka nafn eða nöfn til viðbótar því eða
þeim sem hann ber eða fella niður nafn eða nöfn sem hann ber ef telja verður að
                             ástæður mæli með því.
     Nafnbreyting barns undir [18 ára]^1) aldri er háð því skilyrði að séu
  forsjármenn þess tveir standi þeir báðir að beiðni um nafnbreytinguna. Beri
 forsjármaður barns fram ósk um breytingu á nafni þess og hafi orðið breyting á
forsjánni frá því barninu var gefið nafn skal, ef unnt er, leita samþykkis þess
foreldris sem með forsjána fór við fyrri nafngjöf. Þótt samþykki þess foreldris
liggi ekki fyrir getur dómsmálaráðherra engu að síður heimilað nafnbreytingu ef
                    ótvíræðir hagsmunir barns mæla með því.
Sé barn undir [18 ára]^1) aldri ættleitt eftir að því var gefið nafn má gefa því
nafn eða nöfn í ættleiðingarbréfi í stað hinna fyrri eða til viðbótar nafni eða
                       nöfnum sem það hefur áður hlotið.
  Breyting á eiginnafni eða millinafni barns undir [18 ára]^1) aldri skal háð
                    samþykki þess hafi það náð 12 ára aldri.
    Það er skilyrði nafnbreytingar að hin nýju nöfn séu á mannanafnaskrá eða
      samþykkt af mannanafnanefnd, sbr. þó 3. mgr. 6. gr. og 7. og 10. gr.
                             ^1)[9]L. 150/1998, 1. gr.
                                 B. Kenninöfn.
 14. gr. Breytingar á kenninöfnum samkvæmt þessari grein gilda um börn yngri en
                                  [18 ára].^1)
Nú gengur móðir ófeðraðs barns í hjónaband og má þá kenna barnið til stjúpföður
                                     þess.
       Heimilt er með leyfi dómsmálaráðherra að feðrað barn sé kennt til
 stjúpforeldris. Leita skal samþykkis þess kynforeldris sem ekki fer með forsjá
     barnsins, ef unnt er, áður en ákvörðun er tekin um slíkt leyfi. Nú er
 kynforeldri ekki samþykkt breytingu á kenninafni og getur dómsmálaráðherra þá
  engu að síður leyft breytinguna ef sérstaklega stendur á og telja verður að
                breytingin verði barninu til verulegs hagræðis.
         Ákvörðun skv. 2. og 3. mgr. skal háð samþykki stjúpforeldris.
 Heimilt er með leyfi dómsmálaráðherra að fósturbarn, sem er í varanlegu fóstri
    hjá fósturforeldrum, sé kennt til fósturforeldris. Leita skal samþykkis
 kynforeldra barnsins, ef unnt er, áður en ákvörðun er tekin um slíkt leyfi. Nú
er kynforeldri ekki samþykkt breytingu á kenninafni og getur dómsmálaráðherra þá
  engu að síður leyft breytinguna ef sérstaklega stendur á og telja verður að
                breytingin verði barninu til verulegs hagræðis.
Ef óskað er breytingar á kenninafni barns þannig að það fái ættarnafn sem það á
rétt á eða verði kennt til móður í stað föður eða öfugt og foreldrið, sem barnið
hefur verið kennt til, er andvígt breytingunni getur dómsmálaráðherra leyft hana
   ef sérstaklega stendur á og telja verður að hún verði barninu til verulegs
                                   hagræðis.
 Þegar barn er ættleitt skal það kennt til kjörforeldris nema kjörforeldri óski
                  eftir að barnið haldi fyrra kenninafni sínu.
Breyting á kenninafni barns undir [18 ára]^1) aldri skal háð samþykki þess hafi
                             það náð 12 ára aldri.
                            ^1)[10]L. 150/1998, 2. gr.
15. gr. Maður getur fellt niður ættarnafn sem hann hefur borið eða tekið það upp
sem millinafn, sbr. 2. mgr. 7. gr., og kennt sig svo sem segir í 3. mgr. 8. gr.
16. gr. Dómsmálaráðherra er heimilt að leyfa manni eldri en [18 ára]^1) að taka
       upp nýtt kenninafn ef telja verður að gildar ástæður mæli með því.
                            ^1)[11]L. 150/1998, 3. gr.
17. gr. Nafnbreytingar samkvæmt lögum þessum, hvort sem um er að ræða breytingar
    tilkynntar Þjóðskrá eða samkvæmt leyfi dómsmálaráðherra, skulu einungis
                heimilaðar einu sinni nema sérstaklega standi á.

                     VII. kafli. Skráning og notkun nafns.
  18. gr. Við skráningu kenninafns barns í þjóðskrá skal fara eftir ákvæðum 3.
mgr. 8. gr. nema fram sé tekið í tilkynningu til Þjóðskrár að barnið skuli bera
                         ættarnafn, sbr. 5. mgr. 8. gr.
     Allar nafnbreytingar samkvæmt lögum þessum, sem ekki eru bundnar leyfi
                  dómsmálaráðherra, skulu tilkynntar Þjóðskrá.
  Breyting á eiginnafni, millinafni eða kenninafni samkvæmt lögum þessum tekur
              ekki gildi fyrr en hún hefur verið færð í þjóðskrá.
19. gr. Á öllum opinberum skrám og öðrum opinberum gögnum skulu nöfn manna rituð
                eins og þau eru skráð í þjóðskrá á hverjum tíma.
Í skiptum við opinbera aðila, við samningsgerð, skriflega og munnlega, svo og í
  öllum lögskiptum, skulu menn tjá nafn sitt eins og það er ritað í þjóðskrá á
                                 hverjum tíma.
20. gr. Hagstofa Íslands, Þjóðskrá, getur heimilað að ritun nafns í þjóðskrá sé
    breytt án þess að um sé að ræða eiginlega nafnbreytingu. Slík breyting á
   nafnritun skal fara eftir reglum sem Hagstofan setur að höfðu samráði við
mannanafnanefnd. Hver maður getur aðeins fengið slíka breytingu gerða einu sinni
                    nema sérstakar ástæður séu fyrir hendi.

                         VIII. kafli. Mannanafnanefnd.
21. gr. Dómsmálaráðherra skipar mannanafnanefnd til fjögurra ára í senn. Nefndin
    skal skipuð þremur mönnum og jafnmörgum til vara. Skal einn nefndarmaður
skipaður að fenginni tillögu heimspekideildar Háskóla Íslands, einn að fenginni
   tillögu lagadeildar Háskóla Íslands og einn að fenginni tillögu Íslenskrar
 málnefndar. Varamenn skulu skipaðir með sama hætti. Nefndin skiptir sjálf með
     sér verkum. Kostnaður af störfum nefndarinnar greiðist úr ríkissjóði.
    22. gr. Mannanafnanefnd hefur eftirtalin verkefni samkvæmt lögum þessum:
    1. Að semja skrá um eiginnöfn og millinöfn sem heimil teljast skv. 5. og 6.
  gr. og er hún nefnd mannanafnaskrá í lögum þessum. Nefndin gefur skrána út,
 kynnir hana og gerir aðgengilega almenningi og sendir hana öllum sóknarprestum
 og forstöðumönnum skráðra trúfélaga. Skrána skal endurskoða eftir því sem þörf
    er á en hún skal gefin út í heild eigi sjaldnar en á þriggja ára fresti.
        2. Að vera prestum, forstöðumönnum skráðra trúfélaga, Hagstofunni,
dómsmálaráðherra og forsjármönnum barna til ráðuneytis um nafngjafir og skera úr
            álita- og ágreiningsefnum um nöfn samkvæmt lögum þessum.
     3. Að skera úr öðrum álita- eða ágreiningsmálum sem upp kunna að koma um
                  nafngjafir, nafnritun og fleira þess háttar.
Úrskurðum mannanafnanefndar er ekki unnt að skjóta til æðra stjórnvalds. Nefndin
                 skal birta niðurstöður úrskurða sinna árlega.
23. gr. Mannanafnanefnd kveður upp úrskurði í þeim málum sem til hennar er vísað
  skv. 3. gr. og 4. mgr. 8. gr. Úrskurðir skulu kveðnir upp svo fljótt sem við
    verður komið og ekki síðar en innan fjögurra vikna frá því að mál berast
                                   nefndinni.

                            IX. kafli. Ýmis ákvæði.
24. gr. Geti maður fært sönnur að því að annar maður noti nafn hans eða nafn sem
 líkist því svo mjög að villu geti valdið getur hann krafist þess í dómsmáli að
               hinn sé skyldaður til að láta af notkun nafnsins.
 25. gr. Sé barni ekki gefið nafn innan þess tíma sem um getur í 1. mgr. 2. gr.
  skal Hagstofa Íslands, Þjóðskrá, vekja athygli forsjármanna barnsins á þessu
 ákvæði laganna og skora á þá að gefa barninu nafn án tafar. Sinni forsjármenn
 ekki þessari áskorun innan eins mánaðar og tilgreini ekki gildar ástæður fyrir
   drætti á nafngjöf er Hagstofu Íslands heimilt, að undangenginni ítrekaðri
skriflegri áskorun, að leggja dagsektir allt að 1.000 kr. á forsjármenn barns og
  falla þær á þar til barni er gefið nafn. Hámarksfjárhæð dagsekta miðast við
vísitölu neysluverðs í janúar 1996 og breytist í samræmi við breytingar hennar.
       Dagsektir renna í ríkissjóð og má gera aðför til fullnustu þeirra.
Að öðru leyti varða brot gegn lögum þessum sektum nema þyngri viðurlög liggi við
                               eftir öðrum lögum.
  26. gr. Ríkisstjórninni er heimilt að gera samninga við önnur ríki um mörkin
               milli íslenskrar og erlendrar mannanafnalöggjafar.
Dómsmálaráðherra er enn fremur heimilt að kveða á með reglugerð um mörkin milli
   íslenskrar löggjafar um mannanöfn og löggjafar annarra þjóða á því sviði.
27. gr. Dómsmálaráðherra fer með mál er varða mannanöfn og er honum heimilt með
             reglugerð að kveða nánar á um framkvæmd þessara laga.
                 28. gr. Lög þessi öðlast gildi 1. janúar 1997.

                            Ákvæði til bráðabirgða.
I. Hagstofa Íslands, Þjóðskrá, skal við gildistöku laga þessara setja reglur um
  skráningu nafna þegar ekki er unnt að skrá nafn manns að fullu í þjóðskrá og
                ekki næst samkomulag um hvernig með skuli fara.
                                      II.
 III. Dómsmálaráðherra skal, er lög þessi hafa tekið gildi, skipa þriggja manna
 nefnd er fylgist með framkvæmd laganna. Einn nefndarmaður skal skipaður eftir
 tilnefningu menntamálaráðuneytis. Nefndin skal skila greinargerð til ráðherra
   fyrir 15. september 1997 og tillögum um breytingar á lögunum eftir því sem
nefndin telur nauðsynlegt, m.a. í ljósi þeirrar reynslu sem þá hefur fengist af
              lögunum. Nefndin skal leita álits Hagstofu Íslands.

References

   Visible links
   1. http://www.althingi.is/dba-bin/lawformpr.pl?lnr=1996045
   2. http://www.althingi.is/dba-bin/ferill.pl?ltg=120&mnr=73
   3. http://www.althingi.is/altext/120/s/0073.html
   4. file:///altext/stjt/1998.150.html
   5. file://1991037.html
   6. file://1952100.html#g6
   7. file://1952100.html#g2
   8. file://1952100.html#g4
   9. file:///altext/stjt/1998.150.html
  10. file:///altext/stjt/1998.150.html
  11. file:///altext/stjt/1998.150.html
