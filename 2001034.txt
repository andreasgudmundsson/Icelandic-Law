
   --------------------------------------------------------------------------

                      Lög um kjaramál fiskimanna og fleira

                              2001 nr. 34 16. maí

   --------------------------------------------------------------------------

                       I. kafli. Um kjaramál fiskimanna.
    1. gr. Verkföll Sjómannafélags Eyjafjarðar og aðildarfélaga Farmanna- og
fiskimannasambands Íslands, auk verkbanna aðildarfélaga Landssambands íslenskra
       útvegsmanna gagnvart aðildarfélögum í Alþýðusambandi Vestfjarða og
 aðildarfélögum Sjómannasambands Íslands, svo og verkföll og verkbönn og aðrar
 aðgerðir sem ætlað er að knýja fram aðra skipan kjaramála en lög þessi ákveða,
eru óheimil frá gildistöku laganna og á gildistíma ákvarðana gerðardóms skv. 2.
 og 3. gr. Þó er aðilum heimilt að semja um slíkar breytingar en eigi má knýja
                           þær fram með vinnustöðvun.
  2. gr. Hafi aðilar skv. 1. gr. ekki náð samkomulagi fyrir 1. júní 2001 skal
     Hæstiréttur tilnefna þrjá menn í gerðardóm. Skal gerðardómurinn ákveða
  eftirfarandi um kjaramál fiskimanna í þeim samtökum sem nefnd eru í 1. gr.:
   a. atriði er tengjast markmiðum varðandi verð til viðmiðunar í hlutaskiptum á
            þorski, ýsu og karfa í beinum viðskiptum skyldra aðila,
        b. atriði er varða þau áhrif sem breyting á fjölda í áhöfn hefur á
                                  skiptakjör,
                  c. atriði er varða kauptryggingu og launaliði,
                        d. atriði er varða slysatryggingu,
         e. atriði er varða afmörkun á helgarfríi fiskimanna á netaveiðum,
     f. atriði er varða mótframlag útvegsmanna vegna viðbótarlífeyrissparnaðar
                                 fiskimanna og
          g. önnur atriði sem nauðsynlegt er að taka á varðandi kjaramál.
 Hæstiréttur kveður á um hver hinna þriggja gerðardómsmanna skuli vera formaður
  dómsins og kallar hann dóminn saman. Gerðardómurinn setur sér starfsreglur,
aflar nauðsynlegra gagna og getur krafist skýrslna, munnlegra og skriflegra, af
þeim aðilum sem gerðardómurinn telur nauðsynlegt. Aðilar skv. 1. gr. skulu eiga
rétt á að gera gerðardóminum grein fyrir sjónarmiðum sínum. Skal gerðardómurinn
                     ætla þeim hæfilegan frest í því skyni.
  3. gr. Gerðardómurinn skal við ákvörðun sína samkvæmt lögum þessum hafa til
  hliðsjónar kjarasamninga sem gerðir hafa verið á undanförnum mánuðum að því
  leyti sem við á og almenna þróun kjaramála, auk þess að taka mið af sérstöðu
                     þeirra aðila sem nefndir eru í 1. gr.
 Ákvarðanir gerðardómsins skv. 1. mgr. skulu vera bindandi frá gildistöku laga
þessara og skal gerðardómurinn hafa lokið störfum fyrir 1. júlí 2001. Hann skal
                       ákveða gildistíma ákvarðana sinna.
   4. gr. Kostnaður við störf gerðardóms skv. 2. gr. greiðist úr ríkissjóði.

                                 II.V. kafli.
                             VI. kafli. Gildistaka.
                      10. gr. Lög þessi öðlast þegar gildi

                            Ákvæði til bráðabirgða.
 I. Þar til ákvörðun gerðardóms skv. 2. og 3. gr. liggur fyrir eða kjaradeilan
leysist með öðrum hætti skal til bráðabirgða fara með kjaramál fiskimanna sem um
   ræðir í 1. gr. samkvæmt fyrirkomulagi því sem komið var á með [2]lögum nr.
  10/1998, um kjaramál fiskimanna. Endanlegt uppgjör fari fram þegar ákvörðun
                   gerðardóms eða nýr samningur liggur fyrir.
                                    II.III.

References

   Visible links
   1. http://www.althingi.is/dba-bin/lawformpr.pl?lnr=2001034
   2. file://1998010.html
