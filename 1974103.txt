
   --------------------------------------------------------------------------

                                   Lög um lántökur ríkissjóðs og ríkisfyrirtækja

                           1974 nr. 103 31. desember

   --------------------------------------------------------------------------

                                     1. gr.
           Ríkissjóði og stofnunum, er greinir í A-hluta ríkisreiknings, sbr.
    [2]6. gr. laga nr. 52/1966, er óheimilt að taka lán eða stofna til skulda
        erlendis nema til þess séu heimildir í sérstökum lögum. Enn fremur er
      ríkissjóði og framangreindum stofnunum óheimilt að taka innlend lán eða
   stofna til skulda innanlands nema til þess séu heimildir í sérstökum lögum
      eða fjárlögum. Heimilt er þó að stofna til skulda í tengslum við kaup á
        fasteignum, enda séu fasteignakaupin samþykkt af fjármálaráðuneytinu.

                                     2. gr.
                                                                       ...^1)

   ^1)[3]L. 43/1990, 12. gr.

                                     3. gr.
        Ríkisfyrirtækjum og sjóðum í ríkiseign, sem getur í B-hluta
   ríkisreiknings, er óheimilt að stofna til skulda, taka lán eða taka ábyrgð
   á skuld eða láni nema til þess sé heimild í sérstökum lögum eða fjárlögum
   eða fyrir liggi sérstakt samþykki viðkomandi ráðuneytis og
   fjármálaráðuneytis. Slíkar heimildir þarf til samninga um yfirdrátt á
   viðskiptareikningi í bönkum, sölu á víxlum samþykktum af fyrirtækinu eða
   sjóðnum, svo og til sölu eða veðsetningar á verðbréfum útgefnum af
   fyrirtækinu eða sjóðnum.

                                     4. gr.
        Aðilar, sem um ræðir í 3. gr. og hafa lántökuheimildir samkvæmt
   sérstökum lögum, skulu eigi síðar en 1. nóvember ár hvert gera viðkomandi
   ráðuneyti og fjármálaráðuneytinu grein fyrir áformuðum lántökum á næsta
   fjárlagaári. Ráðuneyti það, er með mál fyrirtækisins eða sjóðs fer, og
   fjármálaráðuneytið geta breytt slíkri lántökuáætlun. Að athugun lokinni
   skulu nefnd ráðuneyti staðfesta áætlunina, og er fyrirtæki eða sjóði
   óheimilt að taka lán umfram það, er hin staðfesta áætlun gerir ráð fyrir,
   nema til komi sérstakt samþykki þeirra aðila, er staðfestu áætlunina.

                                     5. gr.
        Aðilum þeim, er um ræðir í 1. og 3. gr., er heimilt að eiga viðskipti
   innanlands án staðgreiðslu til viðsemjanda, enda sé jafnan um það samið,
   hvenær greiða skuli fyrir þau viðskipti. Fjármálaráðherra setur nánari
   reglur um slík viðskipti.

                                     6. gr.
        Brjóti starfsmaður ríkisins gegn lögum þessum fer um mál hans skv.
   [4]III. kafla laga nr. 38/1954, um réttindi og skyldur starfsmanna
   ríkisins.

References

   Visible links
   1. http://www.althingi.is/dba-bin/lawformpr.pl?lnr=1974103
   2. file://1966052.html#g6
   3. file://1990043.html#g12
   4. file://1954038.html
