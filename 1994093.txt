
   --------------------------------------------------------------------------

                                    Lyfjalög

                              1994 nr. 93 20. maí

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 1. júlí 1994. Breytt með l. 122/1994 (tóku gildi 1. júlí 1994), l.
   131/1994 (tóku gildi 23. des. 1994), l. 55/1995 (tóku gildi 9. mars 1995;
EES-samningurinn: II. viðauki tilskipun 92/109/EBE), l. 118/1995 (tóku gildi 31.
 okt. 1995), l. 153/1996 (tóku gildi 1. jan. 1997), l. 10/1997 (tóku gildi 26.
 mars 1997), l. 82/1998 (tóku gildi 1. okt. 1998), [1]l. 77/2000 (tóku gildi 1.
 jan. 2001), l. 108/2000 (tóku gildi 6. júní 2000; áskilnaður skv. fyrirmælum í
 22. gr. kom þó til framkvæmda skv. fyrirmælum í 33. gr.; EES-samningurinn: II.
    viðauki tilskipun 65/65/EBE, 75/319/EBE og 89/105/EBE, I. og II. viðauki
  tilskipun 92/25/EBE, II. viðauki tilskipun 92/28/EBE og I. viðauki tilskipun
93/41/EBE), l. 173/2000 (tóku gildi 1. jan. 2001), [2]l. 16/2001 (tóku gildi 16.
maí 2001), l. 63/2002 (tóku gildi 17. maí 2002), l. 76/2002 (tóku gildi 17. maí
  2002), l. 93/2002 (tóku gildi 31. maí 2002), l. 164/2002 (tóku gildi 1. jan.
 2003), l. 89/2003 (tóku gildi 10. apríl 2003), l. 83/2004 (tóku gildi 18. júní
2004), l. 58/2005 (tóku gildi 30. maí 2005; komu til framkvæmda skv. fyrirmælum
   í 12. gr.; EES-samningurinn: II. viðauki tilskipun 2001/82/EB, 2001/83/EB,
 2002/98/EB og 2004/33/EB), l. 76/2005 (tóku gildi 1. jan. 2006), [3]l. 40/2007
 (tóku gildi 1. sept. 2007), l. 57/2007 (tóku gildi 3. apríl 2007), l. 167/2007
 (tóku gildi 1. jan. 2008), [4]l. 88/2008 (tóku gildi 1. jan. 2009 nema brbákv.
   VII sem tók gildi 21. júní 2008), l. 97/2008 (tóku gildi 1. okt. 2008 nema
 ákvæði 10. gr., hvað varðar smásöluaðila, sem taka gildi 1. jan. 2012), [5]l.
  112/2008 (tóku gildi 1. okt. 2008 nema 12. tölul. 59. gr. sem tók gildi 25.
sept. 2008; komu til framkvæmda skv. fyrirmælum í 2. mgr. 56. gr.), l. 120/2008
 (tóku gildi 1. okt. 2008), l. 146/2008 (tóku gildi 20. des. 2008), l. 28/2009
    (tóku gildi 2. apríl 2009), l. 132/2009 (tóku gildi 30. des. 2009) og l.
                      162/2010 (tóku gildi 1. jan. 2011).

                        I. kafli. Markmið og yfirstjórn.
   1. gr. Markmið laga þessara er að tryggja landsmönnum nægilegt framboð af
     nauðsynlegum lyfjum með sem hagkvæmastri dreifingu þeirra á grundvelli
   eðlilegrar samkeppni og í samræmi við þær reglur sem gilda á hinu Evrópska
 efnahagssvæði [eða samkvæmt stofnsamningi Fríverslunarsamtaka Evrópu].^1) Við
  verslun með lyf skal það ætíð haft til hliðsjónar að lyfjadreifing er hluti
heilbrigðisþjónustu og starfsmenn við dreifinguna skulu vinna með öðrum aðilum í
   heilbrigðisþjónustu að opinberum heilbrigðismarkmiðum hverju sinni. Það er
jafnframt markmið með lögum þessum að tryggja eftir föngum gæði og öryggi lyfja
 og lyfjaþjónustu, auka fræðslu um lyfjanotkun, sporna við óhóflegri notkun og
                        halda lyfjakostnaði í lágmarki.
       [Velferðarráðherra]^2) hefur umsjón með framkvæmd laga þessara. Í
 [ráðuneytinu]^2) starfar lyfjamálastjóri sem annast framkvæmd lyfjamála innan
ráðuneytisins fyrir hönd ráðherra. Hann skal vera lyfjafræðingur að mennt og má
    ekki eiga persónulegra hagsmuna að gæta í framleiðslu, innflutningi eða
      dreifingu lyfja. Lyfjamálastjóri, [Umhverfisstofnun],^3) landlæknir,
 [Lyfjastofnun],^4) [lyfjagreiðslunefnd]^5) og [Matvælastofnun]^6) eru ráðherra
                     til ráðuneytis við framkvæmd laganna.
   ^1)L. 76/2002, 24. gr. ^2)L. 162/2010, 64. gr. ^3)L. 164/2002, 18. gr. ^4)L.
         108/2000, 1. gr. ^5)L. 83/2004, 1. gr. ^6)L. 167/2007, 74. gr.
            2. gr. [Lyfjastofnun er undir yfirstjórn [ráðherra].^1)
  Ráðherra skipar forstjóra Lyfjastofnunar til fimm ára í senn. Forstjóri skal
  hafa háskólapróf og þekkingu á starfssviði stofnunarinnar. Forstjóri fer með
 stjórn stofnunarinnar, gætir þess að hún starfi í samræmi við gildandi lög og
          reglugerðir á hverjum tíma og ber ábyrgð á daglegum rekstri.
   Hvorki forstjóri né aðrir starfsmenn stofnunarinnar mega eiga persónulegra
       hagsmuna að gæta í framleiðslu, innflutningi eða dreifingu lyfja.
  Heimilt er að fela óháðum rannsóknastofum hér á landi eða erlendis að annast
                     rannsóknir á vegum stofnunarinnar.]^2)
                  ^1)L. 162/2010, 64. gr. ^2)L. 108/2000, 2. gr.
               3. gr. [Hlutverk Lyfjastofnunar er sem hér segir:
     1. Að meta lyf og aðrar vörur sem undir þessi lög heyra í samræmi við þær
     reglur sem gilda á Evrópska efnahagssvæðinu [og samkvæmt stofnsamningi
                        Fríverslunarsamtaka Evrópu].^1)
     2. Að annast útgáfu, breytingu, niðurfellingu og afturköllun markaðsleyfa
 lyfja (marketing authorization) í samræmi við þær reglur sem gilda á Evrópska
                                efnahagssvæðinu.
   3. Að afgreiða umsóknir um leyfi til að flytja inn og selja gegn lyfseðli lyf
                    sem ekki hafa markaðsleyfi hér á landi.
    4. Að annast útgáfu leyfa til rannsókna með lyf (klínískar lyfjaprófanir og
       rannsóknir á aðgengi lyfja) [og hafa eftirlit með framkvæmd slíkra
                                 rannsókna].^2)
   5. Að annast skráningu aukaverkana lyfja og upplýsingagjöf um lyf í samvinnu
                                 við landlækni.
    6. Að annast faglegt eftirlit með innflutningi lyfja, lyfjaefna og hráefna
         til lyfjagerðar eða annarrar vöru sem undir stofnunina heyrir.
   7. Að annast faglegt eftirlit með starfsemi lyfjabúða, lyfjaheildverslana og
 lyfjagerða og eftirlit með handhöfum markaðsleyfa lyfja og umboðsmönnum þeirra
og annarra fyrirtækja, stofnana og einstaklinga er selja, framleiða, flytja inn
eða búa um lyf og skyldar vörur. Ráðherra getur með reglugerð falið Lyfjastofnun
  eftirlit með öðrum fyrirtækjum eða öðrum vörum en lyfjum og skyldum vörum ef
sérstakar ástæður mæla með því og slíkt tengist hlutverki hennar samkvæmt lögum
                                    þessum.
      8. Að hafa eftirlit með lyfjaauglýsingum og sjá til þess að kynning og
            dreifing lyfja sé í samræmi við gildandi lög og reglur.
        [9. Að hafa sértækt eftirlit með ávana- og fíknilyfjum er lýtur að
   afgreiðslu, gerð og áritun lyfseðla og afhendingu ávana- og fíknilyfja úr
 lyfjabúð. Í reglugerð um ávana- og fíkniefni og önnur eftirlitsskyld efni skal
                 kveðið nánar á um framkvæmd eftirlitsins.]^3)
      [10. Að hafa eftirlit með starfsemi blóðbanka hvað varðar m.a. meðferð,
geymslu og meðhöndlun blóðs og blóðafurða. [Um eftirlit landlæknis með starfsemi
      blóðbanka fer skv. VI. kafla laga um heilbrigðisþjónustu og lögum um
  landlækni.]^4) Ráðherra er heimilt að kveða nánar á um starfsemi blóðbanka,
      skráningu aukaverkana, framkvæmd eftirlits o.fl. í reglugerð.^5)]^2)
        [11. Umfjöllun um umsóknir og útgáfa lyfsöluleyfa skv. VII. kafla,
 innflutnings- og heildsöluleyfa skv. XII. kafla og framleiðsluleyfa skv. XIII.
                                   kafla.]^6)
   [12. ]^6) Önnur atriði er lúta að framkvæmd laga þessara, þ.m.t. samvinna við
     erlendar stofnanir á sviði lyfjamála, [svo sem Lyfjamálastofnun Evrópu
                                  (EMEA)].^2)
   Í samræmi við reglur Evrópska efnahagssvæðisins [og samkvæmt stofnsamningi
 Fríverslunarsamtaka Evrópu]^1) skulu framleiðendur lyfja eða umboðsmenn þeirra
  veita Lyfjastofnun jafnóðum allar nýjar upplýsingar er varða lyf sem eru til
    umfjöllunar hjá stofnuninni. Hið sama á við um lyf sem veitt hefur verið
                              markaðsleyfi fyrir.
 Umsækjandi um markaðsleyfi skal greiða Lyfjastofnun gjald vegna markaðsleyfis
 sem skal standa undir kostnaði við mat skv. 1. tölul. 1. mgr. og kostnaði skv.
   2. tölul. 1. mgr. ef um er að ræða breytingar á markaðsleyfi. Einnig skal
            gjaldið standa undir kostnaði við útgáfu markaðsleyfis.
  Handhafi markaðsleyfis skal árlega greiða Lyfjastofnun gjald sem standa skal
     undir kostnaði við viðhald lyfjaskráa, skráningu aukaverkana lyfja og
  upplýsingagjöf um lyf sem hafa markaðsleyfi hér á landi, svo og kostnaði sem
  hlýst af nauðsynlegri samvinnu við erlendar stofnanir vegna lyfja sem veitt
                  hefur verið markaðsleyfi fyrir hér á landi.
[Umsækjandi um faglegt mat á skaðlegum eiginleikum (skaðleysi) fæðubótarefna og
náttúruvöru skv. 1. mgr. vegna fyrirhugaðrar dreifingar hennar og endursölu skal
     greiða Lyfjastofnun gjald er standa skal undir kostnaði við matið.]^3)
    [Lyfjafyrirtæki skulu greiða Lyfjastofnun gjald fyrir útgáfu vottorða um
  markaðsleyfi lyfs vegna lyfja sem þau hyggjast sækja um markaðsleyfi fyrir í
  öðrum löndum (Certificate of a Pharmaceutical Product), auk vottorða um góða
framleiðsluhætti í lyfjagerð (Certificate of Authorisation for Manufacturers of
    Medicinal Product) og vottorða um að lyf sé hér á markaði (Statement of
 Licensing Status of Pharmaceutical Products). Gjöldin skulu taka mið af vinnu
                         sérfræðings við útgáfu þeirra.
 Lyfjastofnun er heimilt að innheimta sérstök gjöld vegna sérfræðiráðgjafar um
      markaðsleyfi lyfs (Scientific Advice) sem lyfjafyrirtæki æskja.]^2)
  [Greiða skal Lyfjastofnun gjald fyrir veitingu undanþágu skv. 7. mgr. 7. gr.
vegna lyfja sem ekki hafa markaðsleyfi hér á landi, fyrir veitingu leyfa til að
     framkvæma klínískar lyfjaprófanir skv. 9. gr. og fyrir mat á stöðluðum
                          forskriftum skv. 5. gr.]^7)
  Ráðherra setur að fengnum tillögum Lyfjastofnunar gjaldskrá vegna starfsemi
 þeirrar sem kveðið er á um í [3.8. mgr.]^2) Skal hún taka mið af kostnaði við
       þjónustu og framkvæmd einstakra verkefna. Gjaldskráin skal byggð á
rekstraráætlun stofnunarinnar þar sem þau atriði eru rökstudd er ákvörðun gjalds
                                   byggist á.
 Lyfjastofnun leggur árlegt eftirlitsgjald á eftirlitsskylda aðila er stofnunin
 hefur reglubundið eftirlit með og skal það standa undir kostnaði við eftirlit
            stofnunarinnar. Eftirlitsskyldir aðilar eru eftirtaldir:
                              1. lyfsöluleyfishafar,
                               2. lyfjasölur lækna,
                           3. lyfjasölur sveitarfélaga,
                 4. lyfjagerðir, [þ.m.t. starfsemi blóðbanka],^2)
                                5. lyfjaheildsalar,
                             6. lyfjaumboðsfyrirtæki,
                                  7. dýralæknar,
             8. heilbrigðisstofnanir, sjúkrahús og heilsugæslustöðvar,
                                 9. læknastöðvar.
               Eftirlitsgjald skal ákvarðað á eftirfarandi hátt:
        1. Vegna starfsemi lyfsöluleyfishafa, lyfjasölu lækna og lyfjasölu
sveitarfélaga 0,3% af heildarfjárhæð greiðslu [sjúkratryggingastofnunarinnar]^8)
       til þessara aðila vegna lyfjasölu árið á undan álagningarári en af
 heildarfjárhæð lyfjainnkaupa (heildsöluverð án virðisaukaskatts) þessara aðila
ef sú fjárhæð er hærri en sem nemur greiðslu [sjúkratryggingastofnunarinnar].^8)
   Fjárhæð eftirlitsgjaldsins skal þó aldrei vera lægri en 75.000 kr. á ári.
          2. Vegna starfsemi lyfjagerða, [þ.m.t. starfsemi blóðbanka],^2)
    lyfjaheildsala og lyfjaumboðsfyrirtækja 0,3% af heildarsölu lyfja [hér á
   landi]^2) (heildsöluverð án virðisaukaskatts) árið á undan álagningarári.
   Fjárhæð eftirlitsgjaldsins skal þó aldrei vera lægri en 35.000 kr. á ári.
          3. Vegna starfsemi dýralækna, heilbrigðisstofnana, sjúkrahúsa,
     heilsugæslustöðva og læknastöðva 0,3% af heildarfjárhæð lyfjainnkaupa
    (heildsöluverð án virðisaukaskatts) árið á undan álagningarári. Fjárhæð
        eftirlitsgjaldsins skal þó aldrei vera lægri en 7.500 kr. á ári.
   Fjárhæðir skv. [1.3. tölul. [11. mgr.]^2)]^3) eru á janúarverðlagi 1999.
Fjárhæð lágmarkslyfjaeftirlitsgjalds skal taka breytingum einu sinni á ári, 15.
janúar ár hvert, og miðast við að 70% fylgi launavísitölu og 30% fylgi vísitölu
                                  neysluverðs.
  [Sjúkratryggingastofnuninni]^8) og eftirlitsskyldum aðilum er skylt að veita
   Lyfjastofnun nauðsynlegar upplýsingar til álagningar lyfjaeftirlitsgjalda.
  Veiti eftirlitsskyldir aðilar ekki nauðsynlegar upplýsingar er Lyfjastofnun
heimilt að áætla lyfjaeftirlitsgjald. Skal áætla gjaldstofn svo ríflega að eigi
sé hætt við að fjárhæðir séu áætlaðar lægri en þær eru í raun og veru og ákvarða
    lyfjaeftirlitsgjald í samræmi við þá áætlun. Heimilt er að endurákvarða
                     álagningu ef álagningarstofn breytist.
    Ráðherra er heimilt að setja með reglugerð nánari fyrirmæli um framkvæmd
                           innheimtu eftirlitsgjalds.
  Lyfjaeftirlitsgjald skal lagt á árlega eftir á. Gjalddagi skal vera 30 dögum
   eftir dagsetningu reiknings og skulu dráttarvextir reiknast frá gjalddaga.
       Lyfjastofnun innheimtir gjöld samkvæmt þessari grein. Gjöldin eru
                                aðfararhæf.]^9)
    ^1)L. 76/2002, 25. gr. ^2)L. 58/2005, 1. gr. ^3)L. 89/2003, 1. gr. ^4)[6]L.
40/2007, 39. gr. ^5)Rg. 441/2006, sbr. 1024/2007 og 411/2010. ^6)L. 97/2008, 1.
  gr. ^7)L. 83/2004, 2. gr. ^8)[7]L. 112/2008, 62. gr. ^9)L. 108/2000, 3. gr.
4. gr. [Lyfjanefnd Lyfjastofnunar er ráðgjafarnefnd stofnunarinnar um lyfjamál.
Nefndin skal skipuð fimm mönnum með sérfræðikunnáttu á sem víðustu sviði læknis-
 og lyfjafræði. Ráðherra skipar formann. Aðra nefndarmenn, auk fimm varamanna,
 skipar ráðherra í samráði við formann. Þegar fjallað er um dýralyf skulu taka
 sæti í nefndinni yfirdýralæknir og dýralæknir, skipaður af ráðherra í samráði
     við formann nefndarinnar. Varamenn þeirra skulu skipaðir á sama hátt.
                    Skipunartími nefndarinnar er fjögur ár.
Forstjóri Lyfjastofnunar getur kallað til sérfræðinga og fulltrúa fagfélaga til
            að vera stofnuninni til ráðgjafar þegar þurfa þykir.]^1)
                              ^1)L. 108/2000, 4. gr.

                        II. kafli. [Skilgreiningar.]^1)
                               ^1)L. 58/2005, 3. gr.
                         5. gr. [Í lögum þessum merkir:
     1. Sérlyf: Öll lyf, tilbúin, eða sem næst tilbúin, sem veitt hefur verið
  markaðsleyfi fyrir, undir sérstöku heiti og í sérstökum umbúðum framleiðanda
                              (markaðsleyfishafa).
       2. [Lyf: Hvers konar efni eða efnasamsetningar sem sögð eru búa yfir
eiginleikum sem koma að gagni við meðferð sjúkdóma hjá mönnum eða dýrum eða við
 forvarnir gegn sjúkdómum eða hvers konar efni eða efnasamsetningar sem nota má
fyrir menn eða dýr eða gefa þeim, annaðhvort í því skyni að endurheimta, lagfæra
eða breyta lífeðlisfræðilegri starfsemi fyrir tilstilli líflyfjafræðilegrar eða
 ónæmisfræðilegrar verkunar eða verkunar á efnaskipti eða til þess að staðfesta
                             sjúkdómsgreiningu.]^1)
                   3. Efni: Hvers konar efni, óháð uppruna, úr:
                     mönnum, t.d. blóð og efni unnin úr blóði,
      dýrum, t.d. örverur, dýr, líffærahlutar, seyti, eiturefni, seyði, efni
                             unnin úr blóði o.fl.,
         jurtum, t.d. örverur, plöntur, plöntuhlutar, seyti, seyði, o.fl.,
     öðrum efnum, t.d. frumefni, efni úr náttúrunni og efni sem mynduð eru með
                        efnabreytingum eða samtengingu.
     4. Forskriftarlyf lækna (magistral formula): Öll lyf sem framleidd eru í
    lyfjabúð samkvæmt forskrift læknis á lyfseðli fyrir einstaka sjúklinga.
    5. [Stöðluð forskriftarlyf (officinal formula): Öll lyf sem framleidd eru í
   lyfjabúð eða lyfjagerð, samkvæmt forskrift er Lyfjastofnun staðfestir, og
afgreidd eru í lyfjabúðum. Lyfjagerð er framleiðslustaður lyfja þar sem lyf eru
 framleidd í samræmi við góða framleiðsluhætti í lyfjagerð (Good Manufacturing
Practice) og sem hefur fengið framleiðsluleyfi samkvæmt ákvæðum XIII. kafla laga
                                  þessara.]^2)
      Leiki vafi á því hvort einstök efni eða efnasambönd teljist lyf sker
  Lyfjastofnun úr. [Ef vafi leikur á því hvort vara geti, að teknu tilliti til
 allra eiginleika hennar, fallið undir skilgreiningu á lyfi og skilgreiningu á
       vöru sem heyrir undir aðra löggjöf gilda ákvæði þessara laga.]^1)
 Ráðherra setur reglugerð um nánari skilgreiningu á lyfjum og lyfjahugtakinu í
         samræmi við reglur Evrópska efnahagssvæðisins [og stofnsamning
                        Fríverslunarsamtaka Evrópu].^3)
 [Ráðherra setur reglugerð þar sem kveðið skal á um hvenær efni, sem geta verið
  upprunnin úr náttúrunni, teljast lyf. Í henni skal m.a. kveðið á um í hvaða
 dagskömmtum vítamín og/eða steinefni, blönduð efnum upprunnum úr náttúrunni og
                    ætluð mönnum eða dýrum, teljist lyf.]^2)
                                    ^4)]^5)
    ^1)L. 58/2005, 2. gr. ^2)L. 83/2004, 3. gr. ^3)L. 76/2002, 26. gr. ^4)[8]L.
                    16/2001, 15. gr. ^5)L. 108/2000, 5. gr.

                            III. kafli. Lyfjaskrár.
    6. gr. Ísland er aðili að evrópsku lyfjaskránni (European Pharmacopoeia;
    Ph.Eur.) ásamt viðaukum. Ensk útgáfa lyfjaskrárinnar gildir hér á landi.
Um aðrar kröfur til lyfjaforma, gæða og hreinleika lyfjaefna og hjálparefna við
 lyfjagerð, svo og fyrir aðferðir til greiningar og ákvörðunar á þessum efnum,
 fer samkvæmt auglýsingum um gildi norrænna og annarra evrópskra staðallýsinga
                                  hér á landi.
Ísland er aðili að Pharmaceutical Inspection Convention (PIC). Leiðbeiningar um
        góða framleiðsluhætti í lyfjagerð, GMP-reglur, sbr. tilskipanir
 framkvæmdastjórnar EB [og stofnsamning Fríverslunarsamtaka Evrópu],^1) svo og
 aðrar leiðbeiningar sem settar eru af þessum aðilum, skulu gilda hér á landi.
                              ^1)L. 76/2002, 27. gr.

   IV. kafli. [Markaðsleyfi lyfja. Mat á lyfjum. Klínískar lyfjaprófanir.]^1)
                              ^1)L. 108/2000, 10. gr.
    7. gr. [Fullgerð lyf (lyf, tilbúin eða sem næst tilbúin til notkunar) er
      einungis heimilt að flytja til landsins, selja eða afhenda að fengnu
                          markaðsleyfi Lyfjastofnunar.
 Umsókn um markaðsleyfi ásamt nauðsynlegum fylgigögnum skal senda Lyfjastofnun.
  [Gildistími markaðsleyfa er fimm ár með þeim undantekningum sem fram koma í
þessari málsgrein. Heimilt er að endurnýja markaðsleyfi lyfs að þeim tíma liðnum
      á grundvelli endurmats Lyfjastofnunar á sambandi áhættu og ávinnings
(risk-benefit balance). Áður en að endurmati kemur skal markaðsleyfishafi, í það
   minnsta sex mánuðum áður en markaðsleyfi fellur úr gildi, hafa lagt fyrir
Lyfjastofnun fullnægjandi og uppfærð gögn um gæði, öryggi og verkun lyfja. Þegar
     markaðsleyfi lyfs hefur verið endurnýjað í eitt skipti skal það gilda
 ótímabundið nema Lyfjastofnun ákveði með gildum rökum vegna lyfjagátar að það
skuli einungis endurnýjað til fimm ára. Markaðsleyfi fellur úr gildi ef lyf sem
  markaðsleyfi hefur verið veitt fyrir hefur í reynd ekki verið sett á markað
  innan þriggja ára frá veitingu leyfisins eða lyf sem leyfi hefur verið veitt
 fyrir og sett á markað hefur í reynd ekki verið á markaði samfleytt í þrjú ár.
   Lyfjastofnun er heimilt að veita undanþágur frá þessu ákvæði við sérstakar
   aðstæður og af ástæðum er varða lýðheilsu. Slíkar undanþágur skulu studdar
                             viðeigandi rökum.]^1)
    Lyfjastofnun er heimilt að nota markaðsleyfi útgefið af öðru aðildarríki
 EES-samningsins sem grundvöll viðurkenningar lyfs sem sótt er um markaðsleyfi
                                     fyrir.
 Lyfjastofnun er heimilt að viðurkenna umsókn markaðsleyfishafa um meiri háttar
             eða minni háttar breytingu á skilmálum markaðsleyfis.
   Lyfjastofnun er heimilt að afturkalla, [ógilda, fella niður tímabundið eða
                          breyta]^1) markaðsleyfi ef:
    a. í ljós kemur að lyf sem er á markaði hér á landi uppfyllir ekki gildandi
        lög og reglur um lyf eða kröfur til þess að hljóta markaðsleyfi,
       b. lyfið telst ekki lengur uppfylla kröfur um gæði, öryggi og verkun,
      c. upplýsingar er veittar hafa verið í tengslum við umsókn eru rangar,
   d. ekki er framkvæmt gæðaeftirlit í samræmi við kröfur gildandi gæðalýsingar
                          eins og reglur segja til um,
    e. skyldum til að gera nauðsynlegar breytingar í framleiðslu eða eftirliti
              eða á samantekt á eiginleikum lyfs er ekki fullnægt,
   f. tími þar til afurðanýting dýra má hefjast að nýju eftir lyfjagjöf er ekki
  lengur talinn nægilega langur svo að tryggja megi að í afurðum dýra séu ekki
                        lyfjaleifar skaðlegar neytendum,
    g. nýtt umboð er ekki tilkynnt innan tilsettra tímamarka, enda hafi aðilar
   fengið aðvörun um að slíkt rof á tímamörkum hafi í för með sér afturköllun
                                 markaðsleyfis.
Reglur um afturköllun markaðsleyfa eiga einnig við um sérstök markaðsleyfi eftir
                                 því sem við á.
Handhafi markaðsleyfis getur óskað eftir því við Lyfjastofnun að hún felli niður
                               markaðsleyfi hans.
 Lyfjastofnun getur veitt lækni á hans ábyrgð undanþágu frá 1. mgr. vegna lyfja
 er ekki hafa markaðsleyfi á Íslandi ef sérstakar ástæður eru fyrir hendi. Við
slíkar undanþágur skal þess gætt að magn lyfjanna sé takmarkað við þarfir þeirra
                             sem eiga að nota þau.
Lyfjastofnun er heimilt að synja umsókn um markaðsleyfi [eða markaðssetningu]^1)
 bóluefnis, sermis eða ónæmisvaka sem ætlað er dýrum (immunological veterinary
 medical product) ef skráning þess fer í bága við lög eða nota á það til varnar
               gegn sjúkdómi sem óþekktur er í dýrum hér á landi.
Ráðherra skal í reglugerð^2) setja ákvæði um veitingu markaðsleyfa fyrir sérlyf,
 [samhliða innflutt lyf],^3) smáskammtalyf og náttúrulyf, vítamín og steinefni.
  Einnig skal kveða á um meðferð umsókna, [viðurkenningu miðlægra markaðsleyfa
Lyfjamálastofnunar Evrópu (EMEA), verndartíma gagna um forklínískar og klínískar
  prófanir],^1) viðurkenningu á grundvelli markaðsleyfis frá öðru aðildarríki
      EES-samningsins, breytingu á skilmálum markaðsleyfis, afturköllun og
niðurfellingu markaðsleyfis og undanþágur vegna lyfja sem ekki hafa markaðsleyfi
                                hér á landi.]^4)
     ^1)L. 58/2005, 4. gr. ^2)Rg. 462/2000, sbr. 766/2001, 443/2005, 581/2006,
      1251/2008 og 873/2010. ^3)L. 83/2004, 4. gr. ^4)L. 108/2000, 6. gr.
8. gr. Heimilt er að binda [veitingu markaðsleyfis lyfs]^1) við notkun eingöngu
á sjúkrahúsum, sérstökum sjúkradeildum og/eða við ávísun sérfræðinga í einstökum
                              greinum læknisfræði.
    [Lyfjastofnun er heimilt, á grundvelli markaðsleyfis í öðru aðildarríki
      EES-samningsins og að uppfylltum skilyrðum þessara laga um veitingu
markaðsleyfis, að gefa út markaðsleyfi fyrir lyf sem er afskráð eða ekki sótt um
 markaðsleyfi fyrir telji Lyfjastofnun réttlætanlegt á grundvelli sjónarmiða um
almannaheilbrigði eða almannahagsmuni að hafa viðkomandi lyf á markaði. [Hyggist
  Lyfjastofnun beita þessari heimild skal hún tilkynna markaðsleyfishafa í því
 landi þar sem lyfið er skráð um fyrirætlan sína og jafnframt óska eftir afriti
    af matsskýrslu og gildu markaðsleyfi lyfsins frá yfirvöldum í því landi.
Ráðherra skal kveða nánar á um framkvæmd þessa ákvæðis með reglugerð.^2)]^3)]^4)
 [Lyfjastofnun getur heimilað tímabundna dreifingu lyfs, sem ekki hefur hlotið
markaðsleyfi, enda sé það ætlað til varna vegna sýkla, eiturefna, efnafræðilegra
áhrifavalda eða kjarnageislunar sem grunur leikur á eða staðfest hefur verið að
                           hafi eða gæti breiðst út.
  Lyfjastofnun getur veitt dýralækni, að fenginni rökstuddri umsókn og á hans
 ábyrgð, heimild til notkunar lyfs, með eða án markaðsleyfis hér á landi, utan
skráðra ábendinga eða fyrir aðra dýrategund en lyfið er ætlað. Nánar skal kveðið
  á um slík tilvik í reglugerð um heimildir dýralækna til að ávísa lyfjum.]^3)
     ^1)L. 108/2000, 7. gr. ^2)Rg. 462/2000, sbr. 1251/2008 og 873/2010. ^3)L.
                     58/2005, 5. gr. ^4)L. 83/2004, 5. gr.
  9. gr. [Klínísk lyfjaprófun er kerfisbundin prófun á lyfi í þeim tilgangi að
finna eða staðfesta áhrif þess og/eða finna aukaverkanir lyfsins og/eða rannsaka
 frásog, dreifingu, umbrot og útskilnað lyfsins í þeim tilgangi að kanna öryggi
                                og virkni þess.
 Ráðherra skal setja reglugerð^1) með nánari ákvæðum um skilgreiningu klínískra
lyfjaprófana, veitingu leyfa til þeirra og eftirlit með þeim og framkvæmd þeirra
    í samræmi við reglur um góða starfshætti í klínískum prófunum (GCP; Good
     Clinical Practice), Helsinki-sáttmálann, siðareglur og lög um réttindi
                                 sjúklinga.]^2)
    ^1)Rg. 443/2004, sbr. 907/2004 og 1099/2010. Rg. 893/2004, sbr. 1100/2010.
                             ^2)L. 108/2000, 8. gr.
 10. gr. [Lyfjastofnun hefur umsjón með útgáfu sérlyfjaskrár er greinir sérlyf
sem hafa markaðsleyfi á Íslandi eftir lyfjaflokkum eða á annan hliðstæðan hátt.
Í skránni skal m.a. greina frá ábendingum, frábendingum, skammtastærðum, helstu
           aukaverkunum og hámarksverði lyfja, sbr. [43. gr.]^1)]^2)
                   ^1)L. 89/2003, 4. gr. ^2)L. 108/2000, 9. gr.

     V. kafli. Ávísun lyfja. Lyfseðlar og afgreiðsla þeirra. Merking lyfja.
11. gr. [Lyfjastofnun skal ákveða hvort lyf skuli vera lyfseðilsskylt, hve mikið
 magn megi afhenda gegn lyfseðli og hve oft gegn sama lyfseðli. Einnig ákveður
         stofnunin hvenær megi veita undanþágu frá lyfseðilsskyldu.]^1)
   Lyfseðill er lyfjaávísun læknis, tannlæknis eða dýralæknis sem hefur gilt
   lækningaleyfi hér á landi. Í neyðartilfellum er lyfjafræðingum heimilt að
                 afhenda lyf í minnstu pakkningu án lyfseðils.
   Útgefandi lyfseðils undirritar hann eigin hendi ásamt stöðuheiti (læknir,
tannlæknir, dýralæknir) eða les hann fyrir í síma með þeim hætti að ljóst sé af
 símlestrinum hver hann er. Lyfseðil má senda með bréfsíma eða skjalasendingu á
 milli tölva á staðlaðan hátt þannig að viðtakandi geti sannreynt hver sendandi
   er. Útgefandi staðfestir þannig að hann hafi sjálfur ávísað hlutaðeigandi
 einstaklingi eða umráðamanni tilgreindu lyfi í tilteknu magni og sagt fyrir um
                              skammta eða notkun.
Landlæknir hefur eftirlit með lyfjaávísunum lækna og afhendingu lyfjafræðinga á
   lyfjum í neyðartilfellum. [[Matvælastofnun]^2) hefur eftirlit með ávísunum
                                 dýralyfja.]^3)
      ^1)L. 108/2000, 11. gr. ^2)L. 167/2007, 74. gr. ^3)L. 131/1994, 1. gr.
12. gr. Ráðherra setur reglugerð^1) um gerð lyfseðla og ávísun lyfja, afgreiðslu
   þeirra og merkingu. Í reglugerð þessari skal m.a. kveða á um eftirfarandi
                                    atriði:
                                 1. gerð lyfseðla,
                                 2. ávísun lyfja,
                                      3. ^2)
    4. hvernig hátta skuli áritun á ílát (afhendingarílát) undir fullgerð lyf,
                  5. ávísun lyfja í síma, bréfsíma eða með tölvu,
                          6. ávísun ávana- og fíknilyfja,
                7. ávísun lyfja til notkunar í skipum og loftförum,
         8. rétt læknanema og lækna án lækningaleyfis til að ávísa lyfjum,
                              9. gildistíma lyfseðla,
                                10. merkingu lyfja.
      ^1)Rg. 539/2000, sbr. 912/2000, 14/2008 og 1069/2008. Rg. 91/2001, sbr.
844/2002, 801/2007, 894/2008 og 219/2009. Rg. 111/2001, sbr. 485/2001, 843/2002,
382/2006, 802/2007 og 893/2008. Rg. 233/2001, sbr. 490/2001, 248/2002, 848/2002,
 480/2005, 516/2006 og 789/2010. Rg. 1077/2006, sbr. 874/2010. ^2)L. 108/2000,
                                    12. gr.

        VI. kafli. [Auglýsing og kynning lyfja. Skráning aukaverkana og
                       tilkynningarskylda (lyfjagát).]^1)
                              ^1)L. 108/2000, 18. gr.
13. gr. Bannaðar eru hvers konar lyfjaauglýsingar með þeim undantekningum sem um
                             getur í kafla þessum.
 [[Einnig er bannað að auglýsa með texta eða myndum, beint eða óbeint, að vara
sem ekki hefur hlotið viðurkenningu sem lyf fyrirbyggi, lækni eða lini sjúkdóma,
sjúkdómseinkenni eða verki eða lagi eða breyti líffærastarfsemi.]^1) Í sérstökum
 tilvikum er Lyfjastofnun heimilt að veita undanþágu frá þessari málsgrein.]^2)
                   ^1)L. 63/2002, 1. gr. ^2)L. 108/2000, 13. gr.
   14. gr. Auglýsa má og kynna [lyf, sem markaðsleyfi hafa hér á landi],^1) á
  íslensku í tímaritum eða blöðum þeirra heilbrigðisstétta sem ávísa og dreifa
                                    lyfjum.
 Í lyfjaauglýsingum skal tilgreina nafn framleiðanda, heiti lyfs, virkra efna,
     helstu ábendingar og frábendingar er varða notkun hlutaðeigandi lyfja,
  pakkningastærðir og verð. Enn fremur stærð skammta og helstu atriði önnur um
 notkun og aukaverkanir. Framangreindar upplýsingar skulu ætíð vera greinilegar
           og auðlæsar og í samræmi við það sem greinir í lyfjaskrám.
   [Í auglýsingu er heimilt að aðeins komi fram nafn lyfsins ef markmiðið með
 auglýsingunni er einungis að vekja athygli á nafninu. Ákvæðið gildir aðeins um
                        auglýsingar lausasölulyfja.]^1)
                              ^1)L. 108/2000, 14. gr.
15. gr. Heimilt er að kynna lyfseðilsskyld lyf fyrir þeim heilbrigðisstéttum sem
ávísa og dreifa lyfjum en þó á þann hátt að ekki sé líklegt að auglýsingin komi
                            almenningi fyrir sjónir.
   16. gr. Heimilt er að kynna og auglýsa lausasölulyf, þ.e. lyf sem ekki eru
  lyfseðilsskyld, fyrir almenningi. [Óheimilt er þó að auglýsa lausasölulyf í
   sjónvarpi.]^1) Auglýsingar um lausasölulyf skulu vera í samræmi við reglur
           Evrópska efnahagssvæðisins sem nánar er getið í reglugerð.
        Lyfjabúðum er heimilt að auglýsa og kynna þjónustu sína, svo sem
      heimsendingarþjónustu, verð lausasölulyfja og almenn afsláttarkjör.
 Upplýsingar í auglýsingum skulu ætíð vera greinilegar og auðlæsar og í samræmi
 við það sem greinir í lyfjaskrám, reglugerð um gerð lyfseðla og ávísun lyfja,
    afgreiðslu þeirra og merkingu, svo og önnur fyrirmæli er að þessu lúta.
   [Handhöfum markaðsleyfa, eða umboðsmönnum þeirra, er heimilt að miðla til
    sjúklinga með bæklingum upplýsingum almenns eðlis um sjúkdóma og notkun
tiltekinna lyfja. Allar upplýsingar í slíkum bæklingum skulu vera í samræmi við
       viðurkennda samantekt á eiginleikum lyfs (SPC; Summary of Product
        Characteristics) og skulu Lyfjastofnun send eintök af þeim.]^2)
                   ^1)L. 55/1995, 1. gr. ^2)L. 108/2000, 15. gr.
    17. gr. Heimilt er að afhenda persónulega lækni, tannlækni eða dýralækni
lyfjasýnishorn í minnstu pakkningu og án greiðslu enda sé um að ræða nýskráð lyf
til kynningar hér á markaði sem ekki teljast ávana- eða fíknilyf. Slík afhending
    er einungis heimil að fenginni dagsettri og undirritaðri beiðni læknis.
 Önnur afhending eða póstsending lyfjasýnishorna í auglýsingaskyni er óheimil.
   18. gr. [Lyfjastofnun hefur eftirlit með lyfjaauglýsingum. Stofnunin getur
    bannað og/eða látið afturkalla tilteknar auglýsingar sem gefa rangar eða
ófullnægjandi upplýsingar um lyf. Stofnunin getur og krafist þess að auglýsandi
sendi út leiðréttingar eða viðbótarskýringar á sambærilegan hátt. Þetta á einnig
 við um efni sem ekki hefur hlotið viðurkenningu sem lyf, sbr. 2. mgr. 13. gr.
Lyfjastofnun vísar umfjöllun um lyfjaauglýsingar til Samkeppnisstofnunar í þeim
  tilvikum er ætla má að lyfjaauglýsing fari í bága við ákvæði samkeppnislaga.
 Auglýsendur skulu halda skrá yfir allar auglýsingar þar sem fram kemur hvar og
 hvenær þær voru birtar. Skrána skal geyma í tvö ár og skal hún vera aðgengileg
                               Lyfjastofnun.]^1)
 [Lyfjastofnun getur krafið einstaklinga og lögaðila um skriflegar upplýsingar
 vegna ætlaðra brota á ákvæðum 13.17. gr. og skulu þær veittar innan hæfilegs
 frests sem stofnunin setur. Lyfjastofnun getur við rannsókn ætlaðra brota gegn
 ákvæðum 13.17. gr. gert nauðsynlegar athuganir á starfsstöð eða stað þar sem
gögn eru varðveitt, enda séu ríkar ástæður til að ætla að brotið hafi verið gegn
      ákvæðunum. Við framkvæmd aðgerða skal fylgja ákvæðum laga um meðferð
                     [sakamála]^2) um leit og hald á munum.
    Lyfjastofnun er heimilt að afhenda stjórnvöldum annarra ríkja á Evrópska
 efnahagssvæðinu upplýsingar og gögn sem nauðsynleg þykja við framkvæmd ákvæða
13.17. gr. í samræmi við skuldbindingar Íslands samkvæmt samningnum um Evrópska
                                efnahagssvæðið.
         Við afhendingu upplýsinga og gagna skal setja sem skilyrði að:
   1. farið verði með upplýsingarnar og gögnin sem trúnaðarmál hjá þeim sem við
                                  þeim tekur,
   2. upplýsingarnar og gögnin verði aðeins notuð í því skyni sem kveðið er á um
í samningnum um Evrópska efnahagssvæðið og í samræmi við beiðni um upplýsingar,
        3. upplýsingarnar og gögnin verði aðeins afhent öðrum með samþykki
        Lyfjastofnunar og í þeim tilgangi sem samþykkið kveður á um.]^3)
     ^1)L. 108/2000, 16. gr. ^2)[9]L. 88/2008, 234. gr. ^3)L. 57/2007, 9. gr.
19. gr. [Skráning aukaverkana og tilkynningarskylda er í höndum Lyfjastofnunar í
 samvinnu við landlækni og í samræmi við ákvæði reglugerðar sem ráðherra setur.
Markaðsleyfishafi skal hafa í sinni þjónustu aðila með fullnægjandi þekkingu til
  að bera ábyrgð á lyfjagát innan fyrirtækisins. Hann skal skrá allar ætlaðar
aukaverkanir lyfs sem honum er tilkynnt um. Einnig ber honum að tilkynna þar til
 bærum aðilum um þær aukaverkanir í samræmi við ákvæði reglugerðar sem ráðherra
                                   setur.]^1)
                              ^1)L. 108/2000, 17. gr.

               VII. kafli. Um stofnun lyfjabúða og lyfsöluleyfi.
  20. gr. Leyfi til lyfjasölu hafa þeir aðilar einir sem til þess hafa hlotið
 leyfi [Lyfjastofnunar].^1) [Þó er heimilt að selja utan lyfjabúða flúorlyf og
       minnstu pakkningar og minnsta styrkleika nikótínlyfja sem ekki eru
  lyfseðilsskyld. Um sölu nikótín- og flúorlyfja fer skv. 1. og 7. mgr. 8. gr.
     laga um tóbaksvarnir og 2. mgr. 62. gr. reglugerðar um lyfsöluleyfi og
 lyfjabúðir. Um eftirlit, þvingunarúrræði og viðurlög fer samkvæmt ákvæðum laga
                    um hollustuhætti og mengunarvarnir.]^1)
[Lyfjastofnun]^1) veitir lyfsöluleyfi þeim sem uppfyllir eftirtalin skilyrði og
                             um slíkt leyfi sækir:
        1. Er lyfjafræðingur sem hefur starfsleyfi hér á landi, sbr. lög um
                                 lyfjafræðinga.
    2. Hefur starfað sem lyfjafræðingur í þrjú ár. Veita má undanþágu frá þessu
                       skilyrði ef sérstaklega stendur á.
                                      3. ^2)
      Umsóknir um ný lyfsöluleyfi skal [Lyfjastofnun]^1) senda viðkomandi
sveitarstjórn til umsagnar. Við mat umsóknar skal m.a. stuðst við íbúafjölda að
 baki lyfjabúðinni og fjarlægð hennar frá næstu lyfjabúð. Leggist umsagnaraðili
   gegn veitingu nýs leyfis er [Lyfjastofnun]^1) heimilt að hafna umsókninni.
      [Umsóknir um lyfjaútibú skal með sama hætti senda sveitarstjórn til
                                 umsagnar.]^2)
[Áður en starfsemi lyfjabúðar er hafin skal liggja fyrir að húsnæði, búnaður og
                 starfslið fullnægi kröfum Lyfjastofnunar.]^1)
    [Lyfjastofnun]^1) er heimilt að kveða á um vaktskyldu lyfsöluleyfishafa.
  [Lyfjastofnun er heimilt að fela framkvæmdastjóra heilsugæslustöðvar rekstur
      lyfjabúðar ef engin lyfjabúð er starfrækt í heilsugæsluumdæminu.]^1)
 [Framkvæmdastjóra heilsugæslustöðvar],^3) sem falinn er rekstur lyfjabúðar, er
heimilt að semja við utanaðkomandi lyfsöluleyfishafa um þjónustu, þar með talinn
                     rekstur lyfjabúðar, sbr. [38. gr.]^4)
    Fyrir lyfsöluleyfi skal greiða gjald sem ákveðið er af fjármálaráðherra.
     ^1)L. 97/2008, 2. gr. ^2)L. 108/2000, 19. gr. ^3)L. 83/2004, 6. gr. ^4)L.
                                89/2003, 4. gr.
  21. gr. [Hvert lyfsöluleyfi takmarkast við rekstur einnar lyfjabúðar og ber
      lyfsöluleyfishafi sjálfur faglega ábyrgð á rekstri lyfjabúðarinnar.
 Lyfjafræðingi má einungis veita eitt lyfsöluleyfi í senn, en leyfishafi getur
sótt um leyfi til að reka útibú frá lyfjabúð sinni í byggðarlagi þar sem ekki er
starfrækt lyfjabúð. Í fjarveru leyfishafa skal fela lyfjafræðingi daglega stjórn
lyfjabúðarinnar í samráði við Lyfjastofnun. Lyfjaútibú skal flokka eftir eðli og
    umfangi þeirrar þjónustu sem þeim er heimilt að veita. Ráðherra skal með
   reglugerð kveða nánar á um flokkun lyfjaútibúa. Sé lyfjaútibú til staðar í
    byggðarlagi þar sem ekki er starfrækt lyfjabúð skal ekki veita leyfi til
 reksturs annars lyfjaútibús á lægra þjónustustigi. ^1) [Ráðherra er heimilt að
 kveða nánar á um skilyrði og framkvæmd póstverslunar með lyf og póstsendingar
            lyfja í reglugerð^2) um lyfsöluleyfi og lyfjabúðir.]^1)
  [Nú er lyfjabúð rekin af öðrum en lyfsöluleyfishafa og þarf þá rekstraraðili
 leyfi [Lyfjastofnunar]^1) til rekstursins. Leyfishafi rekstrarleyfis er ásamt
        lyfsöluleyfishafa ábyrgur fyrir því að farið sé að lögum þessum.
[Lyfjastofnun]^1) er heimilt að svipta leyfishafa rekstrarleyfi brjóti hann gegn
                           ákvæðum laga þessara.]^3)
Starfandi læknar, tannlæknar og dýralæknar mega ekki vera eigendur að svo stórum
hluta í lyfsölu, lyfjaframleiðslu eða lyfjaheildsölu að það hafi teljandi áhrif
 á fjárhagslega afkomu þeirra. Sama gildir um maka þeirra, svo og börn undir 18
ára aldri. Um lyfsölu dýralækna gildir [6. mgr. 33. gr.]^4) Ráðherra er heimilt
  að setja í reglugerð nánari ákvæði um þessa málsgrein, m.a. um undanþágu frá
      banni þessu hvað maka varðar þar sem öðru verður ekki við komið.]^5)
   ^1)L. 97/2008, 3. gr. ^2)Rg. 1065/2008. ^3)L. 63/2002, 2. gr. ^4)L. 89/2003,
                         4. gr. ^5)L. 108/2000, 20. gr.
                       22. gr. Lyfsöluleyfi fellur niður:
             1. ef leyfishafi er sviptur lyfjafræðingsleyfi sínu ,^1)
     2. í lok þess árs sem leyfishafi verður 70 ára; heimilt er að framlengja
                  leyfi um eitt ár í senn eftir þann tíma ,^2)
                         3. ef leyfishafi hættir störfum,
   4. við andlát leyfishafa. Þó er dánarbúi heimilt að reka lyfjabúð í hálft ár,
  undir faglegri stjórn lyfjafræðings, að fengnu samþykki [Lyfjastofnunar].^1)
 [Lyfjastofnun]^2) er heimilt að svipta leyfishafa lyfsöluleyfi ef hann brýtur
  gegn ákvæðum þessara laga eða annarra og brotið er þess eðlis að telja verði
   leyfishafa óhæfan til að annast lyfsölu. Um missi starfsréttinda fer eftir
              [10]V. kafla [11]laga um lyfjafræðinga, nr. 35/1978.
      Við starfslok er leyfishafa eða dánarbúi heimilt að selja reksturinn
   lyfjafræðingi sem öðlast hefur lyfsöluleyfi samkvæmt ákvæðum laga þessara.
                   ^1)L. 108/2000, 21. gr. ^2)L. 97/2008, 4. gr.

                       VIII. kafli. Um rekstur lyfjabúða.
   23. gr. Lyfjabúð skal auðkenna á áberandi hátt. Handhöfum lyfsöluleyfis er
   heimilt að nefna lyfjaverslanir sínar og þær einar lyfjabúðir eða apótek.
24. gr. Lyfsölum er skylt að hafa á boðstólum lyf sem selja má hér á landi, hafa
 hæfilegar lyfjabirgðir miðað við ávísanir þeirra lækna, tannlækna og dýralækna
 sem starfa á viðkomandi svæði og útvega þau lyf sem ekki er að finna í birgðum
  þeirra svo fljótt sem auðið er. Enn fremur skulu vera til sölu í lyfjabúðum
 helstu gerðir lyfjagagna og hjúkrunar- og sjúkragagna eftir því sem kostur er.
 Lyfsölum er skylt að veita [Lyfjastofnun]^1) upplýsingar um starfsemi sína og
halda bækur þar að lútandi, enda brjóti það ekki í bága við önnur lög. [Lyfsölum
  er jafnframt skylt að afhenda [sjúkratryggingastofnuninni]^2) rafrænt allar
upplýsingar sem fram koma á lyfseðlum um afgreiðslu lyfja með persónuupplýsingum
   á dulkóðuðu formi, að uppfylltum skilyrðum laga um persónuvernd og meðferð
     persónuupplýsinga. Landlæknir ber ábyrgð á dulkóðun og afkóðun þessara
                                   gagna.]^3)
 Lyfsölum er skylt að veita neytendum og heilbrigðisstéttum upplýsingar um lyf,
  notkun þeirra og geymslu. Þá er þeim jafnframt skylt að kynna lyfjanotkun og
lyfjafræðilega umsjá í samvinnu við aðrar heilbrigðisstéttir með það að markmiði
           að draga úr líkum á sjúkdómum og auka almennt heilbrigði.
Lyfsalar skulu tölvuskrá allar upplýsingar af lyfseðlum á formi sem samþykkt er
       af landlækni og [Persónuvernd, sbr. lög um persónuvernd og meðferð
persónuupplýsinga].^4) Landlæknir getur krafist þessara upplýsinga allt að einu
                              ári aftur í tímann.
      ^1)L. 97/2008, 5. gr. ^2)[12]L. 112/2008, 62. gr. ^3)L. 89/2003, 2. gr.
                           ^4)[13]L. 77/2000, 46. gr.

                         [IX. kafli. Gagnagrunnar.]^1)
                               ^1)L. 89/2003, 3. gr.
[25. gr. Starfrækja skal tvo gagnagrunna, tölfræðigagnagrunn og lyfjagagnagrunn,
sem hafa að geyma upplýsingar sem [sjúkratryggingastofnunin]^1) fær afhentar frá
 lyfsölum, sbr. 2. mgr. 24. gr. Markmiðið með rekstri gagnagrunnanna er að gera
   [sjúkratryggingastofnuninni],^1) landlækni og Lyfjastofnun kleift að sinna
  lögbundnu eftirlitshlutverki sínu með ávana- og fíknilyfjum og lyfjaávísunum
         almennt, auk þess að hafa eftirlit með lyfjakostnaði og vinna
                 tölfræðiupplýsingar um lyfjanotkun landsmanna.
  Persónuvernd hefur, í samræmi við hlutverk stofnunarinnar samkvæmt lögum um
persónuvernd og meðferð persónuupplýsinga, eftirlit með öryggi persónuupplýsinga
    í tölfræðigagnagrunni og lyfjagagnagrunni og starfrækslu þeirra að öðru
                                   leyti.]^2)
                 ^1)[14]L. 112/2008, 62. gr. ^2)L. 89/2003, 3. gr.
  [26. gr. Í þeim tilgangi að hafa eftirlit með lyfjakostnaði og til að vinna
              tölfræðiupplýsingar um lyfjanotkun landsmanna rekur
    [sjúkratryggingastofnunin]^1) tölfræðigagnagrunn um afgreiðslu lyfja til
sjúklinga, sbr. 2. mgr. 24. gr., þar sem safnað er saman tölfræðiupplýsingum um
               lyf, ávísanir á lyf, lyfjanotkun og lyfjakostnað.
Persónuauðkennum sjúklinga og lækna skal eytt áður en dulkóðuð gögn frá lyfsölum
 eru færð í tölfræðigagnagrunninn. Skal [sjúkratryggingastofnunin]^1) sjá um að
       þetta sé gert innan mánaðar frá því að gögnin berast stofnuninni.
  [Sjúkratryggingastofnuninni],^1) Lyfjastofnun og landlækni er heimilt að fá
upplýsingar úr tölfræðigagnagrunninum til að sinna fræðslu og rannsóknum. Öðrum
 aðilum er einnig í sama tilgangi heimilt að fá upplýsingar úr gagnagrunninum.
        Ráðherra setur reglugerð um notkun upplýsinganna og um aðgang að
                              gagnagrunninum.]^2)
                 ^1)[15]L. 112/2008, 62. gr. ^2)L. 89/2003, 3. gr.
   [27. gr. Landlæknir starfrækir lyfjagagnagrunn um afgreiðslu lyfja í þeim
 tilgangi að hafa almennt eftirlit með ávísunum lækna á lyf og vegna eftirlits
                           með ávana- og fíknilyfjum.
      Persónuauðkenni sjúklinga og lækna skulu vera sérstaklega dulkóðuð í
   lyfjagagnagrunninum. Dulkóðuðum persónuauðkennum sem eldri eru en [þrjátíu
ára]^1) skal eytt úr honum. Landlæknir ber ábyrgð á dulkóðun persónuauðkennanna
      og varðveitir einn lykil að henni, bæði til dulkóðunar og afkóðunar.
      Lyfjastofnun og [sjúkratryggingastofnunin]^2) geta sótt um aðgang að
 persónuupplýsingum úr lyfjagagnagrunninum. Landlæknir getur veitt slíkt leyfi
                                      ef:
                  1. [sjúkratryggingastofnunin]^2) æskir aðgangs:
     a. vegna endurgreiðslu lyfjakostnaðar sjúklings og fyrir liggur samþykki
                                     hans,
     b. til að kanna lyfjaávísanir og ávísanavenjur lækna vegna eftirlits með
 lyfjakostnaði, enda komi ekki fram persónuauðkenni sjúklings í þeim tilvikum.
   2. Lyfjastofnun æskir aðgangs í samræmi við eftirlitshlutverk stofnunarinnar
                             samkvæmt þessum lögum:
    a. þegar rökstuddur grunur er um fölsun lyfseðils fyrir ávana- og fíknilyf
            eða að tilurð hans hafi orðið með öðrum ólögmætum hætti,
    b. þegar rökstuddur grunur er um ranga afgreiðslu lyfseðils fyrir ávana- og
                                   fíknilyf.
      Landlæknir hefur sjálfur aðgang að lyfjagagnagrunninum í samræmi við
eftirlitshlutverk embættisins samkvæmt lögum um heilbrigðisþjónustu, læknalögum
     og lögum þessum þegar eitthvert af eftirtöldum skilyrðum er uppfyllt:
    a. þegar ástæða er til að ætla að einstaklingur hafi fengið ávísað miklu af
                    ávana- og fíknilyfjum frá mörgum læknum,
   b. þegar ástæða er til að ætla að læknir hafi ávísað ávana- og fíknilyfjum á
                                  sjálfan sig,
    c. þegar ástæða er til að ætla að einstaklingur hafi fengið ávísað meira af
      ávana- og fíknilyfjum en eðlilegt getur talist á tilteknu tímabili,
     d. til að hafa almennt eftirlit með ávísunum lækna á lyf og fylgjast með
                  þróun lyfjanotkunar skv. 19. gr. læknalaga.
       Landlæknir setur verklagsreglur um afgreiðslu umsókna um aðgang að
  lyfjagagnagrunninum. Skal þar m.a. kveðið á um skyldu umsækjanda til að gera
 grein fyrir tilefni þess að óskað er eftir upplýsingum úr grunninum og hvernig
               meðferð og úrvinnslu upplýsinga verði háttað.]^3)
      ^1)L. 97/2008, 6. gr. ^2)[16]L. 112/2008, 62. gr. ^3)L. 89/2003, 3. gr.

    [X. kafli.]^1) Vistun lyfjafræði- og lyfjatækninema. Skyldur starfsmanna
                                   lyfjabúða.
                               ^1)L. 89/2003, 3. gr.
 [28. gr.]^1) Lyfjabúðir vista lyfjafræði- og lyfjatækninema til verklegs náms
              samkvæmt samkomulagi við viðkomandi menntastofnanir.
                               ^1)L. 89/2003, 3. gr.
   [29. gr.]^1) Lyfjafræðinemar, sem lokið hafa 4. árs námi og tveggja mánaða
   vistun í lyfjabúð, geta sótt um leyfi til [Lyfjastofnunar]^2) til að gegna
störfum aðstoðarlyfjafræðinga tímabundið. Í slíkum tilvikum skal lyfjafræðinemi
                     starfa með og á ábyrgð lyfjafræðings.
                    ^1)L. 89/2003, 3. gr. ^2)L. 97/2008, 7. gr.
[30. gr.]^1) Starfsmenn lyfjabúða eru bundnir þagnarskyldu um alla vitneskju eða
       grun sem þeir öðlast í starfi sínu um sjúkdóma eða önnur einkamál.
     Um vitnaskyldu framangreindra aðila fer eftir ákvæðum réttarfarslaga.
                               ^1)L. 89/2003, 3. gr.

                      [XI. kafli.]^1) Um afgreiðslu lyfja.
                               ^1)L. 89/2003, 3. gr.
   [31. gr.]^1) Lyfjafræðingar eða aðstoðarlyfjafræðingar skulu bera ábyrgð á
    afgreiðslu lyfseðils og hafa með höndum lokaeftirlit að rétt sé afgreitt
       samkvæmt lyfjaávísun eða eiturbeiðni. [Í lyfjabúð skulu á almennum
 afgreiðslutíma og á álagstímum utan almenns afgreiðslutíma að jafnaði vera að
störfum eigi færri en tveir lyfjafræðingar við afgreiðslu lyfseðla og fræðslu og
 ráðgjöf um rétta notkun og meðhöndlun lyfja. [Lyfjastofnun]^2) er heimilt, að
      fenginni umsókn þar um, að leyfa að í lyfjabúð starfi einungis einn
lyfjafræðingur, enda sé umfang starfsemi lítið og lyfjatæknar eða annað þjálfað
starfsfólk sé lyfjafræðingnum til aðstoðar.]^3) [[Lyfjastofnun]^2) er jafnframt
  heimilt, að fenginni umsókn þar um, að veita tímabundið leyfi fyrir því að í
 lyfjabúð starfi aðeins einn lyfjafræðingur enda sé hætta á því að starfræksla
 lyfjabúðar leggist niður á svæðinu. Ráðherra er heimilt í reglugerð að kveða á
  um að í lyfjabúðum þar sem umfang starfsemi er mikið skuli að jafnaði starfa
                      fleiri en tveir lyfjafræðingar.]^4)
  [Lyfjastofnun]^2) er heimilt að veita lyfjatækni takmarkaðan og staðbundinn
 afgreiðslurétt úr útibúi frá lyfjabúð enda sé einungis um staðlaðar pakkningar
  að ræða samkvæmt lista sem staðfestur er af [Lyfjastofnun]^3) eftir tillögu
  [yfirlæknis heilsugæslu]^5) og lyfsala. Ef lyfjatæknir er ekki fáanlegur til
starfa í útibúi frá lyfjabúð er heimilt að veita þennan sama rétt öðrum ábyrgum
 umboðsmanni sem lyfsali ræður til þess að fengnu samþykki [Lyfjastofnunar].^3)
     ^1)L. 89/2003, 3. gr. ^2)L. 97/2008, 8. gr. ^3)L. 108/2000, 23. gr. ^4)L.
                     63/2002, 3. gr. ^5)L. 93/2002, 14. gr.

 [XII. kafli.]^1) [Innflutningur og heildsala lyfja. Samhliða innflutt lyf.]^2)
                    ^1)L. 89/2003, 3. gr. ^2)L. 83/2004, 8. gr.
[32. gr.]^1) Leyfi til innflutnings fullgerðra lyfja og lyfjaefna til dreifingar
í heildsölu hafa þeir einir sem til þess hafa hlotið leyfi [Lyfjastofnunar].^2)
Fyrir lyfjaheildsöluleyfi skal greitt gjald sem ákveðið er af fjármálaráðherra.
                    ^1)L. 89/2003, 3. gr. ^2)L. 97/2008, 7. gr.
[33. gr.]^1) [Til að fá lyfjaheildsöluleyfi hér á landi verður lyfjaheildsala að
                        fullnægja eftirtöldum skilyrðum:
    1. Henni veiti faglega forstöðu lyfjafræðingur sem hefur starfsleyfi hér á
landi og ekki er handhafi lyfsöluleyfis eða annar sá sem að mati Lyfjastofnunar
     uppfyllir eigi minni menntunarkröfur. Hann skal bera faglega ábyrgð á
                               lyfjaheildsölunni.
   2. Hún sé þannig búin húsnæði, tækjum og starfsliði, að mati Lyfjastofnunar,
              að hún fullnægi kröfum um geymslu og meðferð lyfja.
  Uppfylli leyfishafi ekki kröfur sem gerðar eru til búnaðar, starfsfólks eða
annars sem að meðferð lyfja lýtur eða brjóti hann gegn ákvæðum laga þessara skal
 veita honum skriflega aðvörun og hæfilegan frest til úrbóta. Sinni leyfishafi
ekki slíkri aðvörun getur [Lyfjastofnun]^2) svipt hann leyfinu. Sé um alvarlegt
brot að ræða getur [Lyfjastofnun]^2) svipt hann leyfi án undanfarandi aðvörunar
                             og frests til úrbóta.
Skylt er lyfjaheildsölu að eiga nægar birgðir, að mati heilbrigðisyfirvalda, af
   tilteknum nauðsynlegum lyfjum (Essential Drug List) sem veitt hefur verið
     markaðsleyfi fyrir hér á landi og lyfjaheildsalan annast dreifingu á.
Lyfjaheildsölum er óheimilt að rjúfa lyfjaumbúðir eða breyta útliti þeirra nema
þær hafi einnig leyfi til framleiðslu lyfja. Breytingar sem gerðar eru á umbúðum
lyfs verða að vera í samræmi við skilyrði markaðsleyfis þess. Lyfjastofnun getur
  með samþykki markaðsleyfishafa veitt heimild til annarra breytinga á umbúðum
                    lyfs ef sérstakar ástæður mæla með því.
       Lyfjaheildsölum er heimilt að selja lyf lyfsöluleyfishöfum, [öðrum
 lyfjaheildsölum],^3) [þeim sem hafa fengið leyfi til vélskömmtunar lyfja],^4)
stofnunum sem hafa lyfjafræðing í þjónustu sinni og reknar eru samkvæmt lögum um
  heilbrigðisþjónustu eða öðrum sérlögum, læknum og tannlæknum til notkunar á
eigin stofum eða í sjúkravitjunum og þeim tilraunastofum sem vinna að rannsóknum
    lyfja. Kostnaður lækna og tannlækna vegna slíkra lyfjakaupa fellur undir
                                reksturskostnað.
Lyfjaheildsölum er jafnframt heimilt að selja dýralæknum dýralyf til notkunar á
eigin stofum eða í vitjunum og til sölu frá starfsstofu sinni. Ráðherra skal, í
 samráði við [Matvælastofnun],^5) setja reglugerð þar sem kveðið er á um leyfi
   til dýralyfjasölu, hvaða lyf dýralæknar mega selja og hvaða lyf þeir mega
 eingöngu sjálfir gefa dýrum. Jafnframt skal þar kveðið á um hvaða upplýsingar
skuli fylgja lyfjum sem gefin eru dýrum séu afurðir þeirra ætlaðar til manneldis
         og hvaða skýrslur ber að halda um sölu dýralyfja, sbr. 24. gr.
    [[Lyfjaheildsölum er heimill samhliða innflutningur lyfs að fengnu leyfi
Lyfjastofnunar.]^6) [Allan fyrirhugaðan samhliða innflutning lyfs skal tilkynna
   markaðsleyfishafa lyfsins og Lyfjastofnun. Nánar skal kveðið á um skilyrði
  samhliða innflutnings og málsmeðferð Lyfjastofnunar í reglugerð um samhliða
  innflutt lyf, sbr. 9. mgr. 7. gr.]^6) Með samhliða innfluttu lyfi er átt við
 sérlyf sem hefur markaðsleyfi í öðru landi, sem er aðili að EES-samningnum, og
     er flutt þaðan til Íslands, en viðkomandi lyf er þegar skráð og hefur
                         markaðsleyfi hér á landi.]^3)
Lyfjaheildsölum er skylt að tölvuskrá söluupplýsingar á formi sem samþykkt er af
  Lyfjastofnun og jafnframt veita stofnuninni upplýsingar um starfsemi sína og
                        halda bækur þar að lútandi.]^7)
      ^1)L. 89/2003, 3. gr. ^2)L. 97/2008, 7. gr. ^3)L. 83/2004, 7. gr. ^4)L.
 63/2002, 4. gr. ^5)L. 167/2007, 74. gr. ^6)L. 58/2005, 6. gr. ^7)L. 108/2000,
                                    24. gr.

                      [XIII. kafli.]^1) Framleiðsla lyfja.
                               ^1)L. 89/2003, 3. gr.
  [34. gr.]^1) Leyfi til framleiðslu lyfja hafa þeir aðilar einir sem til þess
    hafa hlotið leyfi [Lyfjastofnunar].^2) [Með framleiðslu er átt við allar
   aðgerðir við innkaup á efnum og vöru, svo og vinnsluferli, svo sem vigtun,
 blöndun, áfyllingu, pökkun, merkingu, gæðaeftirlit, samþykki og geymslu, ásamt
    viðeigandi eftirliti. [Lyfjastofnun]^2) er heimilt að gefa út tímabundið
    framleiðsluleyfi og takmarkað framleiðsluleyfi til tiltekinnar tegundar
  framleiðslu, t.d. vélskömmtunar lyfja. Nánar skal kveðið á um skilyrði slíks
                  leyfis í reglugerð um framleiðslu lyfja.]^3)
        Fyrir lyfjaframleiðsluleyfi skal greitt gjald sem ákveðið er af
                               fjármálaráðherra.
         ^1)L. 89/2003, 3. gr. ^2)L. 97/2008, 7. gr. ^3)L. 58/2005, 7. gr.
   [35. gr.]^1) Til að fá lyfjaframleiðsluleyfi verður fyrirtæki að fullnægja
                             eftirtöldum skilyrðum:
    1. að því veiti faglega forstöðu lyfjafræðingur sem hefur starfsleyfi hér á
  landi [og ekki er handhafi lyfsöluleyfis]^2) eða annar sá sem uppfyllir eigi
  minni menntunarkröfur; [hann skal bera faglega ábyrgð á framleiðslunni],^2)
           2. að vera þannig búið húsnæði, tækjum og starfsliði að dómi
 [Lyfjastofnunar]^2) að það fullnægi kröfum um framleiðslu, geymslu og meðferð
                                     lyfja.
  Uppfylli leyfishafi ekki kröfur sem gerðar eru til búnaðar, starfsfólks eða
   annars sem lýtur að meðferð lyfja eða brjóti á einn eða annan máta ákvæði
þessara eða annarra laga má svipta hann leyfinu. Lyfjaframleiðendum er skylt að
  veita [Lyfjastofnun]^2) upplýsingar um starfsemi sína og halda bækur þar að
                                    lútandi.
                   ^1)L. 89/2003, 3. gr. ^2)L. 108/2000, 25. gr.
[36. gr.]^1) Lyfjabúðir skulu framleiða forskriftarlyf lækna eða útvega þau svo
fljótt sem unnt er. Heimilt er að framleiða stöðluð forskriftarlyf í lyfjabúðum
  [og lyfjagerðum]^2) ef settum skilyrðum er fullnægt. Heimilt er að takmarka
                framleiðsluleyfi þeirra við tiltekin lyfjaform.
                    ^1)L. 89/2003, 3. gr. ^2)L. 83/2004, 9. gr.

 [XIV. kafli.]^1) Um lyfjaþjónustu á sjúkrahúsum og öðrum heilbrigðisstofnunum.
                               ^1)L. 89/2003, 3. gr.
[37. gr.]^1) Á sjúkrahúsum er heimilt að starfrækja sérstök sjúkrahússapótek sem
  hafa umsjón með og bera ábyrgð á öflun og varðveislu lyfja og eftirliti með
     notkun þeirra á einstökum deildum. Rekstur sjúkrahússapóteks skal vera
            fjárhagslega aðskilinn frá öðrum rekstri sjúkrahússins.
    Yfirlyfjafræðingur er forstöðumaður sjúkrahússapóteks og skal ráðinn af
                          viðkomandi sjúkrahússstjórn.
 Stjórn sjúkrahúss er heimilt að leita útboða um rekstur sjúkrahússapóteks sem
  veitir þá þjónustu sem um ræðir í þessum kafla enda uppfylli reksturinn öll
           önnur skilyrði laganna um starfsemi og rekstur lyfjabúða.
                               ^1)L. 89/2003, 3. gr.
[38. gr.]^1) Á sjúkrahúsum og öðrum stofnunum, sem reknar eru samkvæmt lögum um
       heilbrigðisþjónustu eða samkvæmt öðrum sérlögum og ekki starfrækja
  sjúkrahússapótek, skal lyfjafræðingur hafa umsjón með og bera ábyrgð á öflun
                     lyfja og eftirliti með notkun þeirra.
   Hafi stofnunin ekki lyfjafræðing í þjónustu sinni skv. 1. mgr. skal stjórn
         stofnunarinnar semja við utanaðkomandi lyfsöluleyfishafa [eða
sjúkrahússapótek]^2) um lyfjafræðilega þjónustu, svo sem umsjón með öflun lyfja
         og eftirlit með notkun þeirra. Samningurinn er háður samþykki
                              [Lyfjastofnunar].^2)
                   ^1)L. 89/2003, 3. gr. ^2)L. 108/2000, 26. gr.
  [39. gr.]^1) Sjúkrahússapóteki er heimilt að afgreiða lyf til sjúklinga sem
   útskrifast af sjúkrahúsinu og göngudeildarsjúklinga. Sjúkrahússapóteki er
einungis heimilt að afgreiða lyfseðla sem merktir eru sjúkrahúsinu og gefnir eru
                               út af læknum þess.
  Um afgreiðslu lyfja samkvæmt heimild þessarar greinar fer eftir þeim almennu
             reglum sem gilda um gerð lyfseðla og afgreiðslu lyfja.
                               ^1)L. 89/2003, 3. gr.
 [40. gr.]^1) [Lyfjanefnd heilbrigðisstofnunar skal gefa út lyfjalista með þeim
lyfjum sem nota skal á viðkomandi stofnun. Í slíkri nefnd skal vera a.m.k. einn
   starfandi lækna stofnunarinnar og einn starfandi lyfjafræðingur í þjónustu
 stofnunarinnar. Þess skal gætt þegar völ er á fleiri en einu lyfi að velja til
  notkunar á heilbrigðisstofnunum þau lyf sem ódýrari eru að teknu tilliti til
                          virkni, gæða og öryggis.]^2)
                    ^1)L. 89/2003, 3. gr. ^2)L. 97/2008, 9. gr.
     [41. gr.]^1) Stjórn sjúkrahúss ber að sjá svo um að húsnæði og búnaður
   sjúkrahússapóteks eða lyfjageymslu sjúkrahússins sé við hæfi og skal hlíta
                  úrskurði [Lyfjastofnunar]^2) þar að lútandi.
                   ^1)L. 89/2003, 3. gr. ^2)L. 108/2000, 27. gr.

                           [XV. kafli.]^1) Lyfjaverð.
                               ^1)L. 89/2003, 3. gr.
     [42. gr.]^1) Verðlagning lyfja, sem seld eru án lyfseðils, er frjáls.
    [[Lyfjagreiðslunefnd]^2) ákvarðar verðlagningu dýralyfja sem seld eru án
      lyfseðils, sbr. [43. gr.]^3)]^4) [Söluaðilar, þ.e. lyfjaheildsalar,
   lyfjaframleiðendur og umboðsmenn þeirra eða smásöluaðilar, sem vilja selja
  lyfseðilsskyld lyf á lægra verði en hámarksverð segir til um, skulu tilkynna
       lækkað verð til lyfjagreiðslunefndar sem birtir það í næstu útgáfu
lyfjaverðskrárinnar. Söluaðili skal selja lyfið á sama verði á öllum sölustöðum
                                   sínum.]^5)
     ^1)L. 89/2003, 3. gr. ^2)L. 83/2004, 10. gr. ^3)L. 89/2003, 4. gr. ^4)L.
 131/1994, 4. gr. ^5)L. 97/2008, 10. gr. Ákvæðið tekur gildi 1. jan. 2012 hvað
     varðar smásöluaðila skv. l. 97/2008, 13. gr., sbr. l. 132/2009, 1. gr.
[43. gr.]^1) [Ráðherra skipar fimm manna nefnd, lyfjagreiðslunefnd, til fjögurra
  ára í senn. Nefndin skal skipuð fagmönnum á sviði læknisfræði, lyfjafræði og
         fjármála. Fjórir nefndarmenn skulu skipaðir eftir tilnefningu
     [sjúkratryggingastofnunarinnar],^2) fjármálaráðuneytis, landlæknis og
  Lyfjastofnunar. Formaður skal skipaður af ráðherra án tilnefningar. Varamenn
skulu skipaðir á sama hátt. Lyfjagreiðslunefnd skal við ákvarðanir sínar hafa í
          huga það markmið laganna að halda lyfjakostnaði í lágmarki.
               Lyfjagreiðslunefnd skal ákveða að fenginni umsókn:
    1. Hámarksverð á lyfseðilsskyldum lyfjum og öllum dýralyfjum í heildsölu og
                                    smásölu.
      2. Hvort sjúkratryggingar taka þátt í greiðslu skv. [III. kafla laga um
          sjúkratryggingar]^2) á lyfjum sem eru á markaði hér á landi.
    3. Greiðsluþátttökuverð, þ.e. það verð sem [sjúkratryggingar]^2) skulu miða
                           greiðsluþátttöku sína við.
    4. Greiðsluþátttöku í lyfjum sem veitt hefur verið undanþága fyrir skv. 7.
 mgr. 7. gr. Nefndin getur vísað afgreiðslu umsókna vegna lyfja sem veitt hefur
                 verið undanþága fyrir samkvæmt því ákvæði til
                      [sjúkratryggingastofnunarinnar].^2)
 Lyfjagreiðslunefnd skal fylgjast með verðlagningu lyfja í heildsölu og smásölu
og greiðsluþátttökuverði í löndum á Evrópska efnahagssvæðinu og taka mið af þeim
  athugunum við verðákvarðanir sínar skv. 1. og 3. tölul. 2. mgr. Ráðherra er
 heimilt að ákveða með reglugerð að verðákvarðanir nefndarinnar skuli byggðar á
  verði í nánar tilteknum löndum á Evrópska efnahagssvæðinu. Þegar um samhliða
 innflutt lyf er að ræða skal lyfjagreiðslunefnd við ákvörðun hámarksverðs m.a.
 hafa hliðsjón af því verði sem innflytjandi sækir um enda sé það lægra en verð
      sama lyfs hér á landi. Við ákvörðun á verði og greiðsluþátttökuverði
 samheitalyfja (lyfja með sama virka innihaldsefnið) skal nefndin hafa hliðsjón
         af verði viðkomandi samheitalyfja á Evrópska efnahagssvæðinu.
Lyfjagreiðslunefnd raðar samheitalyfjum og lyfjum með sambærileg meðferðaráhrif
  í viðmiðunarverðflokka til ákvörðunar greiðsluþátttöku [sjúkratrygginga].^2)
 Ákvarðanir nefndarinnar skv. 2., 3. og 4. tölul. 2. mgr. skulu byggðar annars
   vegar á mati á gagnsemi lyfs og hins vegar kostnaði við greiðsluþátttöku.
    Þegar fjallað er um hámarksverð lyfja í heildsölu tekur fulltrúi samtaka
  lyfjaheildsala sæti í nefndinni og þegar fjallað er um hámarksverð í smásölu
   tekur fulltrúi samtaka lyfjasmásala sæti í nefndinni. Þegar fjallað er um
   hámarksverð á dýralyfjum í smásölu tekur fulltrúi samtaka dýralækna sæti í
nefndinni og jafnframt skal nefndin þá leita álits [Matvælastofnunar].^3) Falli
    atkvæði jöfn við afgreiðslu mála hjá nefndinni sker atkvæði formanns úr.
 Lyfjagreiðslunefnd annast útgáfu lyfjaverðskrár þar sem birt er hámarksverð og
        greiðsluþátttökuverð lyfseðilsskyldra lyfja og allra dýralyfja.
 Lyfjagreiðslunefnd er heimilt að innheimta gjald fyrir lyfjaverðskrá samkvæmt
 gjaldskrá sem ráðherra setur að fengnum tillögum lyfjagreiðslunefndar. Gjaldið
                skal standa undir kostnaði við gerð skrárinnar.
Lyfsölum, dýralæknum, lyfjaheildsölum og lyfjaframleiðendum er skylt að afhenda
 lyfjagreiðslunefnd allar þær skýrslur og gögn sem varða verðlagningu lyfja og
   veita aðrar upplýsingar sem hún telur sig þurfa til að rækja starfa sinn.
   Kostnaður við störf nefndarinnar, þ.m.t. laun nefndarmanna og starfsliðs,
                            greiðist úr ríkissjóði.
  Fallist nefndin ekki á umbeðið verð, verðbreytingu eða greiðsluþátttöku skal
nefndin rökstyðja ákvörðun sína og gera umsækjanda grein fyrir heimild hans til
     að bera ákvörðun nefndarinnar undir dómstóla samkvæmt almennum reglum.
            Ákvarðanir nefndarinnar sæta ekki endurskoðun ráðherra.
      Ráðherra er heimilt með reglugerð^4) að setja nánari reglur um störf
        lyfjagreiðslunefndar. Lyfjagreiðslunefnd er heimilt að setja sér
                              verklagsreglur.]^5)
     ^1)L. 89/2003, 3. gr. ^2)[17]L. 112/2008, 62. gr. ^3)L. 167/2007, 74. gr.
       ^4)Rg. 213/2005, sbr. 892/2008 og 380/2010. ^5)L. 83/2004, 11. gr.
[44. gr.]^1) [Innflytjendur lyfja, lyfjaframleiðendur og umboðsmenn þeirra skulu
sækja um hámarksverð í heildsölu, greiðsluþátttöku [sjúkratrygginga]^2) og allar
verðbreytingar á lyfseðilsskyldum lyfjum og dýralyfjum til lyfjagreiðslunefndar
  og skulu umsóknum fylgja upplýsingar um heildsöluverð viðkomandi lyfs í þeim
           löndum sem tiltekin eru í reglugerð, sbr. 3. mgr. 43. gr.
Ákvörðun lyfjagreiðslunefndar um lyfjaverð skal liggja fyrir og hafa verið kynnt
umsækjanda eigi síðar en 90 dögum eftir að umsókn hefur borist. Hafi umsækjandi
ekki látið nauðsynlegar upplýsingar fylgja með umsókn skal nefndin án tafar láta
        umsækjanda vita hvaða upplýsingar vantar. Skal rökstudd ákvörðun
 lyfjagreiðslunefndar þá liggja fyrir og hafa verið kynnt umsækjanda eigi síðar
   en 90 dögum eftir að nauðsynlegar viðbótarupplýsingar bárust nefndinni. Ef
  ákvörðun liggur ekki fyrir innan þessara tímamarka er umsækjanda heimilt að
                 markaðssetja lyfið á því verði sem sótt er um.
 Hafi einnig verið óskað ákvörðunar um þátttöku sjúkratrygginga í lyfjakostnaði
 sjúkratryggðra skal hún kynnt innan 180 daga frá móttöku umsóknar um ákvörðun
   lyfjaverðs. Hafi umsækjandi ekki látið nauðsynlegar upplýsingar fylgja með
    umsókn skal láta umsækjanda vita hvaða upplýsingar vantar. Skal rökstudd
 ákvörðun þá liggja fyrir og hafa verið kynnt umsækjanda eigi síðar en 90 dögum
               eftir að nauðsynlegar viðbótarupplýsingar bárust.
  Ákvörðun lyfjagreiðslunefndar um hækkun lyfjaverðs skal liggja fyrir og hafa
  verið kynnt umsækjanda eigi síðar en 90 dögum eftir að umsókn hefur borist.
   Umsækjandi skal láta nefndinni í té fullnægjandi upplýsingar, þar á meðal
   ítarlegar upplýsingar um þau atriði sem hann telur réttlæta hækkun á áður
 ákveðnu verði. Hafi umsækjandi ekki látið nauðsynlegar upplýsingar fylgja með
 umsókn skal lyfjagreiðslunefnd láta umsækjanda vita hvaða upplýsingar vantar.
     Skal ákvörðun lyfjagreiðslunefndar þá liggja fyrir og hafa verið kynnt
  umsækjanda eigi síðar en 90 dögum eftir að nauðsynlegar viðbótarupplýsingar
bárust henni. Ef óvenjulega margar umsóknir hafa borist nefndinni getur hún til
 viðbótar framlengt frestinn einu sinni um 60 daga. Skal tilkynna umsækjanda um
     slíka framlengingu áður en fresturinn sem lyfjagreiðslunefnd hefur til
 ákvarðanatöku er liðinn. Ef ákvörðun liggur ekki fyrir innan þessara tímamarka
         er umsækjanda heimilt að hækka verðið samkvæmt umsókninni.]^3)
     ^1)L. 89/2003, 3. gr. ^2)[18]L. 112/2008, 62. gr. ^3)L. 83/2004, 12. gr.
 [45. gr. Lyfjagreiðslunefnd er heimilt að beita verðstöðvun. Ef verðstöðvun er
 beitt á öll lyf eða lyf í sérstökum flokki skal endurskoða ákvörðunina a.m.k.
einu sinni á ári. Heimilt er að veita undanþágu frá verðstöðvun samkvæmt umsókn
   í sérstökum tilvikum. Óski umsækjandi eftir undanþágu skal hann láta í té
       fullnægjandi upplýsingar um ástæður beiðninnar. Rökstudd ákvörðun
 lyfjagreiðslunefndar skal liggja fyrir og hafa verið kynnt umsækjanda innan 90
daga. Hafi umsækjandi ekki látið nauðsynlegar upplýsingar fylgja með umsókn skal
      nefndin láta umsækjanda vita hvaða upplýsingar vantar. Skal ákvörðun
 lyfjagreiðslunefndar þá liggja fyrir og hafa verið kynnt umsækjanda eigi síðar
     en 90 dögum eftir að nauðsynlegar viðbótarupplýsingar bárust henni. Ef
  óvenjulega margar umsóknir um undanþágur hafa borist nefndinni getur hún til
 viðbótar framlengt frestinn einu sinni um 60 daga. Skal tilkynna umsækjanda um
  slíka framlengingu áður en fresturinn sem nefndin hefur til ákvarðanatöku er
                                  liðinn.]^1)
                              ^1)L. 83/2004, 13. gr.
  [46. gr. Lyfjagreiðslunefnd skal endurmeta forsendur lyfjaverðs hér á landi,
 samanborið við sömu lyf á Evrópska efnahagssvæðinu, reglulega og eigi sjaldnar
 en á tveggja ára fresti og gera tillögur um breytingar gefi matið tilefni til
                                   þess.]^1)
                              ^1)L. 83/2004, 13. gr.

               [XVI. kafli.]^1) Eftirlit, málarekstur og refsing.
                               ^1)L. 89/2003, 3. gr.
 [47. gr.]^1) [Eftirlit samkvæmt lögum þessum, reglugerðum eða öðrum fyrirmælum
er í höndum Lyfjastofnunar. [Til að knýja á um úrbætur og framkvæmd ráðstöfunar
      eða vegna brota á lögum þessum getur Lyfjastofnun beitt eftirfarandi
                                 aðgerðum:]^2)
                                1. veitt áminningu,
               2. veitt áminningu og tilhlýðilegan frest til úrbóta,
                            [3. ákveðið dagsektir],^3)
     [4. ]^3) stöðvað eða takmarkað viðkomandi starfsemi eða notkun, m.a. lagt
                   hald á vörur og fyrirskipað förgun þeirra.
Stöðvun starfsemi og förgun á vörum skal því aðeins beitt að Lyfjastofnun telji
 svo alvarlega hættu stafa af tiltekinni starfrækslu eða notkun að aðgerð þoli
   enga bið eða brot eru ítrekuð og aðilar sinna ekki úrbótum innan tiltekins
  frests. Sé um slík brot að ræða getur Lyfjastofnun lagt til við ráðherra að
                  leyfi viðkomandi reksturs verði afturkallað.
 Þar sem innsigli er notað við stöðvun starfsemi skal nota sérstök innsigli með
                          auðkenni Lyfjastofnunar.]^4)
    [Ef fyrirmælum Lyfjastofnunar er ekki sinnt innan tiltekins frests getur
 stofnunin ákveðið dagsektir sem lagðar skulu á eftirlitsskylda aðila samkvæmt
 lögum þessum. Slíkar dagsektir mega nema allt að 50.000 kr. á sólarhring. Skal
      upphæð þeirra fara eftir eðli brots og fjárhagslegum styrkleika hins
eftirlitsskylda aðila. [Ráðherra]^5) setur nánari reglur um ákvörðun dagsekta í
                                   reglugerð.
Ef ákvörðun um dagsektir er skotið til dómstóla byrja dagsektir ekki að falla á
 fyrr en dómur er endanlegur. Dagsektir renna í ríkissjóð og má án undangengins
                   dóms gera aðför til fullnustu þeirra.]^3)
     ^1)L. 83/2004, 13. gr. ^2)L. 58/2005, 8. gr. ^3)L. 63/2002, 5. gr. ^4)L.
                   108/2000, 30. gr. ^5)L. 162/2010, 64. gr.
                               [48. gr.]^1) [ ^2)
Fyrir brot gegn lögum þessum eða reglugerðum settum samkvæmt þeim skal refsa með
 sektum, nema þyngri refsing liggi við samkvæmt öðrum lögum. Nú er brot ítrekað
   eða stórfellt og getur refsing þá orðið ^3) fangelsi allt að tveimur árum.
 [Meðferð ávinnings af brotum á lögum þessum er refsiverð eftir því sem segir í
                      264. gr. almennra hegningarlaga.]^4)
  Tilraun eða hlutdeild í brotum á lögum þessum eru refsiverðar eftir því sem
                   segir í III. kafla almennra hegningarlaga.
  Lyf og lyfjaefni, sem eru framleidd, flutt inn eða seld ólöglega hér á landi
skulu gerð upptæk með dómi og enn fremur ágóði af ólöglegri lyfjasölu. Andvirði
                      hins upptæka rennur í ríkissjóð.]^5)
    ^1)L. 83/2004, 13. gr. ^2)[19]L. 88/2008, 234. gr. ^3)L. 82/1998, 215. gr.
                  ^4)L. 10/1997, 13. gr. ^5)L. 55/1995, 2. gr.

                       [XVII. kafli.]^1) Niðurlagsákvæði.
                               ^1)L. 89/2003, 3. gr.
  [49. gr.]^1) [Ráðherra er heimilt að setja reglugerðir^2) um framkvæmd laga
    þessara, t.d. um skömmtun í lyfjaöskjur og um takmörkun og eftirlit með
framleiðslu og markaðssetningu tiltekinna efna sem hægt er að nota við ólöglega
                      framleiðslu á ávana- og fíkniefnum.
       Heimilt er að birta sem reglugerðir^3) reglur Evrópusambandsins um
                            Lyfjamálastofnun Evrópu.
[Heimilt er að birta sem reglugerðir^4) reglur Evrópusambandsins um lyfjamál með
 aðlögun vegna EES-samningsins og stofnsamnings Fríverslunarsamtaka Evrópu.]^5)
        Ákvarðanir Lyfjastofnunar má kæra til ráðherra samkvæmt ákvæðum
                              stjórnsýslulaga.]^6)
   ^1)L. 83/2004, 13. gr. ^2)Rg. 421/1988, með síðari breytingum, sbr. 539/2000,
   91/2001, 105/2001, 111/2001 og 233/2001 (um gerð lyfseðla og ávísun lyfja
   o.fl.). Rg. 633/1994 (um gildistöku EES-gerða um lyf). Rg. 328/1995, sbr.
   95/2001 (um lyfjaauglýsingar). Rg. 582/1995, sbr. 584/1995 og 622/1995 (um
markaðsleyfi samhliða lyfja). Rg. 594/1995 (um litarefni í lyfjum). Rg. 650/1996
(um leyfisgjöld vegna lyfja). Rg. 699/1996 (um innflutning og heildsöludreifingu
lyfja), sbr. 484/2001 og 846/2002. Rg. 426/1997 (um lyfsöluleyfi og lyfjabúðir).
   Rg. 684/1997 (um markaðsleyfi náttúrulyfja). Rg. 212/1998 (um innflutning
 einstaklinga á lyfjum til eigin nota), sbr. 230/2001. Rg. 421/1998 (um vistun
     lyfjafræði- og lyfjatæknistúdenta til verklegs náms). Rg. 462/2000 (um
   markaðsleyfi fyrir sérlyf, merkingar þeirra og fylgiseðla), sbr. 766/2001,
443/2005, 581/2006, 1251/2008 og 873/2010. Rg. 539/2000 (um heimildir dýralækna
  til að ávísa lyfjum), sbr. 912/2000, 14/2008 og 1069/2008. Rg. 967/2000 (um
  innflutning, sölu og dreifingu smáskammtalyfja). Rg. 91/2001 (um afgreiðslu
  lyfseðla, áritun og afhendingu lyfja), sbr. 844/2002, 801/2007, 894/2008 og
   219/2009. Rg. 111/2001 (um gerð lyfseðla og ávísun lyfja), sbr. 485/2001,
843/2002, 382/2006, 802/2007 og 893/2008. Rg. 850/2002 (um skömmtun lyfja). Rg.
       241/2004 (um val, geymslu og meðferð lyfja á sjúkrahúsum og öðrum
  heilbrigðisstofnunum). Rg. 443/2004 (um klínískar lyfjarannsóknir á mönnum),
sbr. 907/2004 og 1099/2010. Rg. 893/2004 (um framleiðslu lyfja), sbr. 1100/2010.
Augl. 902/2004 (um gildistöku alþjóðasamþykkta á sviði lyfjamála). Rg. 213/2005
  (um lyfjagreiðslunefnd), sbr. 892/2008 og 380/2010. Rg. 441/2006 (um söfnun,
    meðferð, varðveislu og dreifingu blóðs), sbr. 1024/2007 og 411/2010. Rg.
   1077/2006 (um ávísanir tannlækna á lyf), sbr. 874/2010. Rg. 1065/2008 (um
póstverslun með lyf). Rg. 1188/2008 (um gæði og öryggi við meðhöndlun frumna og
vefja úr mönnum). ^3)Rg. 181/2001. ^4)Rg. 652/2001. Rg. 402/2002. Rg. 834/2004.
   Rg. 386/2006. Rg. 346/2007. Rg. 950/2008. Rg. 418/2010. Rg. 768/2010. Rg.
            794/2010. ^5)L. 76/2002, 28. gr. ^6)L. 108/2000, 31. gr.
               [50. gr.]^1) Lög þessi öðlast gildi 1. júlí 1994.
                              ^1)L. 83/2004, 13. gr.
                            Ákvæði til bráðabirgða.
      1. Þær reglugerðir, sem settar hafa verið samkvæmt [20]lyfjalögum, nr.
108/1984, og [21]lögum um lyfjadreifingu, nr. 76/1982, með síðari breytingum,^1)
skulu halda gildi sínu þar til nýjar reglugerðir hafa öðlast gildi enda stangist
                       efni þeirra ekki á við lög þessi.
   2. Núverandi lyfsalar halda lyfsöluleyfum sínum eftir gildistöku ákvæða VII.
  kafla laganna. Samvinnureknar lyfjabúðir á Akureyri og Selfossi og Lyfjabúð
Háskóla Íslands hafa frest til [15. mars 1996]^2) til að uppfylla skilyrði laga
  þessara. Læknar og sveitarfélög halda leyfum sínum til lyfsölu fram til [15.
   mars 1996]^2) og eftir það þar til sá er uppfyllir skilyrði samkvæmt lögum
  þessum sækir um lyfsöluleyfið. Þrátt fyrir ákvæði 2. mgr. [22]6. gr. laga um
   lyfjadreifingu, nr. 76/1982, getur ráðherra framlengt lyfsöluleyfi þar til
                         ákvæði VII. kafla taka gildi.
     3. Ákvæði VII. og [XV. kafla]^3) koma þó eigi til framkvæmda fyrr en [15.
   mars 1996].^2) Hið sama gildir um ákvörðun þóknunar fyrir lyfjaafhendingu
                  dýralækna sem kveðið er á um í [33. gr.]^3)
   [4. Skipa skal lyfjagreiðslunefnd skv. 1. mgr. 43. gr. laganna eigi síðar en
 1. september 2004. Lyfjaverðsnefnd og greiðsluþátttökunefnd skulu halda umboði
            sínu þar til lyfjagreiðslunefnd hefur verið skipuð.]^4)
      [5. Markaðsleyfi lyfja sem gefin hafa verið út eða endurnýjuð fyrir 30.
október 2005 skal endurnýja einu sinni til fimm ára í samræmi við 2. mgr. 7. gr.
                                  laganna.]^5)
     [6. Lyfsöluleyfi, innflutnings- og heildsöluleyfi og framleiðsluleyfi sem
 heilbrigðisráðherra hefur gefið út samkvæmt lögum þessum fyrir 1. október 2008
      halda gildi sínu þrátt fyrir ákvæði 20., 32. og 34. gr. laganna.]^6)
   ^1)Um rg. samkvæmt eldri lögum, sjá Lagasafn 1990, d. 10411050 og 10541062.
   ^2)L. 118/1995, 4. gr. ^3)L. 89/2003, 4. gr. ^4)L. 83/2004, 14. gr. ^5)L.
                     58/2005, 9. gr. ^6)L. 97/2008, 11. gr.

References

   Visible links
   1. file://2000077.html
   2. file://2001016.html
   3. file://2007040.html
   4. file://2008088.html
   5. file://2008112.html
   6. file://2007040.html#g39
   7. file://2008112.html
   8. file://2001016.html#g15
   9. file://2008088.html#g234
  10. file://1978035.html
  11. file://1978035.html
  12. file://2008112.html
  13. file://2000077.html#g46
  14. file://2008112.html
  15. file://2008112.html
  16. file://2008112.html
  17. file://2008112.html
  18. file://2008112.html
  19. file://2008088.html#g234
  20. file://1984108.html
  21. file://1982076.html
  22. file://1982076.html
