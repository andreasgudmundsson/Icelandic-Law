
   --------------------------------------------------------------------------

Lög um einkarétt ríkisstjórnarinnar til þess að flytja trjáplöntur til landsins,
                  og um eftirlit með innflutningi trjáfræs^1)

                             1935 nr. 78 15. apríl

   --------------------------------------------------------------------------

                                 ^1)Augl. 35/1935.
 Tóku gildi 20. maí 1935. Breytt með [2]l. 10/1983 (tóku gildi 25. mars 1983).

  1. gr. Ríkisstjórnin hefur ein heimild til þess að flytja til landsins hvers
  konar trjáplöntur, og tekur sú heimild einnig til plantna af öllum tegundum
   runna, nema rósum. Enn fremur skal ríkisstjórnin taka að sér eftirlit með
                            innflutningi á trjáfræi.
 2. gr. Ríkisstjórnin felur skógrækt ríkisins að sjá um innkaup og innflutning
  erlendra trjáplantna, eftir því sem þörf krefur. Ríkisstjórnin felur einnig
            skógrækt ríkisins eftirlit með innflutningi á trjáfræi.
    3. gr. Skógræktarstjóri, sem framkvæmdarstjóri skógræktarmálanna, sér um
  innkaup, sölu og afhendingu erlendra trjáplantna. Plönturnar má selja bæði í
    heildsölu og smásölu, en öll álagning skal ákveðin af ríkisstjórn, eftir
                           tillögum skógræktarstjóra.
    4. gr. Skógræktarstjóri skal leggja áherslu á, að til landsins flytjist
 harðgerðar plöntur, sem líklegar séu til þess að þola íslenskt veðurfar. Skal
     hann einnig gæta þess, að heilbrigði plantnanna sé ekki ábótavant, svo
                         framarlega sem þess er kostur.
  Eftirlit með innflutningi á trjáfræi skal fólgið í því, að skógræktarstjóri
getur krafist þeirra heilbrigðisvottorða, sem hann álítur nauðsynleg, með hverri
                                tegund trjáfræs.
 5. gr. Sá arður, sem kann að verða af sölu innfluttra trjáplantna, fellur til
skógræktar ríkisins, og skal honum ráðstafað á sama hátt og því fé, sem skógrækt
                   ríkisins hefur í þarfir skógræktarmálanna.
  6. gr. [Brot gegn lögum þessum varða sektum. Ólöglega innfluttar trjáplöntur
skulu gerðar upptækar samkvæmt ákvæðum 69. gr. almennra hegningarlaga. Mál út af
                 brotum þessum sæta meðferð opinberra mála.]^1)
                             ^1)[3]L. 10/1983, 55. gr.

References

   Visible links
   1. http://www.althingi.is/dba-bin/lawformpr.pl?lnr=1935078
   2. file:///altext/stjtnr.html#1983010
   3. file:///altext/stjtnr.html#1983010?g55
