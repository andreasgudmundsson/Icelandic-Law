                                    dálkum.

   --------------------------------------------------------------------------

                               Lög um æskulýðsmál

                             1970 nr. 24 17. apríl

   --------------------------------------------------------------------------

                        [2]Ferill málsins á Alþingi.

  Tóku gildi 27. maí 1970. Breytt með [3]l. 83/1997 (tóku gildi 6. júní 1997).

                            I. kafli. Almenn ákvæði.
   1. gr. Tilgangur þessara laga er að setja reglur um opinberan stuðning við
                               æskulýðsstarfsemi.
       Þeir aðilar, sem njóta skulu stuðnings samkvæmt lögum þessum, eru:
     1. Félög, er vinna að æskulýðsmálum á frjálsum áhugamannagrundvelli, enda
      byggist félagsstarfsemin fyrst og fremst á sjálfboðastarfi og eigin
                           fjárframlögum félagsmanna.
    2. Aðrir aðilar, er sinna einkum velferðarmálum ófélagsbundins æskufólks í
                               skipulögðu starfi.
Lögin taka til íþrótta- og bindindisstarfsemi og félags- og tómstundastarfsemi í
skólum, að svo miklu leyti sem við á og önnur lög og aðrar reglur gilda ekki þar
                                      um.
 Lögin miðast einkum við æskulýðsstarfsemi fyrir ungmenni á aldrinum 1220 ára.

                        II. kafli. Stjórn æskulýðsmála.
  2. gr. Menntamálaráðuneytið fer með yfirstjórn þeirra æskulýðsmála, sem lög
                                þessi fjalla um.
 Stofna skal Æskulýðsráð ríkisins, skipað fimm mönnum. Ráðherra skipar formann
     ráðsins án tilnefningar. Þrír menn skulu tilnefndir af aðildarsamtökum
Æskulýðssambands Íslands og öðrum hliðstæðum æskulýðssamböndum, samkvæmt nánari
     ákvæðum í reglugerð. Einn maður skal tilnefndur af Sambandi íslenskra
     sveitarfélaga. Sömu reglur gilda um varamenn. Skipunartími er tvö ár.
                   3. gr. Hlutverk Æskulýðsráðs ríkisins er:
    1. Að skipuleggja og samræma opinberan stuðning við æskulýðsstarf í landinu
         og örva starfsemi þeirra samtaka, sem að æskulýðsmálum vinna.
   2. Að leitast við að samræma æskulýðsstarfsemi félaga, skóla og sveitarfélaga
og stuðla að samvinnu þessara aðila um æskulýðsmál og efla þá til sameiginlegra
                       átaka um lausn ákveðinna verkefna.
       3. Að gera tillögur til menntamálaráðuneytisins um fjárveitingar til
    æskulýðsmála. Tillögur skulu berast ráðuneytinu fyrir 1. júní ár hvert.
    4. Að efna til umræðufunda og/eða ráðstefna um æskulýðsmál eigi sjaldnar en
                               einu sinni á ári.
    5. Að safna gögnum um æskulýðsmál hérlendis og erlendis, fylgjast með þróun
 þeirra mála og láta í té umsagnir til stjórnvalda um mál, er varða æskulýð og
 æskulýðsstarfsemi. Ráðið hlutist til um, að fram fari fræðilegar rannsóknir á
                              sviði æskulýðsmála.
   6. Að sinna öðrum verkefnum, sem talin eru í lögum þessum eða ráðuneytið kann
                                  að fela því.
 Menntamálaráðherra setur Æskulýðsráði ríkisins starfsreglur, þar sem verkefni
       ráðsins skulu rakin ítarlegar og fyllra en gert er í lögum þessum.
              Kostnaður við störf ráðsins greiðist úr ríkissjóði.
                                   4. gr. ^1)
                             ^1)[4]L. 83/1997, 94. gr.
  5. gr. Heimilt skal að stofna æskulýðsnefndir eins eða fleiri sveitarfélaga.
     Skulu starfsreglur þeirra samþykktar af sveitarstjórn og staðfestar af
                             Æskulýðsráði ríkisins.

           III. kafli. Stuðningur við félags- og tómstundastarfsemi.
       6. gr. Þjálfun leiðbeinenda. Stuðningur ríkissjóðs við félags- og
 tómstundastarfsemi skal meðal annars fólginn í þátttöku í kostnaði við þjálfun
                                 leiðbeinenda.
 Menntamálaráðuneytið setur reglur um leiðbeinendaþjálfun, að fengnum tillögum
                             Æskulýðsráðs ríkisins.
   7. gr. Menntun æskulýðsleiðtoga. Æskulýðsráð ríkisins gengst fyrir því, að
  haldin séu námskeið fyrir æskulýðsleiðtoga. Skulu námskeið þessi, ef ástæða
  þykir til, haldin í samráði við Kennaraskóla Íslands eða Íþróttakennaraskóla
        Íslands. Allur kostnaður við námskeiðin greiðist úr ríkissjóði.
 Menntamálaráðuneytið setur reglur um námskeið þessi, þar sem m.a. skal ákveða
        lágmarkstölu þátttakenda, inntökuskilyrði, námsgreinar og próf.
Heimilt skal að styrkja efnilega æskulýðsleiðtoga til framhaldsnáms og þjálfunar
                  erlendis, eftir því sem fjárveitingar leyfa.
 8. gr. Sumarbúðir og útivistarsvæði. Heimilt skal að veita viðurkenndum aðilum
                                    styrki:
                    a. til sumarbúðastarfsemi fyrir æskufólk og
   b. til að laga og bæta aðstæður á ákveðnum útivistarsvæðum. Um framangreindar
                 styrkveitingar skulu settar sérstakar reglur.
9. gr. Önnur starfsemi í þágu æskufólks. Heimilt skal að styðja einstök verkefni
    í þágu æskufólks, þ. á m. nýjungar og tilraunir í æskulýðsstarfi, svo og
 ráðstafanir, sem miða að lausn sérstakra æskulýðsvandamála, er skapast kunna,
      enn fremur til námskeiða og annars fræðslustarfs einstakra samtaka.

         IV. kafli. Stuðningur bæjar- og sveitarfélaga við æskulýðsmál.
    10. gr. Samband íslenskra sveitarfélaga semur í samráði við sveitar- og
 bæjarstjórnir og borgarstjórn Reykjavíkur reglur um stuðning þessara aðila við
æskulýðsmál, en menntamálaráðherra staðfestir reglurnar. Skal stuðningur þessara
   aðila m.a. ná til þátttöku í kostnaði við störf leiðbeinenda, tækjakaup og
                                    húsnæði.

                       V. kafli. Reglugerð og gildistaka.
   11. gr. Menntamálaráðuneytið setur reglugerð^1) um framkvæmd þessara laga.
                       ^1)[5]Rg. 11/1989, sbr. [6]943/2002.

References

   Visible links
   1. http://www.althingi.is/dba-bin/lawformpr.pl?lnr=1970024
   2. http://www.althingi.is/dba-bin/ferill.pl?ltg=90&mnr=16
   3. file:///altext/stjt/1997.083.html
   4. file:///altext/stjt/1997.083.html
   5. http://www.reglugerd.is/interpro/dkm/WebGuard.nsf/key2/011-1989
   6. http://www.reglugerd.is/interpro/dkm/WebGuard.nsf/key2/943-2002
