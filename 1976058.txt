                                    dálkum.

   --------------------------------------------------------------------------

                              Lög um sjúkraþjálfun

                              1976 nr. 58 31. maí

   --------------------------------------------------------------------------

Tóku gildi 11. júní 1976. Breytt með [2]l. 23/1991 (tóku gildi 17. apríl 1991),
  [3]l. 116/1993 (tóku gildi 1. jan. 1994; EES-samningurinn: VII. viðauki) og
                    [4]l. 76/2002 (tóku gildi 17. maí 2002).

     1. gr. Rétt til að starfa sem sjúkraþjálfari hér á landi og kalla sig
         sjúkraþjálfara hefur sá einn, sem til þess hefur fengið leyfi
                              heilbrigðisráðherra.
 2. gr. [[Leyfi skv. 1. gr. skal veita íslenskum ríkisborgurum, ríkisborgurum í
 öðru aðildarríki EES-samningsins og í Sviss sem lokið hafa prófi frá skóla sem
viðurkenndur er fullkominn sjúkraþjálfunarskóli af heilbrigðisstjórn þess lands
    sem námið var stundað í.]^1) Leita skal umsagnar stjórnar námsbrautar í
  sjúkraþjálfun við Háskóla Íslands og landlæknis áður en leyfi er veitt.]^2)
                ^1)[5]L. 76/2002, 6. gr. ^2)[6]L. 116/1993, 7. gr.
  3. gr. [Nú uppfyllir maður skilyrði 2. gr. að öðru leyti en að því er varðar
   ríkisfang í öðru aðildarríki EES-samningsins eða í Sviss og er þá ráðherra
      heimilt að veita honum ótakmarkað eða tímabundið leyfi til að stunda
sjúkraþjálfun, enda hafi stjórn námsbrautar í sjúkraþjálfun við Háskóla Íslands
                 og landlæknir mælt með leyfisveitingunni.]^1)
                             ^1)[7]L. 76/2002, 7. gr.
4. gr. Sjúkraþjálfari starfar við hæfingu og endurhæfingu sjúkra og heilbrigðra
                  sem fólgin er í þjálfun, fræðslu og kennslu.
5. gr. Ekki má sjúkraþjálfari taka sjúkling til meðferðar án samráðs við lækni.
6. gr. Óheimilt er að ráða til hvers konar sjúkraþjálfarastarfa aðra en þá, sem
                      starfsleyfi hafa skv. 2. eða 3. gr.
7. gr. Sjúkraþjálfara er heimilt að hafa sér til aðstoðar fólk, sem ávallt skal
starfa á ábyrgð og undir handleiðslu hans. Aðstoðarfólk þetta hefur ekki heimild
 til að taka að sér sjálfstætt verkefni á neinu sviði, sem undir sjúkraþjálfun
                                    fellur.
 8. gr. Sjúkraþjálfara ber að þekkja skyldur sínar, viðhalda þekkingu sinni og
                 tileinka sér nýjungar, er varða sjúkraþjálfun.
9. gr. Sérhverjum sjúkraþjálfara er skylt að gæta þagmælsku um atriði, sem hann
   fær vitneskju um í starfi sínu og leynt skulu fara samkvæmt lögum eða eðli
 málsins. Sama þagnarskylda hvílir á öllu aðstoðarfólki sjúkraþjálfara og helst
                 þagnarskyldan þótt viðkomandi láti af starfi.
10. gr. Verði landlæknir þess var, að sjúkraþjálfari vanrækir skyldur sínar, fer
        út fyrir verksvið sitt eða brýtur í bága við fyrirmæli laga eða
  heilbrigðisyfirvalda, skal hann áminna viðkomandi. Nú kemur áminning ekki að
   haldi og ber þá landlækni að kæra málið fyrir ráðherra. Getur þá ráðherra
 úrskurðað, að viðkomandi skuli sviptur starfsleyfi, en skjóta má þeim úrskurði
                                 til dómstóla.
  11. gr. Um sjúkraþjálfara gilda að öðru leyti, eftir því sem við getur átt,
     reglur laga um lækningaleyfi, réttindi og skyldur lækna og annarra, er
 lækningaleyfi hafa, og um skottulækningar. Reglur laga um þessi efni gilda um
      refsingu vegna brota sjúkraþjálfara, um sviptingu starfsleyfis og um
                             endurveitingu leyfis.
   Með mál út af brotum gegn lögum þessum skal farið að hætti opinberra mála.
   12. gr. Ráðherra getur sett nánari ákvæði í reglugerð^1) um framkvæmd laga
                                    þessara.
                                ^1)[8]Rg. 145/2003.

References

   Visible links
   1. http://www.althingi.is/dba-bin/lawformpr.pl?lnr=1976058
   2. file:///altext/stjt/1991.023.html
   3. file:///altext/stjt/1993.116.html
   4. file:///altext/stjt/2002.076.html
   5. file:///altext/stjt/2002.076.html
   6. file:///altext/stjt/1993.116.html
   7. file:///altext/stjt/2002.076.html
   8. http://www.reglugerd.is/interpro/dkm/WebGuard.nsf/key2/145-2003
