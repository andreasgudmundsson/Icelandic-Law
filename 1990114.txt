
   --------------------------------------------------------------------------

                                                   Lög um Útflutningsráð Íslands

                           1990 nr. 114 31. desember

   --------------------------------------------------------------------------

                                     1. gr.
          Útflutningsráð Íslands hefur það hlutverk að koma á auknu samstarfi
    fyrirtækja, samtaka og stjórnvalda í málum er lúta að eflingu útflutnings
      og veita útflytjendum alhliða þjónustu og ráðgjöf í því skyni að greiða
                 fyrir og auka útflutning á vöru og þjónustu. Enn fremur skal
            Útflutningsráð vera stjórnvöldum til ráðuneytis í málum sem varða
                                               utanríkisviðskipti Íslendinga.

                                     2. gr.
                 Heimili og varnarþing Útflutningsráðs skal vera í Reykjavík.

                                     3. gr.
                                                 [Tekjur Útflutningsráðs eru:

   1.
           0,015% gjald, markaðsgjald, sem lagt er á veltu atvinnufyrirtækja,
           eins og hún er skilgreind skv. 11. gr. laga um virðisaukaskatt, að
           meðtalinni veltu sem undanþegin er virðisaukaskatti skv. 12. gr.
           þeirra laga.
   2.
           Framlag ríkissjóðs.
   3.
           Þóknun fyrir veitta þjónustu.
   4.
           Sérstök framlög og aðrar tekjur.

           Markaðsgjald má draga frá tekjum þess rekstrarárs þegar stofn þess
                                                                   myndaðist.
                 Um álagningu og innheimtu markaðsgjalds fer samkvæmt ákvæðum
    [2]VIII.[3]XIV. kafla [4]laga um tekjuskatt og eignarskatt, nr. 75/1981,
   með síðari breytingum, eftir því sem við á og skulu innheimtuaðilar standa
                                   skil á innheimtum gjöldum mánaðarlega.]^1)

   ^1)[5]L. 122/1993, 51. gr.

                                     4. gr.
        Útflutningsráð skal opið öllum aðilum sem flytja út vörur og þjónustu
   eða afla gjaldeyris á annan hátt, svo og samtökum atvinnugreina. Allir
   þeir aðilar, sem greiða til ráðsins skv. 3. gr. þessara laga, verða
   sjálfkrafa félagar. Af hálfu stjórnvalda eiga aðild að Útflutningsráði
   utanríkisráðuneyti, iðnaðarráðuneyti, landbúnaðarráðuneyti,
   samgönguráðuneyti, sjávarútvegsráðuneyti og viðskiptaráðuneyti.

                                     5. gr.
        Stjórn Útflutningsráðs skipa tíu menn sem valdir eru til tveggja ára
   í senn. Samtök atvinnurekenda í sjávarútvegi tilnefna þrjá menn og Félag
   íslenskra iðnrekenda og Landssamband iðnaðarmanna tilnefna sameiginlega
   þrjá menn, Ferðamálaráð tilnefnir einn mann, Verslunarráð Íslands
   tilnefnir einn mann og utanríkisráðherra og samgönguráðherra tilnefna einn
   mann hvor. Sömu aðilar skulu einnig tilnefna varamenn, þó þannig að
   iðnaðarráðherra tilnefni varamann fyrir þann fulltrúa sem samgönguráðherra
   tilnefnir og sjávarútvegsráðherra fyrir þann fulltrúa sem
   utanríkisráðherra tilnefnir. Utanríkisráðherra skipar stjórnina samkvæmt
   tilnefningu ofangreindra aðila.
        Stjórnin kýs sér formann og skiptir að öðru leyti með sér verkum.
   Stjórnin skipuleggur og ákveður verkefni Útflutningsráðs.

                                     6. gr.
        Útflutningsráð skal starfrækja skrifstofu sem annast öll dagleg störf
   og þau verkefni er stjórnin tekur ákvörðun um. Skrifstofan skal hafa
   sjálfstæðan fjárhag og reikningshald. Hún skal undanþegin opinberum
   gjöldum og sköttum til ríkissjóðs og sveitarfélaga. Stjórnin ræður
   framkvæmdastjóra og ákveður laun og önnur starfskjör hans.
   Framkvæmdastjóri ræður annað starfsfólk. Stjórnin ákveður gjaldskrá fyrir
   þjónustu skrifstofunnar. Þess skal gætt að útseld þjónusta standi að mestu
   leyti undir kostnaði við þau störf sem unnin eru samkvæmt beiðni einstakra
   útflytjenda.

                                     7. gr.
        Útflutningsráði skal heimilt að ráða viðskiptafulltrúa sem starfa á
   skrifstofum Útflutningsráðs erlendis eða í sendiráðum að höfðu samráði við
   utanríkisráðuneytið. Um aðstöðu þeirra við sendiráð Íslands skal semja við
   utanríkisráðuneytið. Um skipan þeirra, stöðu og starfskjör setur stjórn
   ráðsins sérstakar reglur. Útflutningsráði er einnig heimilt að ráða eða
   styrkja menn til starfa erlendis í þágu þeirrar starfsemi sem ráðið
   sinnir.

                                     8. gr.
        Utanríkisráðherra getur samkvæmt tillögum stjórnar Útflutningsráðs
   sett nánari ákvæði um skipulag og starfsemi Útflutningsráðs í reglugerð.

                                     9. gr.


                                    10. gr.
        Lög þessi öðlast gildi 1. janúar 1991.

                            [Ákvæði til bráðabirgða.
                                       I.
        Fjármálaráðherra er heimilt í reglugerð að kveða á um
   fyrirframgreiðslu markaðsgjalds á árunum 19941996, sbr. [6]110. gr. laga
   nr. 75/1981, um tekjuskatt og eignarskatt, með síðari breytingum.

                                      II.
        Hjá atvinnufyrirtækjum skal þrátt fyrir ákvæði 3. gr. laga þessara
   leggja á markaðsgjald á árunum 1994, 1995 og 1996 vegna veltu áranna 1993,
   1994 og 1995 samkvæmt þessu ákvæði:

   a.
           Fiskvinnsla og iðnaður, þar með talin byggingarstarfsemi, greiði
           0,049% af gjaldstofni skv. 3. gr. á árinu 1994, 0,037% á árinu
           1995 og 0,026% á árinu 1996.
   b.
           Fiskveiðar greiði 0,035% af gjaldstofni skv. 3. gr. á árinu 1994,
           0,028% á árinu 1995 og 0,022% á árinu 1996.
   c.
           Samgöngur greiði 0,022% af gjaldstofni skv. 3. gr. á árinu 1994,
           0,019% á árinu 1995 og 0,017% á árinu 1996.

                                      III.
        Af innheimtu markaðsgjaldi, samkvæmt framanskráðu, greiðist
   kirkjugörðum fjárhæð samkvæmt því sem nánar er mælt fyrir um í ákvæði til
   bráðabirgða við [7]lög nr. 36/1993, um kirkjugarða, greftrun og
   líkbrennslu.

                                      IV.
        Á árinu 1998 skal endurskoða lög um Útflutningsráð og frá og með
   árinu 1999 skal álagning markaðsgjalds falla niður hafi lögin þá ekki
   verið endurskoðuð.]^1)

   ^1)[8]L. 122/1993, 52. gr.

References

   Visible links
   1. http://www.althingi.is/dba-bin/lawformpr.pl?lnr=1990114
   2. file://1981075.html
   3. file://1981075.html
   4. file://1981075.html
   5. file:///altext/stjt/1993.122.html
   6. file://1981075.html#g110
   7. file://1993036.html
   8. file:///altext/stjt/1993.122.html
