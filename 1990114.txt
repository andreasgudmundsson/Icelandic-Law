                                    dálkum.

   --------------------------------------------------------------------------

                         Lög um Útflutningsráð Íslands

                           1990 nr. 114 31. desember

   --------------------------------------------------------------------------

   1. gr. Útflutningsráð Íslands hefur það hlutverk að koma á auknu samstarfi
  fyrirtækja, samtaka og stjórnvalda í málum er lúta að eflingu útflutnings og
 veita útflytjendum alhliða þjónustu og ráðgjöf í því skyni að greiða fyrir og
    auka útflutning á vöru og þjónustu. Enn fremur skal Útflutningsráð vera
  stjórnvöldum til ráðuneytis í málum sem varða utanríkisviðskipti Íslendinga.
     [Útflutningsráði ber að stofna til samstarfs við þá aðila sem vinna að
markaðssetningu á Íslandi fyrir erlenda fjárfesta og skal ráðstafa 14% af tekjum
     af markaðsgjaldi skv. 1. tölul. 3. gr. til verkefna af þeim toga.]^1)
                             ^1)[2]L. 137/1998, 1. gr.
      2. gr. Heimili og varnarþing Útflutningsráðs skal vera í Reykjavík.
                      3. gr. [Tekjur Útflutningsráðs eru:
   1. Markaðsgjald, 0,05%, sem lagt er á gjaldstofn til greiðslu tryggingagjalds
       eins og hann er skilgreindur í [3]III. kafla laga nr. 113/1990, um
tryggingagjald. Um álagningu og innheimtu markaðsgjalds fer eftir ákvæðum þeirra
    laga. Markaðsgjald má draga frá tekjum þess rekstrarárs þegar stofn þess
                                   myndaðist.
                         2. Þóknun fyrir veitta þjónustu.
                      3. Sérstök framlög og aðrar tekjur.]^1)
                             ^1)[4]L. 137/1998, 2. gr.
4. gr. Útflutningsráð skal opið öllum aðilum sem flytja út vörur og þjónustu eða
afla gjaldeyris á annan hátt, svo og samtökum atvinnugreina. Allir þeir aðilar,
 sem greiða til ráðsins skv. 3. gr. þessara laga, verða sjálfkrafa félagar. Af
      hálfu stjórnvalda eiga aðild að Útflutningsráði utanríkisráðuneyti,
iðnaðarráðuneyti, landbúnaðarráðuneyti, samgönguráðuneyti, sjávarútvegsráðuneyti
                             og viðskiptaráðuneyti.
 5. gr. [Stjórn Útflutningsráðs skipa sjö menn sem valdir eru til tveggja ára í
  senn. Utanríkisráðherra skipar fimm stjórnarmenn eftir tilnefningu fulltrúa
   atvinnulífsins í samráðsnefnd, sbr. ákvæði 6. gr., og tvo án tilnefningar.
                    Varamenn skulu skipaðir með sama hætti.
   Stjórnin kýs sér formann og skiptir að öðru leyti með sér verkum. Stjórnin
              skipuleggur og ákveður verkefni Útflutningsráðs.]^1)
                             ^1)[5]L. 137/1998, 3. gr.
[6. gr. Í samráðsnefnd Útflutningsráðs sitja fulltrúar samtaka atvinnulífsins og
        stjórnvalda. Af hálfu atvinnulífsins sitja í nefndinni fulltrúar
     Vinnuveitendasambands Íslands, Vinnumálasambandsins, Félags íslenskra
    stórkaupmanna, Verslunarráðs Íslands, Samtaka iðnaðarins, Landssambands
   íslenskra útvegsmanna, Samtaka fiskvinnslustöðva, Bændasamtakanna, Samtaka
ferðaþjónustunnar og Samtaka íslenskra hugbúnaðarfyrirtækja. Af opinberri hálfu
  sitja í nefndinni fulltrúi utanríkisráðherra, sem er formaður, og fulltrúar
iðnaðar- og viðskiptaráðherra, sjávarútvegsráðherra og samgönguráðherra. Þá eiga
 sæti í nefndinni fulltrúar Byggðastofnunar, Nýsköpunarsjóðs atvinnulífsins og
  Iðntæknistofnunar. Utanríkisráðherra skipar í nefndina samkvæmt tilnefningu
   framangreindra aðila til tveggja ára í senn. Honum er jafnframt heimilt í
  reglugerð að veita öðrum samtökum eða stofnunum aðild að samráðsnefndinni að
                            fenginni umsögn hennar.
   Samráðsnefnd Útflutningsráðs er vettvangur til samráðs og skoðanaskipta um
  stefnu og starfsemi ráðsins og staðfestir hún reikninga þess. Nefndin fundar
                     ekki sjaldnar en tvisvar sinnum á ári.
Fulltrúar atvinnulífsins í samráðsnefnd velja fimm aðalmenn og fimm varamenn til
                       setu í stjórn Útflutningsráðs.]^1)
                             ^1)[6]L. 137/1998, 4. gr.
  [7. gr.]^1) Útflutningsráð skal starfrækja skrifstofu sem annast öll dagleg
   störf og þau verkefni er stjórnin tekur ákvörðun um. Skrifstofan skal hafa
 sjálfstæðan fjárhag og reikningshald. Hún skal undanþegin opinberum gjöldum og
  sköttum til ríkissjóðs og sveitarfélaga. Stjórnin ræður framkvæmdastjóra og
ákveður laun og önnur starfskjör hans. Framkvæmdastjóri ræður annað starfsfólk.
  Stjórnin ákveður gjaldskrá fyrir þjónustu skrifstofunnar. Þess skal gætt að
útseld þjónusta standi að mestu leyti undir kostnaði við þau störf sem unnin eru
                     samkvæmt beiðni einstakra útflytjenda.
                             ^1)[7]L. 137/1998, 4. gr.
[8. gr.]^1) Útflutningsráði skal heimilt að ráða viðskiptafulltrúa sem starfa á
   skrifstofum Útflutningsráðs erlendis eða í sendiráðum að höfðu samráði við
   utanríkisráðuneytið. Um aðstöðu þeirra við sendiráð Íslands skal semja við
utanríkisráðuneytið. Um skipan þeirra, stöðu og starfskjör setur stjórn ráðsins
sérstakar reglur. Útflutningsráði er einnig heimilt að ráða eða styrkja menn til
           starfa erlendis í þágu þeirrar starfsemi sem ráðið sinnir.
                             ^1)[8]L. 137/1998, 4. gr.
     [9. gr.]^1) [Utanríkisráðherra er heimilt, að fenginni umsögn stjórnar
Útflutningsráðs, að kveða nánar á í reglugerð um starfsemi Útflutningsráðs og um
            verkaskiptingu milli þess og utanríkisráðuneytisins.]^2)
               ^1)[9]L. 137/1998, 4. gr. ^2)[10]L. 137/1998, 5. gr.
                                  [10. gr.]^1)
                            ^1)[11]L. 137/1998, 4. gr.
              [11. gr.]^1) Lög þessi öðlast gildi 1. janúar 1991.
                            ^1)[12]L. 137/1998, 4. gr.
[Ákvæði til bráðabirgða. [Verði ekki annað ákveðið með lögum fellur markaðsgjald
skv. 1. tölul. 3. gr. laga þessara niður frá og með 1. janúar 2001, þó þannig að
 álagning gjaldsins fari fram árið 2001 vegna gjaldstofns ársins 2000.]^1)]^2)
              ^1)[13]L. 137/1998, 6. gr. ^2)[14]L. 122/1993, 52. gr.

References

   Visible links
   1. http://www.althingi.is/dba-bin/lawformpr.pl?lnr=1990114
   2. file:///altext/stjt/1998.137.html
   3. file://1990113.html
   4. file:///altext/stjt/1998.137.html
   5. file:///altext/stjt/1998.137.html
   6. file:///altext/stjt/1998.137.html
   7. file:///altext/stjt/1998.137.html
   8. file:///altext/stjt/1998.137.html
   9. file:///altext/stjt/1998.137.html
  10. file:///altext/stjt/1998.137.html
  11. file:///altext/stjt/1998.137.html
  12. file:///altext/stjt/1998.137.html
  13. file:///altext/stjt/1998.137.html
  14. file:///altext/stjt/1993.122.html
