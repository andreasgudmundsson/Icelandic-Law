                                    dálkum.

   --------------------------------------------------------------------------

                            Lög um staðfesta samvist

                              1996 nr. 87 12. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 27. júní 1996. Breytt með [4]l. 52/2000 (tóku gildi 26. maí 2000).

1. gr. Tveir einstaklingar af sama kyni geta stofnað til staðfestrar samvistar.
  2. gr. Ákvæði II. kafla hjúskaparlaga gilda um skilyrði til þess að samvist
             verði staðfest samkvæmt lögum þessum, sbr. þó 2. mgr.
               [Staðfesting samvistar getur aðeins farið fram ef:
     a. báðir einstaklingarnir eða annar þeirra er íslenskur ríkisborgari sem
                      hefur fasta búsetu hér á landi, eða
   b. báðir einstaklingarnir hafa haft fasta búsetu hér á landi síðustu tvö árin
                    fyrir staðfestingu samvistar þeirra.]^1)
    [Ríkisborgararéttur í Danmörku, Noregi og Svíþjóð er lagður að jöfnu við
 íslenskan ríkisborgararétt skv. a-lið 2. mgr. Dómsmálaráðherra getur ákveðið í
   reglugerð^2) að ríkisborgararéttur í öðru landi þar sem í gildi eru lög um
 staðfesta samvist, sem eru hliðstæð lögum þessum, verði einnig lagður að jöfnu
                      við íslenskan ríkisborgararétt.]^1)
                   ^1)[5]L. 52/2000, 1. gr. ^2)[6]Rg. 681/2004.
3. gr. Áður en staðfesting fer fram skulu aðilar leggja fram vottorð þess efnis
       að könnun hafi átt sér stað á skilyrðum fyrir staðfestri samvist.
   Ákvæði III. kafla hjúskaparlaga gilda um framkvæmd á könnun skilyrða fyrir
                              staðfestri samvist.
 Dómsmálaráðherra setur nánari reglur^1) um könnun á skilyrðum fyrir staðfestri
                                    samvist.
                                ^1)[7]Rg. 326/1996.
4. gr. Sýslumenn og löglærðir fulltrúar þeirra framkvæma staðfestingu á samvist.
Ákvæði 21.26. gr. hjúskaparlaga gilda um framkvæmd staðfestingar eftir því sem
                                     við á.
  5. gr. Staðfesting samvistar hefur, með þeim undantekningum sem greinir í 6.
  gr., sömu réttaráhrif og stofnun hjúskapar. Ákvæði laga sem varða hjúskap og
     maka gilda um staðfesta samvist og einstaklinga í staðfestri samvist.
  6. gr. [Ákvæði ættleiðingarlaga um hjón gilda ekki um staðfesta samvist. Þó
   getur einstaklingur í staðfestri samvist ættleitt barn hins sem hann hefur
 forsjá fyrir, nema um sé að ræða kjörbarn frá öðru landi. Lög um tæknifrjóvgun
                    gilda heldur ekki um staðfesta samvist.
 Lagaákvæði sem fela í sér sérstakar reglur um annan makann í hjúskap og bundin
           eru við kynferði hans gilda ekki um staðfesta samvist.]^1)
 Ákvæði í alþjóðlegum samningum sem Ísland er aðili að gilda ekki um staðfesta
                samvist nema aðrir samningsaðilar fallist á það.
                             ^1)[8]L. 52/2000, 2. gr.
    7. gr. Staðfestri samvist lýkur við andlát samvistarmaka, með ógildingu
                   staðfestrar samvistar eða með lögskilnaði.
8. gr. Ákvæði hjúskaparlaga um ógildingu hjúskapar, hjónaskilnaði og fjárskipti
    milli hjóna vegna hjúskaparslita gilda um ógildingu og slit staðfestrar
   samvistar, sbr. þó 2.4. mgr. Önnur ákvæði laga sem varða lok hjúskapar og
             réttaráhrif þeirra gilda um lok staðfestrar samvistar.
   Sýslumaður eða dómari leitar sátta samkvæmt reglum 42. gr. hjúskaparlaga.
Þrátt fyrir ákvæði 1. mgr. 114. gr. hjúskaparlaga er ávallt heimilt að höfða mál
skv. 113. gr. laganna vegna staðfestrar samvistar fyrir íslenskum dómstólum hafi
                      staðfesting farið fram hér á landi.
  Þrátt fyrir ákvæði 1. mgr. 123. gr. hjúskaparlaga, er íslenskum stjórnvöldum
ávallt heimilt að leysa úr málum vegna staðfestrar samvistar sem stofnað er til
                                  hér á landi.
                  9. gr. Lög þessi öðlast gildi 27. júní 1996.

References

   Visible links
   1. http://www.althingi.is/dba-bin/lawformpr.pl?lnr=1996087
   2. http://www.althingi.is/dba-bin/ferill.pl?ltg=120&mnr=320
   3. http://www.althingi.is/altext/120/s/0564.html
   4. file:///altext/stjt/2000.052.html
   5. file:///altext/stjt/2000.052.html
   6. http://www.reglugerd.is/interpro/dkm/WebGuard.nsf/key2/681-2004
   7. http://www.reglugerd.is/interpro/dkm/WebGuard.nsf/key2/326-1996
   8. file:///altext/stjt/2000.052.html
