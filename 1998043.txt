
   --------------------------------------------------------------------------

         Lög um stofnun hlutafélags um síldarútvegsnefnd og stofnun sjóða í þágu
                                                                 síldarútvegsins

                              1998 nr. 43 29. maí

   --------------------------------------------------------------------------

                                     1. gr.
             Stofna skal hlutafélag er nefnist Íslandssíld hf. Ákvæði [2]laga
   nr. 2/1995, um hlutafélög, taka til Íslandssíldar hf. ef annað leiðir ekki
          af lögum þessum. Sjávarútvegsráðherra annast undirbúning að stofnun
                                                                   félagsins.

                                     2. gr.
                        Hlutverk Íslandssíldar hf. er að annast viðskipti með
    síldarafurðir og aðrar sjávarafurðir og hvers konar aðra starfsemi er því
            tengist. Heimilt er að breyta tilgangi félagsins á hluthafafundi.

                                     3. gr.
                Íslandssíld hf. tekur við stofnun félagsins, sbr. 6. gr., við
    öllum eignum, skuldum og skuldbindingum síldarútvegsnefndar öðrum en þeim
                             sem ráðstafað er á annan hátt, sbr. 8. og 9. gr.

                                     4. gr.
             Heildarupphæð hlutafjár Íslandssíldar hf. skal nema 75% af eigin
    fé félagsins. Skal ráðherra skipa matsnefnd til að meta eignir og skuldir
      síldarútvegsnefndar til viðmiðunar um upphæð hlutafjár að teknu tilliti
                                                      til ákvæða 8. og 9. gr.

                                     5. gr.
                  Þeir síldarsaltendur sem greitt hafa lögmælta söluþóknun af
   útfluttri síld skv. [3]2. gr. laga nr. 62/1962 á tímabilinu 1. janúar 1975
    31. desember 1997 eru eigendur 85% hlutafjár félagsins við stofnun þess,
          Íslandssíld hf. skal eiga 10% hlutafjár félagsins og lífeyrissjóðir
     sjómanna, í hlutfalli við fjölda sjómanna í hverjum sjóði við gildistöku
                                  laganna, skulu eiga 5% hlutafjár félagsins.
                Félög sem slitið hefur verið fyrir gildistöku laga þessara, á
       annan hátt en með sameiningu við önnur félög, teljast þó ekki eigendur
    skv. 1. mgr. Sama á við sé gjaldþrotaskiptum á búi aðila lokið fyrir sama
       tíma. Eigendur sameignarfélaga sem slitið hefur verið fyrir gildistöku
         laga þessara skulu eiga rétt á hlutafé skv. 1. mgr., sbr. 3. mgr., í
           hlutfalli við eignarhlut þeirra í sameignarfélaginu við slit þess.
                     Hlutdeild hvers aðila skal miðast við hlutfall verðmætis
     útfluttrar síldar viðkomandi aðila á vegum síldarútvegsnefndar 1. janúar
     1975  31. desember 1997 af heildarverðmæti samanlagðs útflutnings allra
     aðila er teljast eigendur skv. 1. mgr., sbr. 2. mgr., þessarar greinar á
        sama tímabili, framreiknað til verðlags við gildistöku laga þessara á
                                             grundvelli vísitölu neysluverðs.
           Eigin hluti félagsins skal selja innan 18 mánaða frá stofnun þess.
     Hluthafar sem greiddu lögmælta söluþóknun, sbr. 1. mgr., á tímabilinu 1.
            júlí 1992  31. desember 1997 eiga fyrstu 18 mánuði eftir stofnun
          félagsins forkaupsrétt að þeim. Enn fremur er heimilt að veita þeim
     forkaupsrétt að hlutum sem boðnir eru til sölu vegna hlutafjárhækkunar á
          sama tímabili. Forkaupsrétturinn skal miðast við hlutfall verðmætis
       útfluttrar síldar viðkomandi aðila á vegum síldarútvegsnefndar 1. júlí
       1992  31. desember 1997 af heildarverðmæti útflutnings allra aðila er
                teljast eigendur skv. 1. mgr., sbr. 2. mgr., á sama tímabili.

                                     6. gr.
             Halda skal stofnfund fyrir 1. ágúst 1998 og skal félagið þá taka
   við eignum, skuldum og skuldbindingum síldarútvegsnefndar öðrum en þeim er
   um ræðir í 8. og 9. gr., sbr. 3. gr. Á stofnfundinum skal leggja fram drög
           að stofnsamningi og samþykktum fyrir félagið og kjósa stjórn þess.
                   Allur kostnaður af stofnun hlutafélagsins skal greiðast af
                                                                    félaginu.

                                     7. gr.
           Fastráðnir starfsmenn síldarútvegsnefndar skulu eiga kost á starfi
                                                          hjá Íslandssíld hf.
                           Um biðlaunarétt sem kann að hafa fylgt störfum hjá
   síldarútvegsnefnd gilda ákvæði [4]laga nr. 70/1996, um réttindi og skyldur
                                                        starfsmanna ríkisins.

                                     8. gr.
                  Stofna skal sjóð sem skal renna til síldarrannsókna á vegum
                     Hafrannsóknastofnunarinnar. Sjóðurinn skal vera í vörslu
     Hafrannsóknastofnunarinnar. Stofnfé sjóðsins skal vera 110 millj. kr. af
    eigin fé síldarútvegsnefndar. Ráðstöfun fjár úr sjóðnum skal háð samþykki
    sjávarútvegsráðherra og skal árleg ráðstöfun miðast við að ekki sé gengið
                                                         á eigið fé sjóðsins.

                                     9. gr.
                    Stofna skal sérstakan sjóð sem hefur þann tilgang að efla
            vöruþróun síldarafurða og afla nýrra markaða fyrir síldarafurðir.
       Sjóðurinn skal vera sjálfseignarstofnun. Stofnfé sjóðsins skal vera 80
                                  millj. kr. af eigin fé síldarútvegsnefndar.
                   Sjávarútvegsráðherra skal annast gerð skipulagsskrár fyrir
           stofnunina sem skal staðfest af dómsmálaráðuneyti, sbr. [5]lög nr.
                                                                     19/1988.

                                    10. gr.
                 Sjóður sá sem um er rætt í 8. gr. skal undanþeginn opinberum
     gjöldum og sköttum hverju nafni sem þeir nefnast. Framlag til sjóðs þess
                         sem um er rætt í 9. gr. skal undanþegið tekjuskatti.

                                    11. gr.
                                                Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1998043
   2. file://1995002.html
   3. file://1962062.html
   4. file://1996070.html
   5. file://1988019.html
