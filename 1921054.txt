
   --------------------------------------------------------------------------

                            Lög um sölu á prestsmötu

                              1921 nr. 54 27. júní

   --------------------------------------------------------------------------

Tóku gildi 1. janúar 1922. Breytt með l. 38/1925 (tóku gildi 23. sept. 1925), l.
  62/1936 (tóku gildi 23. júní 1936) og l. 15/1942 (tóku gildi 8. júlí 1942).

 1. gr. Heimilt skal þeim, er prestsmötur eiga að greiða, að fá þær keyptar af
                   sér, svo sem fyrir er mælt í lögum þessum.
      2. gr. [Sá, er kaups beiðist á prestsmötu, sendir beiðni um það til
landsstjórnarinnar. Verð prestsmötu ákveður svo landsstjórnin þannig, að [8%]^1)
 af verðhæðinni veiti sömu vaxtaupphæð, sem ákvæðisverð prestsmötugjalds nemur,
sbr. [1]5.[2]7. gr. laga nr. 46, 16. nóvember 1907, um laun sóknarpresta. Kaup
       skulu síðan gerð áður ár sé liðið frá því, er kaupbeiðnin kom til
                            landsstjórnarinnar.]^2)
                       ^1)L. 62/1936, 1. gr. ^2)L. 38/1925.
 3. gr. [Ógreiddar eftirstöðvar af kaupverði prestsmötukvaða, sem keyptar hafa
verið samkvæmt eldri lagafyrirmælum, skulu lækkaðar í samræmi við ákvæði 1. gr.
      og afborganir færðar niður að sama skapi fyrir þau ár, sem eftir eru
                              greiðslutímans.]^1)
                               ^1)L. 62/1936, 2. gr.
  4. gr. Kaupandi greiðir að minnsta kosti ^1/10 hluta kaupverðsins um leið og
                                 kaup eru gerð.
 Fyrir eftirstöðvum kaupverðsins skal gera skuldabréf, með veði í fasteign, eða
annarri tryggingu, er landsstjórnin tekur gilda, og greiðast þær síðan á 10 árum
    með jöfnum afborgunum ásamt 5% vöxtum. Greiða má kaupverðið í einu lagi.
5. gr. [Andvirði prestsmötu, sem þegar er seld eða seld verður, renni til kirkna
    þess prestakalls, sem naut hennar áður, og skiptist jafnt milli þeirra.
 Prestlaunasjóður greiðir tekjumissi þann, er viðkomandi prestur hefur af sölu
                                prestsmötu.]^1)
                               ^1)L. 15/1942, 1. gr.

References

   Visible links
   1. file://1907046.html#g5
   2. file://1907046.html
