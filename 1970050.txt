
   --------------------------------------------------------------------------

                              Lög um skipamælingar

                              1970 nr. 50 12. maí

   --------------------------------------------------------------------------

1. gr. Skip í lögum þessum tekur til hvers fljótandi fars, sem er 6 metra langt
                eða meira og skráð er eða skrá skal hér á landi.
2. gr. [Skip skal mæla samkvæmt þeim alþjóðasamþykktum sem á hverjum tíma gilda
 um mælingu skipa og Ísland er aðili að. Heimilt er að staðfesta fyrir Íslands
 hönd alþjóðasamþykkt þá um mælingu skipa sem undirrituð var í London 23. júní
 1969 (International Convention on Tonnage Measurement of Ships, 1969). Þar til
  sú samþykkt tekur hér gildi skal mæla skip samkvæmt alþjóðareglum um mælingu
skipa (International Regulations for Tonnage Measurement of Ships), gefnum út í
Genf af Þjóðabandalaginu 30. júní 1939, eins og mælt er í samningi, undirrituðum
 í Osló 10. júní 1947, að viðbættum breytingum á honum, undirrituðum í Osló 21.
  maí 1965. Eftir að alþjóðasamþykktin um mælingu skipa, sem undirrituð var í
  London 23. júní 1969, hefur tekið gildi skal þó heimilt að mæla íslensk skip
   líka samkvæmt Osló-samþykktinni og færa brúttórúmlestatölu samkvæmt þeirri
  samþykkt inn á þjóðernisskírteini, öryggisskírteini og/eða haffærisskírteini
skipa þar til öðruvísi verður ákveðið af ráðherra þeim, sem fer með siglingamál,
að fengnum tillögum [forstjóra Siglingastofnunar Íslands].^1) Núgildandi ákvæði
  um búnað skipa og aðrar íslenskar reglur, sem miðast við rúmlestatölu skipa,
 skulu áfram miðast við brúttórúmlestir samkvæmt Osló-samþykktinni, nema annars
                               sé getið í reglum.
Um mælingu skipa, sem alþjóðasamþykktir ná ekki til, setur ráðherra reglur^2) að
           fengnum tillögum [forstjóra Siglingastofnunar Íslands].^1)
        Ráðherra getur undanþegið skip mælingu eftir tillögum [forstjóra
          Siglingastofnunar Íslands],^1) ef sérstaklega stendur á.]^3)
     ^1)[2]L. 7/1996, 1. gr. ^2)Rg. 167/1967. Rg. 244/1987, sbr. 294/1993. Rg.
                       527/1997. ^3)[3]L. 34/1984, 1. gr.
   3. gr. Gjald fyrir mælingu á skipi sé miðað við brúttórúmlestatal þess og
                 samkvæmt mælingu, gerðri eftir ákvæðum 2. gr.
4. gr. Nú er skip smíðað hér á landi, og skal þá skipasmiður eða fyrirsvarsmaður
  hans senda mælingamanni í umdæminu (í Reykjavík [forstjóra Siglingastofnunar
   Íslands]^1)) skriflega tilkynningu um skipasmíð með uppdráttum af skipi og
  einstökum hlutum þess og þeim öðrum gögnum, sem [forstjóri Siglingastofnunar
  Íslands]^1) getur ákveðið, svo tímanlega, að mæla megi jafnskjótt sem þil er
   lagt og innanborðsþiljur hafa verið settar. Vistarverur og önnur hýsi ofan
    þilfars skal mæla svo fljótt sem unnt er, áður en mælibréf er út gefið.
                              ^1)[4]L. 7/1996, 1. gr.
  5. gr. Nú er skipi breytt þannig, að rúmlestatal breytist, og er þá skylt að
 tilkynna það samkvæmt 4. gr., eftir því sem við á, enda skal þá, þegar er unnt
   er, ný mæling fara fram að því leyti sem hún er nauðsynleg til ákvörðunar
rúmlestatali skips. Síðan skal gefa út nýtt mælibréf, ef breyting hefur orðið á
                                 rúmlestatali.
               Skila skal jafnan mælibréfi, er nýtt er gefið út.
 6. gr. Nú verða breytingar á stærð þeirra rúma, sem eru undanþegin mælingu eða
 dregin eru frá, þegar rúmtak er reiknað, eða breyting er gerð á notkun slíkra
rúma, og ber skipstjóra eða eiganda að tilkynna það samkvæmt 4. gr. Skal þá mæla
skip að nýju, að því leyti sem það er nauðsynlegt til ákvörðunar lestatals þess,
og nýtt mælibréf gefið út eða tilgreint á fyrra mælibréfi, hvað breyst hafi, ef
                    stærðin er hin sama og áður á alla vegu.
 7. gr. Nú er skipt um nafn á skipi, og skal þá mæla það að nýju, áður en nýtt
  mælibréf er gefið út, nema sannað sé, að engin sú breyting hafi verið gerð á
skipinu, er máli skipti um rúmlestatal þess eða greinargerð í mælibréfi varðandi
                                      það.
 8. gr. Samkvæmt ósk eiganda skips eða skipstjóra skal mæla skip að nýju, nema
     [forstjóri Siglingastofnunar Íslands]^1) telji slíka mælingu algerlega
                                  ástæðulausa.
        Nú er skip mælt upp, og fer þá um útgáfu mælibréfs eftir 7. gr.
                              ^1)[5]L. 7/1996, 1. gr.
 9. gr. [Forstjóri Siglingastofnunar Íslands]^1) getur, hvenær sem honum þykir
 ástæða til, látið mæla skip. Nú kemur það fram, að breytingar, er í þessu efni
skipta máli, hafa orðið á skipi, eftir að það var mælt, og ekki hefur verið sagt
 til þeirra, og skal þá mæling fara fram á kostnað eiganda skips. Annars kostar
 fer mæling fram á kostnað ríkissjóðs. Ef breytingar samkvæmt framanskráðu hafa
                  orðið, fer um útgáfu mælibréfs eftir 7. gr.
                              ^1)[6]L. 7/1996, 1. gr.
  10. gr. Nú er skip smíðað hér, eða því breytt fyrir erlendan aðila, og má þá
  mæla það hér og gefa út mælibréf. Svo má og mæla hér hvert erlent skip eftir
beiðni hlutaðeigandi ríkisstjórnar og gefa út mælibréf, enda sé henni þegar sent
                    eftirrit af því ásamt mælingarskýrslum.
     Heimilt er að mæla erlend skip, er þau koma hingað, hafi þau ekki gilt
 alþjóðamælibréf samkvæmt alþjóðasamþykkt, sem Ísland er aðili að, eða skip er
 frá ríki, sem Ísland er samningi bundið um gagnkvæma viðurkenningu mælibréfa.
 11. gr. Nú verða eigendaskipti að skipi, og það skal skrá í öðru ríki, og skal
      þá senda mælingayfirvöldum þess ríkis eftirrit af mælingabréfi ásamt
 mælingarskýrslum, ef það ríki er bundið við alþjóðasamþykkt um mælingar skipa,
 sem Ísland er aðili að, eða við gagnkvæman samning um viðurkenningu mælibréfa.
12. gr. Nú er skip smíðað erlendis fyrir íslenska aðila eða því er breytt, sbr.
5. gr., eða íslenskur aðili verður eigandi erlends skips, og ber þá að mæla það
   hér, áður en mælibréf er gefið út, nema það ríki, sem skipið hefur fengið
mælingu og mælibréf í, sé aðili að alþjóðasamþykkt um mælingar skipa, sem Ísland
 er aðili að. Skal þá íslenska mælibréfið gefið út samkvæmt því, nema sérstakar
          ástæður séu fyrir hendi til þess að mæla skipið upp að nýju.
  13. gr. [Skip, sem mælt hefur verið samkvæmt alþjóðasamþykktinni um mælingu
skipa (24 metrar eða lengri), skal fá alþjóðlegt mælibréf (International Tonnage
         Certificate) og skal texti þess vera bæði á íslensku og ensku.
Skip undir 24 metrum að lengd, sem mælt hefur verið samkvæmt reglum sem ráðherra
       hefur sett samkvæmt 2. gr. laganna, skal fá íslenskt mælibréf.]^1)
                             ^1)[7]L. 34/1984, 2. gr.
         14. gr. Skipasmið, eiganda og skipstjóra er skylt að liðsinna
skipamælingamönnum, létta þeim starf þeirra og ryðja úr vegi eftir föngum öllu,
                             sem því kann að tálma.
15. gr. Gjöld í ríkissjóð fyrir mælingar skipa samkvæmt lögum þessum, dagpeninga
   og ferðakostnað mælingamanna ábyrgist eigandi skips. Ráðherra setur eftir
 tillögum [forstjóra Siglingastofnunar Íslands]^1) gjaldskrá^2) um mælingagjald
og dagpeninga og úrskurðar ferðakostnaðarreikninga mælingamanna, ef þörf gerist.
  Gjöld, dagpeningar og ferðakostnaður eru tryggð með lögveði í skipi með sama
                             hætti sem lestagjald.
              ^1)[8]L. 7/1996, 1. gr. ^2)Rg. 152/1998, rg. 118/2000.
   16. gr. Brot skipasmiða, eiganda eða fyrirsvarsmanna hans og skipstjóra á
   skyldum þeim, sem mæltar eru á hendur þeim í lögum þessum, varða sektum í
             ríkissjóð ,^1) nema þyngri refsing liggi við að lögum.
                             ^1)[9]L. 75/1982, 35. gr.

References

   Visible links
   1. http://www.althingi.is/dba-bin/lawformpr.pl?lnr=1970050
   2. file:///altext/stjt/1996.007.html
   3. file:///altext/stjtnr.html#1984034?g1
   4. file:///altext/stjt/1996.007.html
   5. file:///altext/stjt/1996.007.html
   6. file:///altext/stjt/1996.007.html
   7. file:///altext/stjtnr.html#1984034?g2
   8. file:///altext/stjt/1996.007.html
   9. file:///altext/stjtnr.html#1982075?g35
