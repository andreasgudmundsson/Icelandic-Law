
   --------------------------------------------------------------------------

                           Lög um fullvinnslu botnfiskafla um borð í veiðiskipum

                              1992 nr. 54 16. maí

   --------------------------------------------------------------------------

                                     1. gr.
          Sjávarútvegsráðuneytið veitir leyfi til fullvinnslu botnfiskafla um
         borð í veiðiskipi að uppfylltum skilyrðum laga þessara og reglugerða
                                                        settra samkvæmt þeim.
                Það telst fullvinnsla í þessu sambandi ef flökun eða flatning
                                            botnfisks er þáttur í vinnslunni.

                                     2. gr.
            [Um nýtingu afla um borð í fullvinnsluskipum gilda ákvæði laga um
                                              umgengni um nytjastofna sjávar.
              Um útreikning á nýtingu aflaheimilda skal farið að reglugerð um
                 nýtingarstuðla fyrir fullvinnsluskip sem ráðherra setur.]^1)

   ^1)[2]L. 58/1996, 1. gr.

                                     3. gr.
        [Um borð í fullvinnsluskipi skal vera aðstaða til móttöku, geymslu,
   vinnslu og frágangs aflans þannig að gæði framleiðslunnar verði tryggð.
        Ráðherra er heimilt að ákveða í reglugerð að um borð í
   fullvinnsluskipum skuli vera sjálfvirkur tækjabúnaður sem tryggi nákvæma
   vigtun og skráningu innvegins afla og afurða. Setja skal með reglugerð
   nánari ákvæði um nauðsynlegan búnað í þessu skyni og önnur atriði varðandi
   framkvæmd laganna.]^1)

   ^1)[3]L. 58/1996, 2. gr.

                                     4. gr.
        Það er skilyrði fyrir leyfisveitingu, sbr. 1. gr., að fjöldi í áhöfn
   sé nægilegur til að vinna afla á fullnægjandi hátt miðað við veiðar,
   vinnslu og gerð skips, að teknu tilliti til áskilins hvíldartíma og að
   fyrir hendi sé tilskilin aðstaða fyrir þá áhöfn og eftirlitsmenn, sbr. 6.
   gr.
        Í áhöfn skal vera maður með sérþekkingu á viðkomandi framleiðslu er
   hafa skal umsjón með allri vinnslu ásamt nauðsynlegu gæðaeftirliti. Skal
   með reglugerð kveða á um menntunarkröfur og starfssvið hans.

                                     5. gr.
        Áður en fullvinnsluleyfi er veitt skal liggja fyrir álit
   [Fiskistofu]^1) á því hvort búnaður sé fullnægjandi með hliðsjón af
   ákvæðum laga þessara og reglugerða settra með stoð í þeim. Þá skal liggja
   fyrir mat [Siglingastofnunar Íslands]^2) á því hvort reglum um
   öryggisbúnað varðandi fiskvinnslu og aðbúnað áhafnar sé fullnægt.

   ^1)[4]L. 58/1996, 3. gr.^2)[5]L. 7/1996, 21. gr.

                                     6. gr.
        [Eftirlitsmaður eða eftirlitsmenn skulu vera um borð í fiskiskipi,
   sem leyfi hefur til fullvinnslu botnfiskafla um borð, fyrst eftir að leyfi
   er veitt, svo lengi sem Fiskistofa metur nauðsynlegt með hliðsjón af
   framkvæmd vinnslunnar. Sama gildir verði það mikil breyting í áhöfn
   fullvinnsluskips, útgerðarháttum þess eða búnaði að ástæða sé til að ætla
   að það hafi veruleg áhrif á vinnslu um borð í skipinu. Í annan tíma er
   veiðieftirliti Fiskistofu heimilt að setja eftirlitsmann eða eftirlitsmenn
   um borð í fullvinnsluskip eftir því sem ástæða er talin til.
        Skal útgerð sjá eftirlitsmönnum fyrir fæði og aðstöðu meðan þeir eru
   við eftirlitsstörf um borð. Þá skal útgerð greiða allan kostnað sem hlýst
   af veru eftirlitsmanna um borð.]^1)

   ^1)[6]L. 58/1996, 4. gr.

                                    [7. gr.
        Brot gegn ákvæðum laga þessara eða reglum^1) settum samkvæmt þeim
   varða sektum nema þyngri refsing liggi við samkvæmt öðrum lögum.
        Um mál sem rísa út af brotum gegn ákvæðum þessara laga skal farið að
   hætti opinberra mála.
        Ráðuneytinu er enn fremur heimilt vegna brota á ákvæðum laga þessara,
   reglna settra samkvæmt þeim og leyfisbréfa að svipta skip leyfi til
   fullvinnslu botnfiskafla.]^2)

   ^1)Rg. 354/1996. Rg. 510/1998. Rg. 511/1998.^2)[7]L. 58/1996, 5. gr.

                                  [8. gr.]^1)
        Lög þessi öðlast þegar gildi.

   ^1)[8]L. 58/1996, 5. gr.

                            Ákvæði til bráðabirgða.
         ^1)

   ^1)[9]L. 58/1996, 6. gr.

References

   Visible links
   1. http://www.althingi.is/dba-bin/lawformpr.pl?lnr=1992054
   2. file:///altext/stjt/1996.058.html
   3. file:///altext/stjt/1996.058.html
   4. file:///altext/stjt/1996.058.html
   5. file:///altext/stjt/1996.007.html
   6. file:///altext/stjt/1996.058.html
   7. file:///altext/stjt/1996.058.html
   8. file:///altext/stjt/1996.058.html
   9. file:///altext/stjt/1996.058.html
