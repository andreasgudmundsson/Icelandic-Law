
   --------------------------------------------------------------------------

                                                      Lög um kjaramál fiskimanna

                              1998 nr. 10 27. mars

   --------------------------------------------------------------------------

                                     1. gr.
         Efnisákvæði miðlunartillagna þeirra sem ríkissáttasemjari lagði fram
      til lausnar kjaradeilum á fiskiskipaflotanum þann 16. mars 1998 og birt
   eru í fylgiskjölum IIV sem eru hluti af lögum þessum skulu frá gildistöku
               laga þessara gilda um kaup og kjör fiskimanna í aðildarfélögum
         Sjómannasambands Íslands, Farmanna- og fiskimannasambands Íslands og
    aðildarfélögum Alþýðusambands Vestfjarða, svo og Vélstjórafélagi Íslands,
    Vélstjórafélagi Ísafjarðar, Vélstjórafélagi Suðurnesja og Vélstjórafélagi
                    Vestmannaeyja, með þeim breytingum sem fram koma í 2. gr.

                                     2. gr.
         Séu færri menn á skipi sem stundar rækjuveiðar og landar daglega eða
         ísar afla um borð en við er miðað í skiptakjaraákvæðum kjarasamninga
   varðandi þær veiðar skiptist hlutur eða hlutir þeirra sem á vantar á milli
            þeirra sem á skipinu eru í réttu hlutfalli við skiptahlut þeirra.
        Ferðir til veiða utan efnahagslögsögu Íslands úr stofnum sem ekki eru
     íslenskir deilistofnar eru sérstakt kauptryggingartímabil og teljast því
                  ekki til sama kauptryggingartímabils og aðrar veiðar skips.

                                     3. gr.
         Vinnustöðvanir þeirra aðila sem um ræðir í fylgiskjölum IIV, svo og
       verkföll og verkbönn og aðrar aðgerðir sem ætlað er að knýja fram aðra
    skipan kjaramála en lög þessi ákveða, eru óheimilar. Þó er aðilum heimilt
    að semja um slíkar breytingar en eigi má knýja þær fram með vinnustöðvun.

                                     4. gr.
          Með brot gegn 3. gr. laga þessara skal fara að hætti opinberra mála
       og varða þau sektum ef ekki liggja við þyngri refsingar samkvæmt öðrum
                                                                       lögum.

                                     5. gr.
             Lög þessi öðlast þegar gildi og gilda til 15. febrúar árið 2000.

                              Fylgiskjal IIV. ^1)

   ^1)Um efni fylgiskjalanna vísast til Stjtíð. A 1998, bls. 4252.

References

   Visible links
   1. http://www.althingi.is/dba-bin/lawformpr.pl?lnr=1998010
