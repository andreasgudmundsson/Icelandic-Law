
   --------------------------------------------------------------------------

                 Lög um Flugmálastjórn Keflavíkurflugvallar^1)

                              2006 nr. 34 15. maí

   --------------------------------------------------------------------------

            ^1)Falla úr gildi 1. jan. 2009 skv. [1]l. 76/2008, 12. gr.
                 Ferill málsins á Alþingi.   Frumvarp til laga.

Tóku gildi 1. júní 2006 nema ákvæði til bráðabirgða sem tók gildi 19. maí 2006.
             Breytt með [2]l. 176/2006 (tóku gildi 30. des. 2006).

    1. gr. Flugmálastjórn Keflavíkurflugvallar er sérstök stofnun sem annast
   stjórnun, rekstur og uppbyggingu Keflavíkurflugvallar í samræmi við ákvæði
loftferðalaga og annarra laga eftir því sem við á. Aðsetur stofnunarinnar er þar
                           sem [ráðherra]^1) ákveður.
Flugmálastjórn Íslands annast eftirlit með framkvæmd flugverndar og flugöryggis
                             á Keflavíkurflugvelli.
   Sérstakur flugvallarstjóri stjórnar starfsemi og rekstri Flugmálastjórnar
          Keflavíkurflugvallar og ræður starfsmenn til stofnunarinnar.
[Ráðherra]^1) setur reglugerð þar sem kveðið er nánar á um skipulag og starfsemi
                     Flugmálastjórnar Keflavíkurflugvallar.
                             ^1)[3]L. 176/2006, 7. gr.
    2. gr. Flugmálastjórn Keflavíkurflugvallar ber ábyrgð á að starfrækt sé
   slökkvilið á Keflavíkurflugvelli og annast framkvæmd eldvarnaeftirlits. Um
starfsemi slökkviliðsins á Keflavíkurflugvelli gilda ákvæði [4]laga nr. 75/2000,
                  um brunavarnir, eftir því sem við getur átt.
  Flugmálastjórn Keflavíkurflugvallar er heimilt að semja við sveitarfélag eða
     byggðasamlag um að hafa með höndum verkefni og stjórn slökkviliðsins á
Keflavíkurflugvelli. Um slíkt skal gera skriflegan samning sem skal tilkynna til
                              Brunamálastofnunar.
    [Ráðherra]^1) er heimilt að setja í reglugerð nánari reglur um starfsemi
                       slökkviliðs Keflavíkurflugvallar.
                             ^1)[5]L. 176/2006, 7. gr.
3. gr. Lög þessi öðlast gildi 1. júní 2006 fyrir utan ákvæði til bráðabirgða sem
                              öðlast þegar gildi.
  Ákvæði til bráðabirgða. Bjóða skal því starfsfólki störf hjá Flugmálastjórn
   Keflavíkurflugvallar sem unnið hefur á árinu 2006 hjá eftirtöldum deildum
varnarliðsins á Keflavíkurflugvelli: Slökkviliði, snjóruðnings- og brautadeild,
                  rafeindadeild, voltadeild og verkfræðideild.
    Flugvallarstjórinn á Keflavíkurflugvelli undirbýr og annast ráðningar í
    framangreind störf hjá Flugmálastjórn Keflavíkurflugvallar í samráði við
                  varnarmálaskrifstofu utanríkisráðuneytisins.
Ákvæði [6]7. gr. laga nr. 70/1996, um réttindi og skyldur starfsmanna ríkisins,
           gilda ekki um störf sem ráðið er í samkvæmt þessu ákvæði.

References

   Visible links
   1. file://2008076.html#g12
   2. file://2006176.html
   3. file://2006176.html#g7
   4. file://2000075.html
   5. file://2006176.html#g7
   6. file://1996070.html#g7
