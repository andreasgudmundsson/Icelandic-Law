
   --------------------------------------------------------------------------

                               Lög um iðjuþjálfun

                            1977 nr. 75 31. desember

   --------------------------------------------------------------------------

                          Ferill málsins á Alþingi.

Tóku gildi 31. desember 1977. Breytt með l. 23/1991 (tóku gildi 17. apríl 1991),
   l. 116/1993 (tóku gildi 1. jan. 1994; EES-samningurinn: VII. viðauki), l.
76/2002 (tóku gildi 17. maí 2002), [1]l. 41/2007 (tóku gildi 1. sept. 2007), l.
  12/2008 (tóku gildi 1. apríl 2008) og [2]l. 88/2008 (taka gildi 1. jan. 2009
                 nema brbákv. VII sem tók gildi 21. júní 2008).

  1. gr. Rétt til að starfa sem iðjuþjálfi hér á landi og kalla sig iðjuþjálfa
        hefur sá einn, sem til þess hefur fengið leyfi [landlæknis].^1)
                              ^1)L. 12/2008, 30. gr.
 2. gr. [[Leyfi skv. 1. gr. skal veita íslenskum ríkisborgurum, ríkisborgurum í
 öðru aðildarríki EES-samningsins og í Sviss sem lokið hafa prófi frá skóla sem
 viðurkenndur er fullkominn iðjuþjálfaskóli af heilbrigðisstjórn þess lands sem
námið var stundað í.]^1) Leita skal umsagnar [iðjuþjálfunarbrautar við Háskólann
                   á Akureyri]^2) áður en leyfi er veitt.]^3)
        ^1)L. 76/2002, 8. gr. ^2)L. 12/2008, 31. gr. ^3)L. 116/1993, 6. gr.
  3. gr. [Nú uppfyllir maður skilyrði 2. gr. að öðru leyti en að því er varðar
ríkisfang í öðru aðildarríki EES-samningsins eða í Sviss og er þá [landlækni]^1)
      heimilt að veita honum ótakmarkað eða tímabundið leyfi til að stunda
iðjuþjálfun, enda hafi [iðjuþjálfunarbraut við Háskólann á Akureyri]^1) mælt með
                             leyfisveitingunni.]^2)
                   ^1)L. 12/2008, 32. gr. ^2)L. 76/2002, 9. gr.
4. gr. Iðjuþjálfi starfar við hæfingu og endurhæfingu sjúkra og heilbrigðra sem
                    fólgin er í þjálfun, fræðslu og kennslu.
  5. gr. Ekki má iðjuþjálfi taka sjúkling til meðferðar án samráðs við lækni.
  6. gr. Óheimilt er að ráða til hvers konar iðjuþjálfastarfa aðra en þá, sem
                      starfsleyfi hafa skv. 2. eða 3. gr.
  7. gr. Iðjuþjálfa er heimilt að hafa sér til aðstoðar fólk, sem ávallt skal
starfa á ábyrgð og undir handleiðslu hans. Aðstoðarfólk þetta hefur ekki heimild
  til að taka að sér sjálfstætt verkefni á neinu sviði, sem undir iðjuþjálfun
                                    fellur.
   8. gr. Iðjuþjálfa ber að þekkja skyldur sínar, viðhalda þekkingu sinni og
                  tileinka sér nýjungar, er varða iðjuþjálfun.
9. gr. Sérhverjum iðjuþjálfa er skylt að gæta þagmælsku um atriði, sem hann fær
vitneskju um í starfi sínu og leynt skulu fara skv. lögum eða eðli málsins. Sama
þagnarskylda hvílir á öllu aðstoðarfólki iðjuþjálfa og helst þagnarskyldan þótt
                           viðkomandi láti af starfi.
     10. gr. [Um eftirlit með iðjuþjálfum, veitingu áminningar og sviptingu
starfsleyfa eða takmörkun starfsréttinda sem veitt eru samkvæmt lögum þessum og
       endurveitingu slíkra réttinda gilda ákvæði laga um landlækni.]^1)
                             ^1)[3]L. 41/2007, 24. gr.
 11. gr. Um iðjuþjálfa gilda að öðru leyti, eftir því sem við getur átt, reglur
 laga um lækningaleyfi, réttindi og skyldur lækna og annarra, er lækningaleyfi
 hafa, og um skottulækningar. Reglur laga um þessi efni gilda um refsingu vegna
                              brota iðjuþjálfa ^1)
 Með mál út af brotum gegn lögum þessum skal farið að hætti opinberra mála.^2)
    ^1)[4]L. 41/2007, 24. gr. ^2)Málsgreinin var felld brott með [5]l. 88/2008,
       233. gr. Breytingin tekur gildi 1. jan. 2009 skv. [6]232. gr. s.l.
    12. gr. [Heilbrigðisráðherra]^1) getur sett nánari ákvæði í reglugerð um
                            framkvæmd laga þessara.
                              ^1)L. 12/2008, 33. gr.
 Ákvæði til bráðabirgða. [Starfsleyfi sem heilbrigðis- og tryggingamálaráðherra
hefur gefið út samkvæmt lögum þessum fyrir 1. apríl 2008 halda gildi sínu þrátt
                        fyrir ákvæði 1. gr. laganna.]^1)
                              ^1)L. 12/2008, 34. gr.

References

   Visible links
   1. file://2007041.html
   2. file://2008088.html
   3. file://2007041.html#g24
   4. file://2007041.html#g24
   5. file://2008088.html#g233
   6. file://2008088.html
