                                    dálkum.

   --------------------------------------------------------------------------

                               Lög um iðjuþjálfun

                            1977 nr. 75 31. desember

   --------------------------------------------------------------------------

  Tóku gildi 31. desember 1977. Breytt með [2]l. 23/1991 (tóku gildi 17. apríl
1991), [3]l. 116/1993 (tóku gildi 1. jan. 1994; EES-samningurinn: VII. viðauki)
                  og [4]l. 76/2002 (tóku gildi 17. maí 2002).

  1. gr. Rétt til að starfa sem iðjuþjálfi hér á landi og kalla sig iðjuþjálfa
      hefur sá einn, sem til þess hefur fengið leyfi heilbrigðisráðherra.
 2. gr. [[Leyfi skv. 1. gr. skal veita íslenskum ríkisborgurum, ríkisborgurum í
 öðru aðildarríki EES-samningsins og í Sviss sem lokið hafa prófi frá skóla sem
 viðurkenndur er fullkominn iðjuþjálfaskóli af heilbrigðisstjórn þess lands sem
námið var stundað í.]^1) Leita skal umsagnar stjórnar námsbrautar í iðjuþjálfun
         við Háskóla Íslands og landlæknis áður en leyfi er veitt.]^2)
                ^1)[5]L. 76/2002, 8. gr. ^2)[6]L. 116/1993, 6. gr.
  3. gr. [Nú uppfyllir maður skilyrði 2. gr. að öðru leyti en að því er varðar
   ríkisfang í öðru aðildarríki EES-samningsins eða í Sviss og er þá ráðherra
      heimilt að veita honum ótakmarkað eða tímabundið leyfi til að stunda
 iðjuþjálfun, enda hafi stjórn námsbrautar í iðjuþjálfun við Háskóla Íslands og
                   landlæknir mælt með leyfisveitingunni.]^1)
                             ^1)[7]L. 76/2002, 9. gr.
4. gr. Iðjuþjálfi starfar við hæfingu og endurhæfingu sjúkra og heilbrigðra sem
                    fólgin er í þjálfun, fræðslu og kennslu.
  5. gr. Ekki má iðjuþjálfi taka sjúkling til meðferðar án samráðs við lækni.
  6. gr. Óheimilt er að ráða til hvers konar iðjuþjálfastarfa aðra en þá, sem
                      starfsleyfi hafa skv. 2. eða 3. gr.
  7. gr. Iðjuþjálfa er heimilt að hafa sér til aðstoðar fólk, sem ávallt skal
starfa á ábyrgð og undir handleiðslu hans. Aðstoðarfólk þetta hefur ekki heimild
  til að taka að sér sjálfstætt verkefni á neinu sviði, sem undir iðjuþjálfun
                                    fellur.
   8. gr. Iðjuþjálfa ber að þekkja skyldur sínar, viðhalda þekkingu sinni og
                  tileinka sér nýjungar, er varða iðjuþjálfun.
9. gr. Sérhverjum iðjuþjálfa er skylt að gæta þagmælsku um atriði, sem hann fær
vitneskju um í starfi sínu og leynt skulu fara skv. lögum eða eðli málsins. Sama
þagnarskylda hvílir á öllu aðstoðarfólki iðjuþjálfa og helst þagnarskyldan þótt
                           viðkomandi láti af starfi.
10. gr. Verði landlæknir þess var, að iðjuþjálfi vanrækir skyldur sínar, fer út
          fyrir verksvið sitt eða brýtur í bága við fyrirmæli laga eða
  heilbrigðisyfirvalda, skal hann áminna viðkomandi. Nú kemur áminning ekki að
   haldi og ber þá landlækni að kæra málið fyrir ráðherra. Getur þá ráðherra
 úrskurðað, að viðkomandi skuli sviptur starfsleyfi, en skjóta má þeim úrskurði
                                 til dómstóla.
 11. gr. Um iðjuþjálfa gilda að öðru leyti, eftir því sem við getur átt, reglur
 laga um lækningaleyfi, réttindi og skyldur lækna og annarra, er lækningaleyfi
 hafa, og um skottulækningar. Reglur laga um þessi efni gilda um refsingu vegna
    brota iðjuþjálfa, um sviptingu starfsleyfis og um endurveitingu leyfis.
   Með mál út af brotum gegn lögum þessum skal farið að hætti opinberra mála.
12. gr. Ráðherra getur sett nánari ákvæði í reglugerð um framkvæmd laga þessara.
  Ákvæði til bráðabirgða. Þar til námsbraut í iðjuþjálfun við Háskóla Íslands
tekur til starfa skal leita umsagnar Iðjuþjálfafélags Íslands um þau atriði, sem
  stjórn námsbrautar í iðjuþjálfun við Háskóla Íslands er ætlað að fjalla um í
                                 lögum þessum.

References

   Visible links
   1. http://www.althingi.is/dba-bin/lawformpr.pl?lnr=1977075
   2. file:///altext/stjt/1991.023.html
   3. file:///altext/stjt/1993.116.html
   4. file:///altext/stjt/2002.076.html
   5. file:///altext/stjt/2002.076.html
   6. file:///altext/stjt/1993.116.html
   7. file:///altext/stjt/2002.076.html
