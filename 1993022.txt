
   --------------------------------------------------------------------------

                             Lög um Skálholtsskóla

                              1993 nr. 22 29. mars

   --------------------------------------------------------------------------

                 Ferill málsins á Alþingi.   Frumvarp til laga.

                           Tóku gildi 7. apríl 1993.
     1. gr. Skálholtsskóli er kirkjuleg menningar- og menntastofnun, í eigu
   þjóðkirkju Íslands og starfar á grunni fornrar skólahefðar í Skálholti og
                          norrænnar lýðháskólahefðar.
Kirkjuráð ber stjórnunarlega og fjárhagslega ábyrgð á rekstri skólans fyrir hönd
þjóðkirkju Íslands. Gerður skal samningur um þátttöku ríkissjóðs í rekstri hans.
2. gr. Markmið Skálholtsskóla er að efla tengsl kirkju og þjóðlífs og stuðla að
  sem víðtækustum áhrifum kristinnar trúar og kristinnar menningar í íslensku
   þjóðlífi. Skólinn skal leitast við að efla þjóðkirkjuna, m.a. með fræðslu
                              starfsmanna hennar.
           3. gr. Skólinn skal einkum starfa á eftirgreindum sviðum:
                                 a. Guðfræðisviði.
                             b. Kirkjutónlistarsviði.
                                 c. Fræðslusviði.
        Sviðin skulu nánar skilgreind í samþykktum skólans, sbr. 4. gr.
    4. gr. Kirkjuráð skipar skólaráð Skálholtsskóla til fjögurra ára í senn.
 Nánari ákvæði um starf og rekstur Skálholtsskóla skulu tilgreind í samþykktum
                           hans sem kirkjuráð setur.
                    5. gr. Lög þessi öðlast þegar gildi. ...
   Ákvæði til bráðabirgða. Lög þessi skulu endurskoðuð innan fjögurra ára með
hliðsjón af endurskoðun samkomulags um rekstur Skálholtsskóla, dags. 1. desember
                                     1992.
