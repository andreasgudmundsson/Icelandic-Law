                                    dálkum.

   --------------------------------------------------------------------------

     Lög um sameiningu Búnaðarfélags Íslands og Stéttarsambands bænda í ein
                              heildarsamtök bænda

                           1994 nr. 130 20. desember

   --------------------------------------------------------------------------

   1. gr. Við sameiningu Búnaðarfélags Íslands og Stéttarsambands bænda í ein
heildarsamtök bænda 1. janúar 1995 taka hin nýju samtök við réttindum og skyldum
            Búnaðarfélagsins og Stéttarsambandsins, lögum samkvæmt.
Stjórnir Búnaðarfélagsins og Stéttarsambandsins fara frá og með 1. janúar 1995 í
  sameiningu með það hlutverk, sem annarri hvorri þeirra er falið í einstökum
lögum, uns fyrsta stjórn hinna nýju samtaka hefur verið kjörin. Eftir það fer sú
                 stjórn með það hlutverk sem að framan greinir.
 2. gr. Þeir starfsmenn Búnaðarfélags Íslands, sem fastráðnir eru hjá félaginu
     31. desember 1994 og verða starfsmenn hinna nýju samtaka, halda áunnum
  lífeyrisréttindum sínum og geta áfram átt aðild að Lífeyrissjóði starfsmanna
      ríkisins með þeim réttindum og skyldum sem fyrir er mælt í lögum um
                                lífeyrissjóðinn.
 3. gr. Ríkissjóður ábyrgist gagnvart hinum nýju samtökum skuldbindingar þeirra
við Lífeyrissjóð starfsmanna ríkisins vegna lífeyrisréttinda skv. 2. gr., svo og
 vegna lífeyrisréttinda fastráðinna starfsmanna Búnaðarfélags Íslands sem látið
                     hafa af störfum fyrir 1. janúar 1995.
 4. gr. Jafnskjótt og fyrsta þing hinna nýju samtaka hefur sett þeim formlegar
 samþykktir skulu lög þessi tekin til endurskoðunar, svo og öll þau lagaákvæði
  önnur þar sem vísað er til Búnaðarfélags Íslands eða Stéttarsambands bænda.
                      5. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1994130
