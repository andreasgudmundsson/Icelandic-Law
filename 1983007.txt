
   --------------------------------------------------------------------------

                                                      Lög um þjóðsöng Íslendinga

                              1983, nr. 7, 8. mars

   --------------------------------------------------------------------------

                                     1. gr.
           Þjóðsöngur Íslendinga er ,,Ó Guð vors lands``, ljóð eftir Matthías
   Jochumsson og lag Sveinbjörns Sveinbjörnssonar.

                                     2. gr.
           Þjóðsöngurinn er eign íslensku þjóðarinnar, og fer
   forsætisráðuneytið með umráð yfir útgáfurétti á honum.

                                     3. gr.
           Þjóðsönginn skal ekki flytja eða birta í annarri mynd en hinni
   upprunalegu gerð. Ekki er heimilt að nota þjóðsönginn á nokkurn hátt í
   viðskipta- eða auglýsingaskyni.

                                     4. gr.
           Nú rís ágreiningur um rétta notkun þjóðsöngsins og sker þá
   forsætisráðherra úr.

                                     5. gr.
           Með forsetaúrskurði skal setja nánari ákvæði um notkun
   þjóðsöngsins, ef þörf þykir.

                                     6. gr.
           Brot gegn ákvæðum laga þessara varða sektum eða varðhaldi. Með mál
   út af slíkum brotum skal farið að hætti opinberra mála.

References

   Visible links
   1. http://www.althingi.is/dba-bin/lawformpr.pl?lnr=1983007
