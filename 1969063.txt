
   --------------------------------------------------------------------------

                                         [Lög um verslun með áfengi og tóbak]^1)

                             1969, nr. 63, 28. maí

   --------------------------------------------------------------------------

   ^1)[2]L. 95/1995, 8. gr.

                                   I. kafli.

                         Um áfengis- og tóbaksverslun.

                                     1. gr.
           [Innflutningur til landsins á vínanda og áfengi, sem í er meira en
   2,25% af vínanda að rúmmáli, fer eftir ákvæðum áfengislaga.
           Ríkisstjórninni einni er heimilt að flytja inn frá útlöndum tóbak,
   hvort heldur er unnið eða óunnið og til hvers sem það er ætlað.]^1)
           Lög þessi taka ekki til skipa og flugvéla, sem koma í landhelgi og
   hafa innanborðs áfengi eða tóbak sem hluta af tollfrjálsum forða, ef með
   þann varning er farið samkvæmt sérákvæðum laga. Ráðherra er heimilt að
   setja sérreglur um innflutning ferðamanna og áhafna skipa og flugvéla á
   áfengi og tóbaki.^2)

   ^1)[3]L. 95/1995, 1. gr.^2)[4]Rg. 251/1992, sbr. [5]409/1993, [6]201/1994,
   [7]160/1996 og [8]412/1996.

                                     2. gr.
           [Áfengis- og tóbaksverslun ríkisins annast innflutning og innkaup
   á vínanda, áfengi og tóbaki samkvæmt lögum þessum og dreifingu þessara
   vara undir yfirstjórn fjármálaráðherra. Þess skal gætt að jafnræði gildi
   gagnvart öllum áfengisbirgjum.
           Áfengis- og tóbaksverslun ríkisins skal einni heimil starfræksla
   tóbaksgerðar.
           Fjármálaráðherra veitir leyfi til innflutnings og heildsölu á
   áfengi, svo og til framleiðslu áfengra drykkja, enda sé slík framleiðsla,
   sala eða innflutningur ætluð til sölu samkvæmt ákvæðum áfengislaga. Leyfi
   til heildsölu á áfengi má veita innflytjanda áfengis, svo og öðrum þeim
   sem hyggjast endurselja áfengi frá framleiðanda eða innflytjanda.
           Fjármálaráðherra er heimilt að setja skilyrði fyrir því að leyfi
   sé veitt til framleiðslu áfengis og kveða á um eftirlit.
           Ráðherra setur með reglugerð^1) nánari reglur um veitingu leyfis
   skv. 3. mgr. Skal þar m.a. kveðið á um skilyrði fyrir leyfisveitingu,
   gildistíma leyfis, afturköllun þess, um auðkenni á áfengi sem látið er af
   hendi og eftirlit með starfsemi leyfishafa.]^2)

   ^1)[9]Rg. 585/1995.^2)[10]L. 95/1995, 2. gr.

                                     3. gr.
           Fjármálaráðherra ákveður útsöluverð áfengis og tóbaks á hverjum
   tíma. [Verð í smásöluverslunum Áfengis- og tóbaksverslunar ríkisins á
   hverri vöru fyrir sig skal vera það sama hvar sem er á landinu.]^1)
   Álagningarhlutfall á vindlingum (sígarettum) og smávindlum (cigarillos)
   skal vera þannig, að samkeppnisaðstaða síðarnefndrar vörutegundar gegn
   vindlingum sé auðvelduð, eftir því sem atvik leyfa.

   ^1)[11]L. 95/1995, 3. gr.

                                     4. gr.
           [Ráðherra skipar forstjóra Áfengis- og tóbaksverslunar ríkisins
   til fimm ára í senn. Forstjóri ræður aðra starfsmenn.]^1)
           [Áfengis- og tóbaksverslun ríkisins skal starfa í tveimur deildum
   er séu aðgreindar rekstrarlega og fjárhagslega. Skal önnur deildin hafa
   með höndum innflutning og heildsölu áfengis en hin skal annast smásölu
   áfengis. Fjármálaráðherra skal skipa Áfengis- og tóbaksverslun ríkisins
   stjórn og setja með reglugerð nánari ákvæði um skipulag hennar.]^2)

   ^1)[12]L. 83/1997, 38. gr.^2)[13]L. 95/1995, 4. gr.

                                     5. gr.
           [[Áfengis- og tóbaksverslun ríkisins selur áfengi innan lands,
   sbr. 11. gr. áfengislaga.]^1) Um endursölu áfengis hjá vínveitingahúsum
   fer eftir ákvæðum sérlaga.]^2)

   ^1)[14]L. 95/1995, 5. gr.^2)[15]L. 51/1986, 2. gr.

                                     6. gr.
           Tóbak það, sem Áfengis- og tóbaksverslun ríkisins flytur inn
   og/eða framleiðir, selur hún innanlands í heildsölu.

                                     7. gr.
           ...^1)

   ^1)[16]L. 95/1995, 6. gr.

                                     8. gr.
           [Leggja skal hald á vörur þær sem lög þessi taka til og inn eru
   fluttar eða framleiddar í heimildarleysi. Innfluttar vörur skulu afhentar
   Áfengis- og tóbaksverslun ríkisins til ráðstöfunar.]^1)

   ^1)[17]L. 95/1995, 7. gr.

                                   II. kafli.

                                     ...^1)

   ^1)[18]L. 76/1982, 62. gr.

                                  III. kafli.

                                 Almenn ákvæði.

                                    14. gr.
           Ráðherra er heimilt að kveða nánar á um framkvæmd laga þessara með
   reglugerð.^1)

   ^1)[19]Rg. 39/1935, um sölu áfengis til iðnaðar o.[20]fl. Rg. 597/1993,
   sbr. [21]490/1994 (um skilgreiningu og kynningu á tilteknum áfengum
   drykkjum). [22]Rg. 585/1995. [23]Rg. 607/1995. [24]Rg. 135/1996.

                                    15. gr.
           Með mál út af brotum gegn lögum þessum skal fara að hætti
   opinberra mála, og varða brot sektum, nema varði þyngri refsingum samkvæmt
   öðrum lögum.

References

   Visible links
   1. http://www.althingi.is/dba-bin/lawformpr.pl?lnr=1969063
   2. file://ekkitil/ekkitil.html?1995095#g8
   3. file://ekkitil/ekkitil.html?1995095#g1
   4. file://ekkitil/ekkitil.html?REGL/1992251
   5. file://ekkitil/ekkitil.html?REGL/1993409
   6. file://ekkitil/ekkitil.html?REGL/1994201
   7. file://ekkitil/ekkitil.html?REGL/1996160
   8. file://ekkitil/ekkitil.html?REGL/1996412
   9. file://ekkitil/ekkitil.html?REGL/1995585
  10. file://ekkitil/ekkitil.html?1995095#g2
  11. file://ekkitil/ekkitil.html?1995095#g3
  12. file://ekkitil/ekkitil.html?1997083#g38
  13. file://ekkitil/ekkitil.html?1995095#g4
  14. file://ekkitil/ekkitil.html?1995095#g5
  15. file://ekkitil/ekkitil.html?1986051#g2
  16. file://ekkitil/ekkitil.html?1995095#g6
  17. file://ekkitil/ekkitil.html?1995095#g7
  18. file://1982076.html
  19. file://ekkitil/ekkitil.html?REGL/1935039
  20. file://ekkitil/ekkitil.html?REGL/1993597
  21. file://ekkitil/ekkitil.html?REGL/1994490
  22. file://ekkitil/ekkitil.html?REGL/1995585
  23. file://ekkitil/ekkitil.html?REGL/1995607
  24. file://ekkitil/ekkitil.html?REGL/1996135
