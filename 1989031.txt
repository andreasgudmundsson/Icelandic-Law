
   --------------------------------------------------------------------------

        Lög um endurbætur og framtíðaruppbyggingu forsetasetursins á Bessastöðum

                              1989 nr. 31 12. maí

   --------------------------------------------------------------------------

                                     1. gr.
                    Fyrir árslok 1990 skal lokið viðgerðum og endurbyggingu á
              Bessastaðastofu. Viðgerð og endurbyggingu annarra húsa, tengdra
                               Bessastaðastofu, skal lokið fyrir árslok 1991.
            Þegar við gildistöku laga þessara skal gerð áætlun um framkvæmdir
    samkvæmt 1. mgr. þessarar greinar. Þeirri áætlun skal lokið fyrir 1. júlí
                                                                        1989.
               Á árinu 1989 er heimilt að verja allt að 45 milljónum króna úr
                              ríkissjóði til verkefna samkvæmt þessari grein.

                                     2. gr.
         Gerð skal heildaráætlun um nýtingu lands og uppbyggingu mannvirkja á
                                               Bessastöðum fyrir árslok 1990.
         Til þessa verkefnis er heimilt að verja allt að 5 milljónum króna úr
                                                     ríkissjóði á árinu 1989.

                                     3. gr.
            Uppbyggingu og viðgerðum annarra mannvirkja en þeirra, sem 1. gr.
             tekur til, skal lokið innan sex ára frá gildistöku þessara laga.

                                     4. gr.
                  Forsætisráðherra skipar nefnd þriggja manna er annast undir
     yfirstjórn ráðuneytisins áætlanagerð samkvæmt lögum þessum. Nefndin skal
              með sama hætti sjá um framkvæmdir samkvæmt lögum þessum og gera
                             fjárhagsáætlanir við undirbúning fjárlagagerðar.

                                     5. gr.
                Framkvæmdaáætlun ásamt fjárhagsáætlun fyrir verkið í heild og
       greinargerð um framvindu verksins og áfallinn kostnað skal árlega lögð
                    fyrir Alþingi við gerð fjárlaga uns framkvæmdum er lokið.

                                     6. gr.
          Allur stofn- og viðhaldskostnaður samkvæmt lögum þessum skal færast
                    sem sérstakur liður í A-hluta fjárlaga og ríkisreiknings.

                                     7. gr.
        Fjármálaráðherra fyrir hönd ríkissjóðs er heimilt að taka lán allt að
        50 milljónum króna innan lands á árinu 1989 til þess að mæta kostnaði
                                                       samkvæmt lögum þessum.

                                     8. gr.
                                                Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1989031
