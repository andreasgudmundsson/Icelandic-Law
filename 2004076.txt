                                    dálkum.

   --------------------------------------------------------------------------

                              Lög um tónlistarsjóð

                              2004 nr. 76 7. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

                           Tóku gildi 18. júní 2004.
1. gr. Hlutverk tónlistarsjóðs er að efla íslenska tónlist og stuðla að kynningu
                á íslenskum tónlistarmönnum og tónsköpun þeirra.
Alþingi veitir árlega fé í fjárlögum í tónlistarsjóð. Sjóðurinn skiptist í tvær
  deildir, tónlistardeild og markaðs- og kynningardeild. Tónlistardeild veitir
 styrki til almennrar tónlistarstarfsemi, en markaðs- og kynningardeild veitir
  styrki til kynningar og markaðssetningar á tónlist og tónlistarmönnum hér á
                               landi og erlendis.
Menntamálaráðherra úthlutar úr tónlistarsjóði að fengnum tillögum tónlistarráðs,
                                  sbr. 3. gr.
     Menntamálaráðherra setur nánari reglur^1) um úthlutun styrkveitinga úr
                                tónlistarsjóði.
                               ^1)[4]Rgl. 125/2005.
 2. gr. Menntamálaráðherra skipar tónlistarráð til þriggja ára í senn. Í ráðinu
skulu eiga sæti þrír fulltrúar. Samtónn tilnefnir einn, en tveir eru skipaðir án
tilnefningar og skal annar þeirra vera formaður ráðsins. Varamenn skulu skipaðir
 með sama hætti. Ekki er heimilt að skipa sama mann aðalfulltrúa í tónlistarráð
                       meira en tvö starfstímabil í röð.
  3. gr. Tónlistarráð gerir tillögu til menntamálaráðherra um úthlutun fjár úr
 tónlistarsjóði. Við mat á umsóknum er tónlistarráði heimilt að leita umsagnar
                                   fagaðila.
 Ráðið veitir umsögn um erindi sem menntamálaráðuneytið vísar til þess og getur
  einnig að eigin frumkvæði beint ábendingum og tillögum til ráðuneytisins um
                               tónlistarmálefni.
Þóknun fulltrúa í tónlistarráði og annar kostnaður við störf ráðsins greiðist úr
                                tónlistarsjóði.
                      4. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=2004076
   2. http://www.althingi.is/dba-bin/ferill.pl?ltg=130&mnr=910
   3. http://www.althingi.is/altext/130/s/1382.html
   4. file://ekkitil/ekkitil.html?REGL/2005125
