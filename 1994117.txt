
   --------------------------------------------------------------------------

                           Lög um skipulag ferðamála

                           1994 nr. 117 16. september

   --------------------------------------------------------------------------

                       I. kafli. Tilgangur og yfirstjórn.
1. gr. Tilgangur laga þessara er að stuðla að þróun ferðamála sem atvinnugreinar
og skipulagningu ferðaþjónustu fyrir íslenskt og erlent ferðafólk sem mikilvægs
  þáttar í íslensku atvinnu- og félagslífi, bæði með hliðsjón af þjóðhagslegri
                          hagkvæmni og umhverfisvernd.
2. gr. Samgönguráðuneytið fer með yfirstjórn mála þeirra sem lög þessi taka til.
Samgönguráðherra er heimilt að setja reglugerðir^1) um skipulag ferðamála að því
   leyti sem það er nauðsynlegt vegna skuldbindinga er leiðir af samningi um
 Evrópskt efnahagssvæði milli Efnahagsbandalags Evrópu, Kola- og stálbandalags
  Evrópu og aðildarríkja þess annars vegar og aðildarríkja Fríverslunarsamtaka
            Evrópu hins vegar, sbr. lög um Evrópska efnahagssvæðið.
                                ^1)Augl. 571/1993.

                        II. kafli. Ferðamálaráð Íslands.
     3. gr. Ferðamálaráð Íslands fer með stjórn ferðamála undir yfirstjórn
                             samgönguráðuneytisins.
Halda skal fund í ráðinu í janúarmánuði og afgreiða á þeim fundi fjárhagsáætlun
ráðsins fyrir það ár, sbr. 8. gr. [Aðrir fundir skulu haldnir samkvæmt ákvörðun
                                  ráðsins.]^1)
                             ^1)[2]L. 14/1999, 1. gr.
 4. gr. [Samgönguráðherra skipar sjö menn í Ferðamálaráð og jafnmarga til vara.
Skipunartími Ferðamálaráðs skal vera fjögur ár, en skipunartími ráðherraskipaðra
fulltrúa skal þó takmarkaður við embættistíma þess ráðherra sem skipar þá. Skulu
  tveir skipaðir án tilnefningar og skal annar þeirra vera formaður ráðsins og
     hinn varaformaður. Aðra fulltrúa í Ferðamálaráð skipar ráðherra eftir
  tilnefningu eftirtalinna: Samtaka ferðaþjónustunnar, sem tilnefna tvo menn,
    Sambands íslenskra sveitarfélaga, sem tilnefnir tvo, og Ferðamálasamtaka
                        Íslands, sem tilnefna einn.]^1)
                             ^1)[3]L. 14/1999, 2. gr.
  5. gr. [Ferðamálaráði er heimilt að skipa undirnefndir til þess að vinna að
  einstökum málaflokkum. Í undirnefndir er heimilt að skipa menn sem ekki eiga
                           sæti í Ferðamálaráði.]^1)
                             ^1)[4]L. 14/1999, 3. gr.
  6. gr. [Að fenginni umsögn Ferðamálaráðs skipar ráðherra ferðamálastjóra til
 fimm ára í senn. Ferðamálastjóri annast daglega stjórn Ferðamálaráðs samkvæmt
                           því sem ráðið ákveður.]^1)
Ferðamálastjóri situr fundi Ferðamálaráðs og framkvæmdastjórnar með málfrelsi og
                                 tillögurétti.
                            ^1)[5]L. 83/1997, 141. gr.
                    7. gr. Verkefni Ferðamálaráðs eru þessi:
                1. Skipulagning og áætlanagerð um íslensk ferðamál.
                 [2. Rannsóknir og kannanir á sviði ferðamála.]^1)
                        [3.] ^1) Landkynning og markaðsmál.
              [4.] ^1) Þátttaka í fjölþjóðlegu samstarfi um ferðamál.
       [5.] ^1) Ráðgjöf og aðstoð við aðila ferðaþjónustunnar og samræming á
                               starfsemi þeirra.
                                   [6.] ^1) ^2)
   [7.] ^1) Skipulagning námskeiða fyrir aðila ferðaþjónustunnar um samskipti og
                            þjónustu við ferðamenn.
      [8.] ^1) Forganga um hvers konar þjónustu- og upplýsingastarfsemi fyrir
                                   ferðamenn.
    [9.] ^1) Starfræksla sameiginlegrar bókunarmiðstöðvar í samvinnu við aðila
                               ferðaþjónustunnar.
   [10.] ^1) Samstarf við [Náttúruvernd ríkisins]^3) og aðra hlutaðeigandi aðila
um að umhverfi, náttúru- og menningarverðmæti spillist ekki af starfsemi þeirri
                            sem lög þessi taka til.
      [11.] ^1) Frumkvæði að fegrun umhverfis og góðri umgengni á viðkomu- og
dvalarstöðum ferðafólks. Samstarf við einkaaðila og opinbera aðila um snyrtilega
                     umgengni lands í byggðum sem óbyggðum.
    [12.] ^1) Könnun á réttmæti kvartana um misbresti á þjónustu við ferðamenn.
         [13.] ^1) Undirbúningur og stjórn almennra ráðstefna um ferðamál.
    [14.] ^1) Önnur þau verkefni sem Ferðamálaráð ákveður eða því eru falin með
                         lögum þessum eða á annan hátt.
    ^1)[6]L. 14/1999, 4. gr. ^2)[7]L. 20/2000, 1. gr. ^3)[8]L. 93/1996, 41. gr.
     8. gr. [Fjármagni því sem Ferðamálaráð hefur yfir að ráða skal varið á
                             eftirfarandi hátt:]^1)
    a. Til að veita einkaaðilum og opinberum aðilum styrki til að koma upp eða
                       endurbæta aðstöðu fyrir ferðamenn.
                b. Til landkynningarverkefna á vegum Ferðamálaráðs.
               c. Til Ferðamálasjóðs til styrkveitinga, sbr. 20. gr.
   Ferðamálaráð gerir fjárhagsáætlun fyrir eitt ár í senn sem skal lögð fyrir
               samgönguráðherra en hann tekur endanlega ákvörðun.
 Kostnaður af starfsemi Ferðamálaráðs skal að öðru leyti greiddur úr ríkissjóði
                           samkvæmt ákvæðum fjárlaga.
                            ^1)[9]L. 144/1995, 49. gr.

                     III. kafli. Almennar ferðaskrifstofur.
  9. gr. [Ferðaskrifstofa merkir í lögum þessum fyrirtæki sem tekur að sér að
 veita í atvinnuskyni, að einhverju eða öllu leyti, eftirgreinda þjónustu fyrir
                                   almenning:
      a. Hvers konar umboðssölu farmiða með skipum, bifreiðum, flugvélum eða
                  járnbrautum og upplýsingar um slíkar ferðir.
                             b. Útvegun gistihúsnæðis.
     c. Skipulagningu og sölu hópferða, innan lands eða erlendis, starfrækslu
                   sætaferða og móttöku erlendra ferðamanna.
      d. Starfrækslu bókunarþjónustu fyrir ferðir og gistingu, sbr. a-, b- og
         c-liði, og afþreyingu, þar með talinnar tölvubókunarþjónustu.
Í reglugerð skulu sett nánari ákvæði um með hvaða hætti skuli hafa eftirlit með
                           þjónustu ferðaskrifstofa.
Samgönguráðuneytið sker úr ef ágreiningur verður um hvort starfsemi telst falla
undir ac-lið hér að framan, svo og um það hvort um ferðaskrifstofustarfsemi sé
                     að ræða í skilningi laga þessara.]^1)
                             ^1)[10]L. 73/1998, 1. gr.
    10. gr. [Hver sá sem vill reka ferðaskrifstofu skal hafa til þess leyfi
samgönguráðuneytis. Leyfi til reksturs ferðaskrifstofu skal veita í fyrsta sinn
                 til tveggja ára en síðan til fimm ára í senn.
  Erlend ferðaskrifstofa, sem hyggst opna starfsstöð á Íslandi, skal sækja um
leyfi og leggja fram tryggingu fyrir starfsemi sinni svo sem nánar er fyrir mælt
                                í lögum þessum.
    Leyfi til reksturs ferðaskrifstofu skiptast í tvo flokka eftir umfangi:
    1. Ferðaskrifstofa: Ferðaskrifstofa merkir í lögum þessum fyrirtæki, félag
 eða einstakling sem tekur að sér að veita í atvinnuskyni alla almenna þjónustu
við ferðamenn, þar með talin skipulagning og miðlun ferða, þar með talin alferð,
              gisting og frístundaiðja, og selur almenna farseðla.
   2. Ferðaskipuleggjandi: Ferðaskipuleggjandi merkir í lögum þessum fyrirtæki,
félag eða einstakling sem skipuleggur ferðir hópa eða einstaklinga innan lands,
 einnig fyrirtæki sem annast móttöku hópa eða einstaklinga og skipuleggur fyrir
 þá dvöl og frístundaiðju eða fundi og ráðstefnur og þjónustu tengda þeim innan
   lands. Ferðaskipuleggjandi annast enga almenna farseðlaútgáfu til útlanda,
                    hvorki með leiguflugi né áætlunarflugi.
Óheimilt er að stunda þau störf sem greind eru í þessum lögum, svo og að nota í
nafni eða auglýsingum einstaklinga, félaga eða fyrirtækja orðið ferðaskrifstofa
    eða ferðaskipuleggjandi eða hliðstæð erlend orð nema hafa til þess leyfi
                             samgönguráðuneytisins.
  Ferðaskrifstofa skal hafa leyfi sitt til ferðaskrifstofureksturs sýnilegt á
                               starfsstöð sinni.
 Ráðuneytið ákveður einnig hvaða íslensk ferðafélög eru undanþegin ákvæðum laga
               þessara að því er lýtur að ferðum innan lands.]^1)
                             ^1)[11]L. 73/1998, 1. gr.
             11. gr. [Merking orða í lögum þessum er sem hér segir:
      1. Alferð, sbr. [12]lög um alferðir, nr. 80/1994, er fyrir fram ákveðin
  samsetning ekki færri en tveggja eftirfarandi atriða, þegar ferð er seld eða
  boðin til sölu á heildarverði og þegar þjónustan tekur til lengri tíma en 24
                        klst. eða í henni felst gisting:
                                   a. flutnings,
                                   b. gistingar,
   c. annarrar þjónustu við ferðamenn sem tekur til verulegs hluta ferðarinnar.
    Það telst alferð þótt reikningar sé gerðir sérstaklega fyrir hvert atriði.
      2. Leiguflug er annað flug en reglubundið áætlunarflug til flutnings á
      farþegum með loftförum til og frá Íslandi þegar aðili, þar með talin
 ferðaskrifstofa, hefur tekið farrými loftfars að hluta eða öllu leyti á leigu
                                hjá flugrekanda.
        3. Tryggingarskyld starfsemi er sala alferða innan lands og utan og
                            leiguflugs til útlanda.
   4. Viðskiptavinur er sá sem kaupir alferð eða leiguflug hjá ferðaskrifstofu.
 Framselji viðskiptavinur alferð eða leiguflug til þriðja manns fær sá kröfu á
ferðaskrifstofu stöðvist rekstur hennar eða verði hún gjaldþrota. Kaup á alferð
  eða sæti með leiguflugi til endursölu fellur ekki undir þessa skilgreiningu.
  Í lögum þessum er orðið ferðaskrifstofa bæði notað um ferðaskipuleggjanda og
                 ferðaskrifstofu nema annað sé tekið fram.]^1)
                             ^1)[13]L. 73/1998, 1. gr.
12. gr. [Sækja skal um leyfi til reksturs ferðaskrifstofu a.m.k. tveimur mánuðum
 áður en fyrirhuguð starfsemi skal hefjast. Leita skal umsagnar ferðamálastjóra
                           um allar slíkar umsóknir.
  Til að öðlast leyfi til reksturs ferðaskrifstofu þarf umsækjandi að uppfylla
                              eftirtalin skilyrði:
      a. eiga lögheimili hér á landi samfellt í a.m.k. eitt ár; ríkisborgarar
annarra ríkja Evrópska efnahagssvæðisins eru undanskildir skilyrði um ríkisfang
                samkvæmt samningnum um Evrópska efnahagssvæðið,
                   b. vera fjárráða og hafa forræði á búi sínu.
 Enn fremur skal einn eða fleiri af starfsmönnum ferðaskrifstofunnar á hverjum
      tíma hafa að baki staðgóða reynslu við almenn ferðaskrifstofustörf.
  Leyfi má veita félagi eða öðrum lögaðila sem á heimili hér á landi, enda sé
forsvarsmaður slíks lögaðila fjárráða og hafi forræði á búi sínu. Sé um erlendan
      aðila að ræða eða íslenskan lögaðila sem erlendur aðili á hlut í er
leyfisveiting þó háð því að fullnægt sé skilyrðum laga um fjárfestingu erlendra
                            aðila í atvinnurekstri.
   Hafi umsækjandi um ferðaskrifstofuleyfi haft leyfi til slíkrar starfsemi á
síðustu fimm árum og hafi sú ferðaskrifstofa orðið gjaldþrota eða rekstur hennar
stöðvast með þeim afleiðingum að nauðsynlegt hafi verið að grípa til tryggingar
          skal umsókn um leyfi til ferðaskrifstofureksturs hafnað.]^1)
                             ^1)[14]L. 73/1998, 1. gr.
13. gr. [Áður en leyfi til ferðaskrifstofureksturs er veitt skal ferðaskrifstofa
   eða samtök slíkra fyrirtækja leggja fram sönnun þess að hún hafi nægilega
 tryggingu til heimflutnings farþega erlendis frá auk þess sem skylt er að gera
 farþega kleift að ljúka alferð, hvort sem um er að ræða alferð innan lands eða
     utan, í samræmi við upphaflega áætlun hennar. Enn fremur skal tryggja
endurgreiðslu þess fjár er viðskiptavinur hefur þegar greitt vegna alferðar sem
  enn er ófarin komi til rekstrarstöðvunar eða gjaldþrots ferðaskrifstofu.]^1)
                             ^1)[15]L. 73/1998, 1. gr.
14. gr. [Þeim viðskiptavinum viðkomandi ferðaskrifstofu sem þegar eru í alferð,
 hvort sem um er að ræða alferð innan lands eða utan, skal gert kleift að ljúka
ferð sinni. Í því felst að allt það sem viðskiptavinur hefur þegar greitt og er
  í samræmi við fyrir fram ákveðna alferð, hvort sem um flutning, gistingu eða
 aðra fyrirframgreidda hluta ferðar er að ræða, skal greiða af tryggingarfé svo
að honum sé gert kleift að ljúka ferð sinni. Hins vegar er ekki skylt að greiða
 það sem viðskiptavinur kaupir aukalega, þ.e. hluta ferðar sem ekki teljast til
                        fyrir fram ákveðinnar alferðar.
 Hafi viðskiptavinur gengið til samnings við ferðaskrifstofu um að hefja alferð
og greitt innborgun inn á ferð í því skyni en endanlegur samningur ekki komist á
  skal engu að síður greiða það fé sem viðskiptavinurinn hefur þegar reitt af
      hendi, enda leggi hann til fullnægjandi sönnunargögn þar að lútandi.
Þeir sem hafa greitt alferð að hluta eða öllu leyti en ekki hafið ferð skulu fá
                endurgreitt það fé sem þeir hafa reitt af hendi.
  Hafi verið gripið til tryggingar og viðskiptavini verið gert kleift að ljúka
  alferð í samræmi við upphaflegan samning eru frekari kröfur ekki teknar til
                                    greina.
   Þegar um heimflutning farþega er að ræða fyrir milligöngu ráðuneytis vegna
 rekstrarstöðvunar ferðaskrifstofu áður en alferð er lokið skal aðeins greiddur
          sá hluti alferðarinnar er viðskiptavini tókst ekki að ljúka.
 Hafi viðskiptavinur aðeins keypt sér far með leiguflugi er heimflutningur hans
                   tryggður af tryggingarfé ferðaskrifstofu.
     Einungis beint fjárhagslegt tjón af alferð skal greitt af tryggingarfé
    ferðaskrifstofa en ekkert tjón sem rekja má til hugsanlegra óþæginda eða
                                   miska.]^1)
                             ^1)[16]L. 73/1998, 1. gr.
15. gr. [Ef til rekstrarstöðvunar ferðaskrifstofu eða ferðaskipuleggjanda kemur
  skulu viðskiptavinir leggja fram skriflega kröfu innan 60 daga frá birtingu
 áskorunar um kröfulýsingu. Meðfylgjandi skulu vera nauðsynleg sönnunargögn um
kröfuna, svo sem farseðlar og kvittanir. Ef samgönguráðuneytið telur að frekari
gögn séu nauðsynleg til sönnunar kröfunni er því heimilt að óska eftir þeim. Ef
     vafi leikur á um hvort gögn til stuðnings kröfu séu fullnægjandi skal
                        samgönguráðuneytið skera úr.]^1)
                             ^1)[17]L. 73/1998, 1. gr.
16. gr. [Ferðaskrifstofa og ferðaskipuleggjandi skulu leggja fram tryggingu skv.
 19. gr. sem nemur 70% af veltu tveggja söluhæstu mánaðanna í röð, 40% af veltu
     fjögurra söluhæstu mánaðanna í röð eða 20% af heildarveltu á ári vegna
  tryggingarskyldrar starfsemi og skal sú niðurstaða sem gefur hæstu tryggingu
gilda. Trygging skal þó aldrei vera lægri en 1 millj. kr. vegna ferðaskrifstofu
                            eða ferðaskipuleggjanda.
       Samgönguráðherra skal setja reglur^1) um bókhald og reikningsskil
ferðaskrifstofa til að aðskilja tryggingarskylda starfsemi frá annarri starfsemi
  og til að nauðsynlegar upplýsingar við mat á tryggingarfjárhæð liggi fyrir.
Samgönguráðherra er heimilt að krefjast hærri tryggingar í þeim tilfellum þegar
  um sérstaklega áhættusaman rekstur er að ræða eða að öðru leyti er ljóst að
     trygging samkvæmt lögum þessum mun ekki nægja komi til gjaldþrots eða
                     rekstrarstöðvunar ferðaskrifstofu.]^2)
                  ^1)[18]Rg. 530/1998. ^2)[19]L. 73/1998, 1. gr.
 17. gr. [Til að meta upphæð tryggingar hjá umsækjanda sem er að sækja um leyfi
til reksturs ferðaskrifstofu í fyrsta sinn skal umsækjandi leggja fram ítarlega
 áætlun um rekstur, greiðslustreymi og efnahag fyrir yfirstandandi og næsta ár.
    Áætlunin skal vera brotin niður á mánuði og áætluð tryggingarskyld velta
  sérgreind. Áætluninni skal fylgja staðfesting endurskoðanda á að áætlunin sé
   rétt miðað við gefnar forsendur. Samgönguráðuneytið leggur mat á forsendur
 áætlunarinnar og er því heimilt að óska eftir samningum og öðrum gögnum er það
                     telur nauðsynleg við mat á áætluninni.
   Leyfishafar með tryggingu skv. 19. gr. skulu fyrir 31. mars ár hvert senda
 samgönguráðuneytinu endurskoðaðan ársreikning og önnur gögn sem áskilin eru í
 reglum, sbr. 2. mgr. 16. gr., auk áætlunar um fyrirhuguð umsvif á starfsárinu.
       Ráðuneytið tekur ákvörðun á grundvelli þeirra upplýsinga um hvort
   tryggingarfjárhæð skuli breytt að fenginni umsögn löggilts endurskoðanda.
Ef endurskoðað ársuppgjör hefur ekki borist 30. apríl er ráðuneytinu heimilt að
               fella leyfi til reksturs ferðaskrifstofu úr gildi.
Ef leyfishafi hefur ekki sinnt ákvörðun ráðuneytis um hækkun tryggingarfjárhæðar
  innan mánaðar frá því að honum var tilkynnt ákvörðun um hækkun hennar fellur
                  leyfi til reksturs ferðaskrifstofu úr gildi.
   Telji samgönguráðuneytið að rekstur ferðaskrifstofu gangi erfiðlega er því
heimilt að kveðja til löggiltan endurskoðanda til að leggja mat á fjárhagsstöðu
hennar. Tilkvöddum endurskoðanda er í þessu skyni heimill aðgangur að starfsstöð
ferðaskrifstofunnar til að gera þær kannanir á bókhaldi og bókhaldsgögnum hennar
                          sem hann telur nauðsynlegar.
Telji samgönguráðuneytið nauðsynlegt að fella leyfi til reksturs ferðaskrifstofu
    úr gildi vegna brota á þessari grein skal ráðuneytið tilkynna viðkomandi
 ferðaskrifstofu um það skriflega. Skal ferðaskrifstofan hafa 14 daga frest til
           að bæta úr þeim atriðum er ráðuneytið telur ábótavant.]^1)
                             ^1)[20]L. 73/1998, 1. gr.
  [18. gr. Trygging gildir jafnlengi og leyfi til ferðaskrifstofureksturs. Ef
    trygging verður ófullnægjandi á leyfistímanum skal afturkalla leyfi til
 ferðaskrifstofureksturs þar til bót hefur orðið á. Trygging skal vera tiltæk í
 allt að sex mánuði eftir niðurfellingu leyfis nema um uppsögn tryggingar sé að
        ræða. Ef fullnægjandi sönnur eru færðar á að allar kröfur vegna
  rekstrarstöðvunar ferðaskrifstofu hafi verið greiddar er samgönguráðuneytinu
   heimilt að fella þann hluta tryggingar sem eftir stendur úr gildi áður en
                       lögbundnir sex mánuðir eru liðnir.
Samgönguráðuneytið ákvarðar hvort greiða skal af tryggingarfé skv. 13. gr. Eigi
   er heimilt að fella tryggingu úr gildi eða skerða tryggingarfé nema leyfi
ráðuneytisins komi til. Leyfi til reksturs ferðaskrifstofu fellur niður ef grípa
         þarf til tryggingarfjár vegna rekstrarstöðvunar eða gjaldþrots
                            ferðaskrifstofunnar.]^1)
                             ^1)[21]L. 73/1998, 1. gr.
                 [19. gr. Trygging, sbr. 13. gr., getur verið:
              a. Fé í vörslu samgönguráðuneytis, sbr. 1. mgr. 16. gr.
       b. Fé sem lagt er inn í viðurkennda banka- eða peningastofnun í nafni
                    samgönguráðuneytis, sbr. 1. mgr. 16. gr.
   c. Ábyrgð viðskiptabanka eða sparisjóðs eða vátrygging hjá vátryggingafélagi.
Skulu þessir aðilar hafa starfsleyfi hér á landi. Þeir skulu og gefa yfirlýsingu
  um að gildissvið og fjárhæð tryggingarinnar séu í samræmi við lög þessi.]^1)
                             ^1)[22]L. 73/1998, 1. gr.
  [20. gr. Samgönguráðherra er heimilt að tilnefna tilsjónarmann til að sjá um
uppgjör tryggingarfjár. Hann skal þá hafa með höndum umsýslu vegna heimflutnings
 farþega og endurgreiðslu af tryggingarfé ferðaskrifstofu. Kostnaður við störf
               tilsjónarmanns skal greiddur af tryggingarfé.]^1)
                             ^1)[23]L. 73/1998, 1. gr.
           [21. gr. Leyfi til reksturs ferðaskrifstofu fellur niður:
             a. ef leyfishafi verður gjaldþrota eða sviptur fjárræði,
   b. ef trygging sú, sem sett er skv. 13. gr., fellur niður eða fullnægir ekki
                       þeim reglum sem ráðuneytið setur,
                 c. ef leyfishafi hættir að hafa búsetu á Íslandi.
     Ef félag er leyfishafi eða annar en leyfishafi veitir daglegum rekstri
ferðaskrifstofunnar forstöðu fellur leyfið niður ef einhverra þeirra skilyrða er
 misst sem uppfylla ber samkvæmt lögum þessum eða er forstöðumaður andast, enda
sé ekki ráðinn nýr forstöðumaður sem uppfyllir skilyrði laga þessara innan þess
                        frests sem ráðuneytið setur.]^1)
                             ^1)[24]L. 73/1998, 1. gr.
 [22. gr. Nú andast leyfishafi og er þá eftirlifandi maka hans, ef hann situr í
   óskiptu búi, heimilt að halda áfram rekstrinum í fimm ár, enda sé fullnægt
 almennum skilyrðum um ábyrgð og ekki ástæða til afturköllunar leyfis skv. 21.
                                    gr.]^1)
                             ^1)[25]L. 73/1998, 1. gr.
[23. gr. Fyrir útgáfu leyfa samkvæmt lögum þessum greiðist gjald til ríkissjóðs
           samkvæmt [26]lögum nr. 88/1991, um aukatekjur ríkissjóðs.
        Samgönguráðherra er heimilt að taka gjöld af ferðaskrifstofum og
 ferðaskipuleggjendum sem renna til samgönguráðuneytis til að standa straum af
 eftirliti samkvæmt lögum þessum. Fjárhæð gjaldanna skal koma fram í reglum sem
   ráðherra setur skv. 2. mgr. 16. gr. Gjöldin skulu standa undir kostnaði af
 bókhaldsrannsóknum og öðrum þeim þáttum sem nauðsynlegir eru til að sannreyna
        fjárhæð tryggingar og með öðrum hætti hafa eftirlit með rekstri
                              ferðaskrifstofa.]^1)
                             ^1)[27]L. 73/1998, 1. gr.

                          IV. kafli. Ferðamálasjóður.
[24. gr.]^1) Ferðamálasjóður er eign ríkisins og lýtur stjórn samgönguráðherra.
Ferðamálasjóður er stofnlánasjóður þeirra starfsgreina sem ferðaþjónusta einkum
byggist á. Hlutverk sjóðsins er að stuðla að þróun íslenskra ferðamála með lánum
                               og styrkveitingum.
                             ^1)[28]L. 73/1998, 1. gr.
   [25. gr.]^1) Samgönguráðherra skipar þrjá menn í stjórn Ferðamálasjóðs til
    fjögurra ára í senn. Þar af er einn skipaður án tilnefningar og er hann
 jafnframt skipaður formaður sjóðsstjórnar, en tveir fulltrúar skulu tilnefndir
                               af Ferðamálaráði.
                             ^1)[29]L. 73/1998, 1. gr.
        [26. gr.]^1) Fé Ferðamálasjóðs má ráðstafa á eftirgreindan hátt:
    1. Sjóðurinn veitir einkaaðilum og opinberum aðilum lán til framkvæmda við
              gisti- og veitingastaði gegn fullnægjandi tryggingu.
       2. Sjóðnum er heimilt að veita einkaaðilum og opinberum aðilum, gegn
fullnægjandi tryggingu, lán til annarra þátta ferðamála en í 1. lið greinir, svo
   framarlega sem með lánveitingunni er stuðlað að þróun íslenskra ferðamála.
    3. Sjóðnum er heimilt að veita óafturkræf framlög til byggingar gistirýmis
eða gerast eignaraðili að gistiaðstöðu þar sem rekstri er haldið uppi allt árið.
        Framlag þetta má aldrei nema meira en 30% af byggingarkostnaði.
   4. Sjóðnum er heimilt að veita óafturkræf framlög til einkaaðila og opinberra
       aðila sem með starfsemi sinni stuðla að þróun íslenskra ferðamála.
Samþykktir stjórnar Ferðamálasjóðs um lán- og styrkveitingar skulu lagðar fyrir
                   Ferðamálaráð til kynningar og umfjöllunar.
                             ^1)[30]L. 73/1998, 1. gr.
                 [27. gr.]^1) Tekjur Ferðamálasjóðs eru þessar:
        1. [Framlag úr ríkissjóði eftir því sem ákveðið er í fjárlögum.]^2)
                         2. Tekjur af starfsemi sjóðsins.
               ^1)[31]L. 73/1998, 1. gr. ^2)[32]L. 144/1995, 50. gr.
 [28. gr.]^1) Ferðamálasjóði er heimilt, að fengnu samþykki ríkisstjórnarinnar,
  að taka allt að 60 millj. kr. lán eða jafnvirði þeirrar fjárhæðar í erlendri
 mynt ef árlegt ráðstöfunarfé sjóðsins nægir ekki til að hann geti á viðunandi
                           hátt gegnt hlutverki sínu.
   Fjármálaráðherra er heimilt að ábyrgjast slíkt lán fyrir hönd ríkissjóðs.
                             ^1)[33]L. 73/1998, 1. gr.
  [29. gr.]^1) Fela skal bankastofnun að annast umsjón Ferðamálasjóðs, vörslu
                    hans, bókhald, innheimtu og útborganir.
                             ^1)[34]L. 73/1998, 1. gr.
[30. gr.]^1) Til engrar einstakrar framkvæmdar má á sama ári veita hærra lán en
 sem nemur ^1/3 hluta þess fjármagns sem Ferðamálasjóður getur haft til umráða
    til útlána á árinu að lánsfé meðtöldu, nema sérstakar ástæður komi til.
                             ^1)[35]L. 73/1998, 1. gr.
    [31. gr.]^1) Telji Ferðamálaráð að heimavistarbygging í þágu skóla, sem
  ríkissjóður kostar að einhverju leyti, henti til starfrækslu sumargistihúss
getur það farið fram á að byggingarteikningum sé hagað svo að húsnæðið fullnægi
  þeim kröfum sem gerðar eru til rekstrar gistihúss, enda sé Ferðamálaráð eða
viðkomandi byggingaraðili reiðubúinn að bera ábyrgð á þeim viðbótarkostnaði sem
      af breytingunum leiðir. Jafnframt er heimilt í þessu skyni að veita
 Ferðamálaráði eða viðkomandi byggingaraðila lán úr ríkissjóði fyrir milligöngu
                  Ferðamálasjóðs, allt að 4 millj. kr. árlega.
                             ^1)[36]L. 73/1998, 1. gr.
 [32. gr.]^1) [Lán úr Ferðamálasjóði skulu veitt til allt að 25 ára.]^2) Lán má
                     veita afborgunarlaust fyrstu tvö árin.
     Ráðherra ákveður vexti og önnur kjör þeirra lána er sjóðurinn veitir.
 Lánin skulu tryggð með veði í fasteign eða á annan jafntryggan hátt og heimilt
     er að binda greiðslur afborgana og vaxta vísitölu byggingarkostnaðar.
       Nú tekur Ferðamálasjóður erlent lán og skal það þá endurlánað með
                                gengistryggingu.
               ^1)[37]L. 73/1998, 1. gr. ^2)[38]L. 156/1994, 1. gr.
    [33. gr.]^1) Við afgreiðslu lána skal þess gætt að lánveiting valdi ekki
          óeðlilegri samkeppni við fyrirtæki sem starfandi eru fyrir.
                             ^1)[39]L. 73/1998, 1. gr.
         [34. gr.]^1) Reikningar Ferðamálasjóðs skulu endurskoðaðir af
                             ríkisendurskoðuninni.
                             ^1)[40]L. 73/1998, 1. gr.

                             V. kafli. Ýmis ákvæði.
   [35. gr.]^1) Ráðherra er heimilt að ákveða að þeir aðilar, sem skipuleggja
  hópferðir um Ísland, skuli, samkvæmt nánari reglum^2) sem settar yrðu þar að
 lútandi, kaupa tryggingu hjá viðurkenndu tryggingarfélagi vegna kostnaðar sem
     hljótast kynni af leit eða björgun farþega sem ferðast á þeirra vegum.
   Enn fremur er ráðherra heimilt að ákveða að sömu aðilar skuli hafa í nánar
 tilteknum ferðum leiðsögumenn sem hlotið hafa sérstaka þjálfun til þess starfa
                    samkvæmt frekari ákvæðum í reglugerð.^3)
     ^1)[41]L. 73/1998, 1. gr. ^2)[42]Rg. 175/1983. ^3)[43]Rg. 130/1981, sbr.
                                 [44]308/1990.
[36. gr.]^1) Ráðherra er heimilt að ákveða, að fenginni umsögn Ferðamálaráðs, að
   greitt skuli sanngjarnt gjald fyrir þjónustu sem veitt er á stöðum í umsjá
 ríkisins, enda sé fé það, sem þannig safnast, að frádregnum innheimtukostnaði,
 eingöngu notað til verndar, fegrunar og snyrtingar viðkomandi staðar og til að
                      bæta aðstöðu til móttöku ferðamanna.
       Ákvæði þessi taka þó ekki til þjóðgarða eða annarra svæða á vegum
          [Náttúruverndar ríkisins nema samþykki hennar komi til].^2)
               ^1)[45]L. 73/1998, 1. gr. ^2)[46]L. 93/1996, 41. gr.
 [37. gr.]^1) Brot gegn lögum þessum varða sektum nema þyngri refsing liggi við
                                samkvæmt lögum.
           Með brot gegn lögunum skal farið að hætti opinberra mála.
                             ^1)[47]L. 73/1998, 1. gr.

                            Ákvæði til bráðabirgða.
                                       I.
  II. Leyfi til reksturs ferðaskrifstofu, sem í gildi eru við gildistöku laga
 þessara, skulu halda gildi sínu í fimm ár, sbr. 11. gr., og endurnýjuð að þeim
                                  tíma liðnum.

References

   Visible links
   1. http://www.althingi.is/dba-bin/lawformpr.pl?lnr=1994117
   2. file:///altext/stjt/1999.014.html
   3. file:///altext/stjt/1999.014.html
   4. file:///altext/stjt/1999.014.html
   5. file:///altext/stjt/1997.083.html
   6. file:///altext/stjt/1999.014.html
   7. file:///altext/stjt/2000.020.html
   8. file://1996093.html
   9. file:///altext/stjt/1995.144.html
  10. file:///altext/stjt/1998.073.html
  11. file:///altext/stjt/1998.073.html
  12. file://1994080.html
  13. file:///altext/stjt/1998.073.html
  14. file:///altext/stjt/1998.073.html
  15. file:///altext/stjt/1998.073.html
  16. file:///altext/stjt/1998.073.html
  17. file:///altext/stjt/1998.073.html
  18. http://www.reglugerd.is/interpro/dkm/WebGuard.nsf/key2/530-1998
  19. file:///altext/stjt/1998.073.html
  20. file:///altext/stjt/1998.073.html
  21. file:///altext/stjt/1998.073.html
  22. file:///altext/stjt/1998.073.html
  23. file:///altext/stjt/1998.073.html
  24. file:///altext/stjt/1998.073.html
  25. file:///altext/stjt/1998.073.html
  26. file://1991088.html
  27. file:///altext/stjt/1998.073.html
  28. file:///altext/stjt/1998.073.html
  29. file:///altext/stjt/1998.073.html
  30. file:///altext/stjt/1998.073.html
  31. file:///altext/stjt/1998.073.html
  32. file:///altext/stjt/1995.144.html
  33. file:///altext/stjt/1998.073.html
  34. file:///altext/stjt/1998.073.html
  35. file:///altext/stjt/1998.073.html
  36. file:///altext/stjt/1998.073.html
  37. file:///altext/stjt/1998.073.html
  38. file:///altext/stjt/1994.156.html
  39. file:///altext/stjt/1998.073.html
  40. file:///altext/stjt/1998.073.html
  41. file:///altext/stjt/1998.073.html
  42. http://www.reglugerd.is/interpro/dkm/WebGuard.nsf/key2/175-1983
  43. http://www.reglugerd.is/interpro/dkm/WebGuard.nsf/key2/130-1981
  44. http://www.reglugerd.is/interpro/dkm/WebGuard.nsf/key2/308-1990
  45. file:///altext/stjt/1998.073.html
  46. file://1996093.html
  47. file:///altext/stjt/1998.073.html
