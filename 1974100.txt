
   --------------------------------------------------------------------------

                                                     Lög um Hitaveitu Suðurnesja

                          1974, nr. 100, 31. desember

   --------------------------------------------------------------------------

                                     1. gr.
           [Ríkissjóður Íslands og fimm sveitarfélög á Suðurnesjum, sbr. 2.
   gr., eiga og reka fyrirtæki er nefnist Hitaveita Suðurnesja.
           Fyrirtækið er sjálfstæður réttaraðili og hefur sjálfstæðan fjárhag
   og reikningshald.
           Heimili þess og varnarþing er í Keflavík-Njarðvík-Höfnum.]^1)

   ^1)[2]L. 16/1995, 1. gr.

                                     2. gr.
           [[Hitaveita Suðurnesja er sameignarfyrirtæki ríkisins og
   eftirtalinna sveitarfélaga sem eiga fyrirtækið í þessum hlutföllum:

   Ríkissjóður Íslands       20,00%
   Keflavík-Njarðvík-Hafnir  52,20%
   Grindavíkurkaupstaður     11,17%
   Sandgerðisbær             6,99%
   Gerðahreppur              6,07%
   Vatnsleysustrandarhreppur 3,57%  ]^1)

           Sameigendur bera einfalda óskipta ábyrgð á skuldbindingum
   Hitaveitu Suðurnesja gagnvart kröfuhöfum. Innbyrðis skiptist ábyrgð
   samkvæmt eignarhlutföllum. Verði síðar ákveðið að krefjast
   viðbótarframlags frá eigendum skulu þeir leggja það fram í samræmi við
   eignarhlutföll. Eignarhlutföllum verður ekki breytt og engum
   sameignarfélaga er heimilt að ganga úr fyrirtækinu án samþykkis allra
   sameigenda.]^2)

   ^1)[3]L. 16/1995, 2. gr.^2)[4]L. 101/1985, 1. gr.

                                     3. gr.
           [Tilgangur Hitaveitu Suðurnesja skal vera

           a. að virkja jarðhita í Svartsengi og annars staðar á Reykjanesi
           ef hagkvæmt þykir,
           b. að reisa og reka orkuver, aðveitur og orkudreifikerfi á
           starfssvæði hennar og annast sölu á orku til notenda,
           c. önnur nýting á jarðgufu og heitu grunnvatni.]^1)

           Verkefni Hitaveitu Suðurnesja skulu nánar tilgreind í
   reglugerð.^2)

   ^1)[5]L. 91/1984, 2. gr.^2)[6]Rg. 89/1990.

                                     4. gr.
           Ríkissjóður skal afhenda Hitaveitu Suðurnesja öll mannvirki sín í
   Svartsengi og þar í nánd, þar á meðal borholur fyrir heitt og kalt vatn,
   og allar áætlanir og undirbúningsframkvæmdir vegna virkjana á
   Svartsengissvæðinu. Náist eigi samkomulag um mat á verðmætum þessum, skal
   gerðardómur þriggja manna, sem [sýslumaður skipar],^1) skera úr. Sama
   gildir um mannvirki og önnur verðmæti, er aðrir eignaraðilar afhenda.

   ^1)[7]L. 92/1991, 66. gr.

                                     5. gr.
           [Stofnsjóður Hitaveitu Suðurnesja skiptist á sameigendur í þeim
   hlutföllum er um getur í 2. gr.]^1)

   ^1)[8]L. 101/1985, 2. gr.

                                     6. gr.
           Iðnaðarráðherra veitir Hitaveitu Suðurnesja einkaleyfi til
   starfrækslu hitaveitu innan sveitarfélaga þeirra, sem aðild eiga að
   fyrirtækinu. Ráðherra er þó heimilt að ákveða, að bygging og rekstur
   dreifiveitu á Keflavíkurflugvelli skuli vera þar undanþegin.
           [Enn fremur veitir iðnaðarráðherra Hitaveitu Suðurnesja einkaleyfi
   til starfrækslu rafveitu á starfssvæði hennar eftir því sem um semst við
   einstök sveitarfélög og ríkissjóð um yfirtöku á veitukerfum þeirra.]^1)

   ^1)[9]L. 91/1984, 3. gr.

                                     7. gr.
           [Stjórn Hitaveitu Suðurnesja skal skipuð níu mönnum.
   Iðnaðarráðherra og fjármálaráðherra skipa hvor einn fulltrúa í stjórnina
   og einn til vara. [Keflavík-Njarðvík-Hafnir skipa þrjá fulltrúa í
   stjórnina og þrjá til vara. Önnur sveitarfélög, sem aðilar eru að
   fyrirtækinu, skipa hvert einn fulltrúa í stjórnina og einn til vara.]^1)
   Fulltrúar sveitarfélaganna skulu skipaðir til fjögurra ára og hefst
   kjörtímabil þeirra 1. ágúst næstan eftir almennar sveitarstjórnarkosningar
   en lýkur 31. júlí fjórum árum síðar. Fulltrúar ríkissjóðs skulu skipaðir
   til eins árs í senn frá aðalfundi til aðalfundar. Stjórnin skiptir með sér
   verkum. Við afgreiðslu mála skal að jafnaði viðhafa hlutfallslega
   atkvæðagreiðslu, miðað við eignarhlutfall skv. 2. gr., enda komi fram ósk
   að minnsta kosti eins stjórnarmanns þar um, og þarf þá 60% atkvæða til að
   mál teljist samþykkt. Undirskrift meiri hluta stjórnar bindur
   fyrirtækið.]^2)

   ^1)[10]L. 16/1995, 3. gr.^2)[11]L. 101/1985, 3. gr.

                                     8. gr.
           Stjórn Hitaveitu Suðurnesja hefur á hendi yfirstjórn á framkvæmdum
   fyrirtækisins og rekstri þess.
           Stjórn Hitaveitu Suðurnesja ræður framkvæmdastjóra, er veitir
   fyrirtækinu forstöðu. Framkvæmdastjóri skal annast allan daglegan rekstur
   fyrirtækisins. Skal hann eiga sæti á stjórnarfundum, og hafa þar málfrelsi
   og tillögurétt, en eigi atkvæðisrétt.
           Nánari ákvæði um starfssvið stjórnar og framkvæmdastjóra skulu
   sett í reglugerð.

                                     9. gr.
           Aðalfund skal halda fyrir 1. apríl ár hvert. Stjórnin boðar til
   aðalfundar með dagskrá og með a.m.k. viku fyrirvara. Á aðalfundi eiga sæti
   3 fulltrúar frá hverjum eignaraðila nema 6 frá ríkissjóði. Fulltrúa þessa
   kjósa viðkomandi sveitarstjórnir hlutbundinni kosningu, en fulltrúa
   ríkissjóðs skipa iðnaðarráðherra og fjármálaráðherra, þrjá hvor.
           Á aðalfundi skal fjalla um eftirgreind mál:

           1. Skýrslu stjórnar og framkvæmdastjóra.
           2. Lagðir skulu fram endurskoðaðir reikningar félagsins.
           3. Kosinn skal einn endurskoðandi til eins árs, en
           fjármálaráðherra skal tilnefna annan.
           4. [Skipun fulltrúa ríkissjóðs í stjórn fyrirtækisins til næsta
           aðalfundar.]^1)
           5. Önnur mál.

   ^1)[12]L. 101/1985, 4. gr.

                                    10. gr.
           [Stjórn Hitaveitu Suðurnesja setur gjaldskrá um verð á seldri orku
   til notenda.]^1)
           Gætt skal almennra arðsemissjónarmiða við setningu gjaldskrár.
           Gjaldskrá öðlast eigi gildi fyrr en hún hefur verið staðfest af
   iðnaðarráðherra og birt í Stjórnartíðindum.

   ^1)[13]L. 101/1985, 5. gr.

                                    11. gr.
           Heimilt er stjórn Hitaveitu Suðurnesja að taka lán til þarfa
   fyrirtækisins og taka ábyrgð á greiðslum og öðrum skuldbindingum í sama
   skyni. Stjórnin getur ekki skuldbundið eignaraðila að því er varðar
   greiðsluskuldbindingar og ábyrgð á lánum til framkvæmda og breytinga á
   mannvirkjum, nema að fengnu samþykki a.m.k. [fjögurra þeirra].^1) Þó þarf
   stjórnin ekki að leita slíks samþykkis, ef samanlagðar skuldbindingar og
   ábyrgðir, sem gengist er undir á hverju ári, eru minna en 10% af
   brúttótekjum fyrirtækisins á næstliðnu ári.

   ^1)[14]L. 16/1995, 4. gr.

                                    12. gr.
           Ríkisstjórninni er heimilt að takast á hendur ábyrgð á lánum, er
   Hitaveita Suðurnesja tekur til hitaveituframkvæmda, að fjárhæð allt að
   2000 milljónum kr. eða jafnvirði þeirrar fjárhæðar í erlendri mynt.
   Ábyrgðin skal vera með þeim kjörum og skilmálum, er ríkisstjórnin ákveður,
   og tekur hún jafnt til greiðslu afborgana, vaxta og annars kostnaðar.
           Ríkisstjórninni er einnig heimilt að taka lán, er kæmi að hluta
   eða öllu leyti í stað ábyrgðar skv. 1. mgr. Lánið endurlánar hún Hitaveitu
   Suðurnesja með þeim kjörum og skilmálum, sem ríkisstjórnin ákveður.

                                    13. gr.
           ...^1)

   ^1)[15]L. 16/1995, 5. gr.

                                  [14. gr.]^1)
           [Um skyldu Hitaveitu Suðurnesja til greiðslu opinberra gjalda til
   ríkis og sveitarsjóða fer á sama hátt sem um skyldu sveitarfélaga er
   slíkan rekstur hafa með höndum. Hitaveita Suðurnesja skal undanþegin
   stimpilgjöldum.]^2)

   ^1)[16]L. 26/1980, 2. gr.^2)[17]L. 108/1988, 19. gr.

                                  [15. gr.]^1)
           Ráðherra getur heimilað Hitaveitu Suðurnesja að taka eignarnámi
   jarðhitaréttindi, vatnsréttindi, lönd, mannvirki og önnur réttindi, sem
   nauðsynleg eru til framkvæmda samkvæmt lögum þessum. Um framkvæmd
   eignarnámsins fer eftir [18]lögum nr. 11/1973.

   ^1)[19]L. 26/1980, 2. gr.

                                  [16. gr.]^1)
           Þegar eftir gildistöku laga þessara skal stjórn fyrirtækisins
   skipuð og sameignarsamningur gerður milli aðila. Skal hvoru tveggja lokið
   fyrir 1. janúar 1975.
           Iðnaðarráðherra setur reglugerð,^2) þar sem nánar skal kveðið á um
   framkvæmd þessara laga og starfsemi Hitaveitu Suðurnesja. Skal stjórn
   Hitaveitu Suðurnesja undirbúa reglugerðina í samráði við eignaraðila.

   ^1)[20]L. 26/1980, 2. gr.^2)[21]Rg. 89/1990.

[Ákvæði til bráðabirgða.

        I.

           Ríkissjóði er heimilt að selja Hitaveitu Suðurnesja háspennulínur
   í eigu Rafmagnsveitna ríkisins frá spennistöð við Elliðaár til Njarðvíkur,
   svo og raforkuveitukerfi sín og stofnana ríkisins, aðveitur og
   dreifiveitur innan sveitarfélaga þeirra sem aðild eiga að fyrirtækinu. Á
   sama hátt er sveitarfélögum þeim, sem aðild eiga að fyrirtækinu, heimilt
   að selja því raforkuveitukerfi sín eða leggja þau fram sem stofnframlög og
   breytist þá eignarhlutdeild eigenda í samræmi við það.
           Náist ekki samkomulag um mat á verðmætum þessum skal gerðardómur
   þriggja manna skera úr. Tilnefnir stjórn Hitaveitu Suðurnesja einn mann í
   gerðardóminn, seljandi einn, en oddamaður skal skipaður af Hæstarétti.]^1)

   ^1)[22]L. 91/1984, 5. gr.

        [II.

           ...]^1)

   ^1)[23]L. 101/1985, 7. gr.

References

   Visible links
   1. http://www.althingi.is/dba-bin/lawformpr.pl?lnr=1974100
   2. file://ekkitil/ekkitil.html?1995016#g1
   3. file://ekkitil/ekkitil.html?1995016#g2
   4. file://ekkitil/ekkitil.html?1985101#g1
   5. file://ekkitil/ekkitil.html?1984091#g2
   6. file://ekkitil/ekkitil.html?REGL/1990089
   7. file://ekkitil/ekkitil.html?1991092#g66
   8. file://ekkitil/ekkitil.html?1985101#g2
   9. file://ekkitil/ekkitil.html?1984091#g3
  10. file://ekkitil/ekkitil.html?1995016#g3
  11. file://ekkitil/ekkitil.html?1985101#g3
  12. file://ekkitil/ekkitil.html?1985101#g4
  13. file://ekkitil/ekkitil.html?1985101#g5
  14. file://ekkitil/ekkitil.html?1995016#g4
  15. file://ekkitil/ekkitil.html?1995016#g5
  16. file://ekkitil/ekkitil.html?1980026#g2
  17. file://ekkitil/ekkitil.html?1988108#g19
  18. file://1973011.html
  19. file://ekkitil/ekkitil.html?1980026#g2
  20. file://ekkitil/ekkitil.html?1980026#g2
  21. file://ekkitil/ekkitil.html?REGL/1990089
  22. file://ekkitil/ekkitil.html?1984091#g5
  23. file://ekkitil/ekkitil.html?1985101#g7
