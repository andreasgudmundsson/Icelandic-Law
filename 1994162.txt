
   --------------------------------------------------------------------------

                     Lög um lífræna landbúnaðarframleiðslu

                           1994 nr. 162 31. desember

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 10. janúar 1995. EES-samningurinn: II. viðauki tilskipun 91/2092/EBE.
  Breytt með l. 150/2001 (tóku gildi 31. des. 2001; EES-samningurinn: I og II.
   viðauki reglugerð 2092/91), l. 72/2003 (tóku gildi 10. apríl 2003), [1]l.
  62/2005 (tóku gildi 1. júlí 2005), l. 76/2005 (tóku gildi 1. jan. 2006), l.
  34/2007 (tóku gildi 30. mars 2007), l. 167/2007 (tóku gildi 1. jan. 2008) og
 [2]l. 88/2008 (tóku gildi 1. jan. 2009 nema brbákv. VII sem tók gildi 21. júní
                                     2008).

     1. gr. Tilgangur laga þessara er að tryggja að framleiðsla, úrvinnsla,
   flutningur, geymsla og dreifing landbúnaðarafurða sem framleiddar eru með
  lífrænum aðferðum lúti ákveðnum reglum á lögbýlum og í fyrirtækjum sem hafa
         fengið vottun til notkunar á vörumerki lífrænnar framleiðslu.
2. gr. Lög þessi taka til framleiðslu, vinnslu, flutnings, geymslu og dreifingar
                    hvers konar lífrænna landbúnaðarafurða.
 [Sjávarútvegs- og landbúnaðarráðherra]^1) hefur á hendi yfirstjórn þeirra mála
                             er lög þessi taka til.
                              ^1)L. 167/2007, 68. gr.
3. gr. Innlendum sjálfstæðum stofum, einstaklingum eða stofnunum er heimilað að
annast vottunarþjónustu fyrir lögbýli og fyrirtæki í lífrænni framleiðslu að því
         tilskildu að þær hafi faggildingu. Þær nefnast vottunarstofur.
Faggildingu vottunarstofa annast [faggildingarsvið Einkaleyfastofu]^1) í samræmi
     við reglugerð um starfsemi faggiltra vottunarstofa og nánari reglur er
                [sjávarútvegs- og landbúnaðarráðherra]^2) setur.
                  ^1)L. 34/2007, 13. gr. ^2)L. 167/2007, 68. gr.
4. gr. [Matvælastofnun]^1) veitir framleiðendum starfsleyfi að uppfylltum kröfum
skv. 3. gr. og heldur skrá um öll lögbýli og fyrirtæki sem hafa fengið vottun um
       lífrænar framleiðsluaðferðir. Gerist þessir aðilar brotlegir getur
  [Matvælastofnun]^1) svipt þá starfsleyfi og heimild til að nota vörumerki um
                              lífræna framleiðslu.
                              ^1)L. 167/2007, 68. gr.
5. gr. Forsvarsmönnum lögbýla eða fyrirtækja í lífrænni framleiðslu er skylt að
 veita [Matvælastofnun]^1) eða samningsbundnum vottunarstofum allar upplýsingar
 og þá aðstoð sem nauðsynleg er við vottunina, þar með talinn aðgang að hverjum
       þeim stað þar sem lífrænar landbúnaðafurðir eru unnar eða geymdar.
Vottunarstofur skulu fara með upplýsingar sem þær afla sem trúnaðarmál. Skylt er
   að láta vottunarstofu í té án endurgjalds sýni af lífrænni framleiðslu til
                                   rannsókna.
                              ^1)L. 167/2007, 68. gr.
  6. gr. [[Sjávarútvegs- og landbúnaðarráðherra]^1) setur reglugerð^2) þar sem
      tilgreindar eru lágmarkskröfur sem gerðar eru til vottaðra lífrænna
framleiðsluhátta við íslenskar aðstæður í samræmi við grunnreglur Alþjóðasamtaka
  lífrænna landbúnaðarhreyfinga (IFOAM), skuldbindingar Íslands skv. I. og II.
    viðauka samningsins um Evrópska efnahagssvæðið og skuldbindingar Íslands
      samkvæmt viðauka F við stofnsamning Fríverslunarsamtaka Evrópu.]^3)
   ^1)L. 167/2007, 68. gr. ^2)Rg. 219/1995, sbr. 90/1998, 395/1999 og 946/2000,
    sjá þó ákv. rg. 74/2002. Rg. 74/2002, sbr. 582/2003, 571/2005, 980/2005,
   732/2006, 38/2008, 125/2008, 824/2008 og 951/2008. ^3)L. 72/2003, 32. gr.
7. gr. [Hver sá sem brýtur gegn ákvæðum laga þessara eða reglna settra samkvæmt
þeim skal sæta sektum nema þyngri refsing liggi við samkvæmt öðrum lögum. Sektir
                               renna í ríkissjóð.
                                    ^1)]^2)
                 ^1)[3]L. 88/2008, 233. gr. ^2)L. 150/2001, 2. gr.
                      8. gr. Lög þessi öðlast þegar gildi.

References

   Visible links
   1. file://2005062.html
   2. file://2008088.html
   3. file://2008088.html#g233
