                                    dálkum.

   --------------------------------------------------------------------------

 Lög um ráðstafanir í kjölfar samnings við Bandaríkin um skil á varnarsvæðinu á
                              Keflavíkurflugvelli

                           2006 nr. 176 20. desember

   --------------------------------------------------------------------------

              [2]Ferill málsins á Alþingi.   [3]Frumvarp til laga.

                         Tóku gildi 30. desember 2006.
                         1. gr. Markmið og yfirstjórn.
      Markmið laga þessara er að kveða á um skipan mála til bráðabirgða á
 varnarsvæðinu á Keflavíkurflugvelli í kjölfar samnings um skil Bandaríkjanna á
 svæðinu til íslenskra stjórnvalda og þar til varanlegri skipan er komið á. Um
   ytri mörk og skiptingu svæðisins í flugvallarsvæði (svæði A), öryggissvæði
   (svæði B) og starfssvæði Þróunarfélags Keflavíkurflugvallar ehf. (svæði C)
                      vísast til uppdráttar í fylgiskjali.
Utanríkisráðherra fer með yfirstjórn mála, þ.m.t. skipulagsmála, á varnarsvæðinu
á Keflavíkurflugvelli uns forsætisráðherra gefur út auglýsingu um að landsvæðið,
að hluta eða í heild, hafi verið tekið til annarra nota, sbr. þó ákvæði 3. mgr.
 [4]3. gr. laga nr. 92/1989, um framkvæmdarvald ríkisins í héraði, sbr. [5]lög
nr. 46/2006. Í slíkri auglýsingu er heimilt að ákveða að utanríkisráðherra fari
til bráðabirgða áfram með yfirstjórn tiltekinna málaflokka á slíku svæði þótt að
                    öðru leyti gildi um það almennar reglur.
                            2. gr. Flugvallarsvæði.
  Flugvallarsvæði, þ.e. flugbrauta- og flugverndarsvæði, Keflavíkurflugvallar,
sbr. [6]lög nr. 34/2006, um Flugmálastjórn Keflavíkurflugvallar, er afmarkað sem
                             svæði A í fylgiskjali.
 Utanríkisráðherra skal að höfðu samráði við samgönguráðherra skipa fimm manna
    nefnd sérfræðinga sem hafi það hlutverk að undirbúa snurðulausa færslu á
   stjórnun og rekstri Keflavíkurflugvallar, samkvæmt þessari grein, yfir til
 samgönguyfirvalda. Nefndin skal ljúka störfum og leggja fram tillögur sínar um
                framkvæmd yfirfærslunnar fyrir febrúarlok 2007.
                              3. gr. Öryggissvæði.
Utanríkisráðherra fer með yfirstjórn öryggissvæðis sem afmarkað er sem svæði B í
 fylgiskjali. Öryggissvæðið er ætlað til varnarþarfa, þ.m.t. heræfinga og eftir
    atvikum friðargæsluæfinga, m.a. á vegum Bandaríkjanna eða annarra ríkja
                            Atlantshafsbandalagsins.
 Heimilt er utanríkisráðherra í reglugerð að mæla nánar fyrir um takmarkanir á
    umferð og dvöl á öryggissvæði og önnur öryggisatriði. Brot á fyrirmælum
 reglugerðarinnar varða sviptingu aðgangsheimildar, sektum eða fangelsi allt að
                                   fimm árum.
  Utanríkisráðherra er heimilt að fela Þróunarfélagi Keflavíkurflugvallar ehf.
          umsýslu tiltekinna fasteigna á öryggissvæði ef þörf krefur.
           4. gr. Starfssvæði Þróunarfélags Keflavíkurflugvallar ehf.
 Heimilt er að fela Þróunarfélagi Keflavíkurflugvallar ehf. að annast í umboði
ríkisins umsýslu fasteigna á svæði sem koma á hið fyrsta í arðbær borgaraleg not
                     og merkt er sem svæði C í fylgiskjali.
     Enn fremur er heimilt að fela félaginu umsýslu tiltekinna fasteigna á
  flugvallarsvæði og önnur verkefni sem tengjast framtíðarþróun og umbreytingu
                       flugvallarsvæðis og starfssvæðis.
             Forsætisráðherra fer með hlutafé ríkisins í félaginu.
                             5. gr. Opinber gjöld.
 Fasteignir ríkisins og mannvirki sem Bandaríkin eða Atlantshafsbandalagið hafa
 skilað til eignar, á svæðum sem tilgreind eru í 2. gr. og 1. mgr. 4. gr., eru
 undanþegin öllum opinberum gjöldum og skyldutryggingu fasteigna. Sú undanþága
   fellur niður er þeim hefur verið ráðstafað með leigu eða sölu enda sé ekki
sérstaklega mælt fyrir um undanþágu frá slíkum gjöldum í öðrum lögum. Undanþágan
     gildir einnig þótt gefin sé út auglýsing um svæðin skv. 2. mgr. 1. gr.
Fasteignir og mannvirki ríkisins eða Atlantshafsbandalagsins á öryggissvæði skv.
  3. gr., og starfsemi þeim tengd, skulu enn fremur undanþegin öllum opinberum
gjöldum og skyldutryggingu fasteigna. Utanríkisráðherra er heimilt í samráði við
 fjármálaráðherra að setja í reglugerð nánari ákvæði um framkvæmd undanþágu frá
                 opinberum gjöldum samkvæmt málsgrein þessari.
                               6. gr. Gildistaka.
Lög þessi öðlast þegar gildi. Reglugerðir, reglur og önnur stjórnvaldsfyrirmæli,
  sem sett hafa verið á grundvelli [7]laga nr. 106/1954 og [8]10. gr. laga nr.
 82/2000, skulu halda gildi sínu uns nýjar reglugerðir og stjórnvaldsfyrirmæli
                              hafa verið gefin út.
                                     7. gr.

                                 Fylgiskjal.^1)
                         ^1)Sjá Stjtíð. A 2006, bls. 787.

References

   Visible links
   1. http://www.althingi.is/dba-bin/lawformpr.pl?lnr=2006176
   2. http://www.althingi.is/dba-bin/ferill.pl?ltg=133&mnr=408
   3. http://www.althingi.is/altext/133/s/458.html
   4. file://1989092.html#g3
   5. file:///altext/stjt/2006.046.html
   6. file://2006034.html
   7. file://1954106.html
   8. file://2000082.html#g10
