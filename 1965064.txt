
   --------------------------------------------------------------------------

                    Lög um rannsóknir í þágu atvinnuveganna

                              1965 nr. 64 21. maí

   --------------------------------------------------------------------------

Tóku gildi 12. júní 1965. Breytt með [2]l. 107/1974 (tóku gildi 13. jan. 1975),
   [3]l. 41/1978 (tóku gildi 6. júní 1978), [4]l. 72/1984 (tóku gildi 1. júlí
 1984), [5]l. 48/1987 (tóku gildi 14. apríl 1987), [6]l. 97/1987 (tóku gildi 1.
 jan. 1988, sjá þó ákvæði til bráðabirgða), [7]l. 71/1989 (tóku gildi 14. júní
 1989), [8]l. 132/1990 (tóku gildi 14. jan. 1991), [9]l. 61/1994 (tóku gildi 1.
  júlí 1994), [10]l. 73/1996 (tóku gildi 19. júní 1996), [11]l. 83/1997 (tóku
gildi 6. júní 1997), [12]l. 112/1999 (tóku gildi 1. jan. 2000) og [13]l. 37/2001
                           (tóku gildi 23. maí 2001).

                                 I. kafli. ^1)
                            ^1)[14]L. 48/1987, 23. gr.

                         II. kafli. Rannsóknastofnanir.
9. gr. Á vegum ríkisins skulu starfræktar eftirtaldar rannsóknastofnanir, eftir
        því sem nánar er kveðið á í lögum þessum: Hafrannsóknastofnunin.
       Rannsóknastofnun fiskiðnaðarins. Rannsóknastofnun landbúnaðarins.
       Rannsóknastofnun iðnaðarins. Rannsóknastofnun byggingaiðnaðarins.
                                      ^1)
                            ^1)[15]L. 61/1994, 26. gr.

                       III. kafli. Hafrannsóknastofnunin.
   10. gr. [Hafrannsóknastofnunin er sjálfstæð ríkisstofnun sem heyrir undir
                          sjávarútvegsráðuneytið.]^1)
                             ^1)[16]L. 72/1984, 1. gr.
 11. gr. [Í stjórn Hafrannsóknastofnunarinnar skulu vera fimm menn, skipaðir af
sjávarútvegsráðherra til fjögurra ára í senn, þar af einn án tilnefningar, einn
    tilnefndur af Fiskifélagi Íslands, einn tilnefndur af Landssambandi ísl.
útvegsmanna, einn tilnefndur af starfsmönnum Hafrannsóknastofnunarinnar og einn
      tilnefndur sameiginlega af Sjómannasambandi Íslands og Farmanna- og
                          fiskimannasambandi Íslands.
                         Sömu aðilar tilnefna varamenn.
                     Ráðherra skipar formann stjórnar.]^1)
                             ^1)[17]L. 72/1984, 1. gr.
12. gr. [Stjórnin hefur á hendi yfirstjórn stofnunarinnar og tekur ákvarðanir um
 meginatriði í stefnu og starfi hennar. Stjórnin gerir tillögur til ráðherra um
   starfs- og fjárhagsáætlun og staðfestir reikninga stofnunarinnar að loknu
ársuppgjöri. Stjórnin gerir tillögur til ráðherra um skipulag stofnunarinnar og
     skipun ráðgjafarnefndar skv. 15. gr. Stjórnin skal staðfesta áætlun um
rannsóknaleiðangra að fengnum tillögum forstjóra og umsögn ráðgjafarnefndar.]^1)
                             ^1)[18]L. 72/1984, 1. gr.
  13. gr. [Sjávarútvegsráðherra skipar forstjóra að fengnum tillögum stjórnar
      stofnunarinnar [til fimm ára í senn].^1) Hann [ræður]^1) einnig tvo
  aðstoðarforstjóra að fengnum tillögum stjórnar og forstjóra stofnunarinnar.
     [Forstjóri og aðstoðarforstjórar skulu hafa lokið háskólaprófi. Annar
  aðstoðarforstjórinn skal vera sérfróður á sviði stjórnunar og rekstrar.]^1)
            [Forstjóri ræður annað starfslið stofnunarinnar.]^1)]^2)
               ^1)[19]L. 83/1997, 142. gr. ^2)[20]L. 72/1984, 1. gr.
  14. gr. [Forstjóri hefur á hendi daglega stjórn stofnunarinnar og umsjón með
   rekstri hennar. Hann ákveður starfssvið sérfræðinga og annars starfsliðs.
  Annar aðstoðarforstjórinn, sbr. 13. gr., skal vera forstjóra til aðstoðar um
       vísindaleg málefni stofnunarinnar og hinn um fjármálalegan rekstur
stofnunarinnar, þ. á m. skiparekstur og starfsmannahald. Aðstoðarforstjórar eru
  fulltrúar forstjóra og aðstoða hann við daglegan rekstur stofnunarinnar.]^1)
                             ^1)[21]L. 72/1984, 1. gr.
   15. gr. [Við Hafrannsóknastofnunina er ráðgjafarnefnd. Ráðherra ákveður að
fengnum tillögum stjórnar hvernig ráðgjafarnefndin skuli skipuð til fjögurra ára
 í senn. Nefndin kýs sér formann og á hann rétt til setu á fundum stjórnar með
                           málfrelsi og tillögurétti.
   Ráðgjafarnefndin fylgist með rekstri Hafrannsóknastofnunarinnar og er m.a.
 tengiliður milli hennar og sjávarútvegsins. Nefndin er forstjóra og stjórn til
 ráðuneytis. Hún skal fjalla um starfsáætlanir stofnunarinnar og gerir tillögur
                  varðandi verkefnaval og starfshætti hennar.
       Sjávarútvegsráðherra setur ráðgjafarnefndinni erindisbréf.^1)]^2)
                    ^1)Erbr. 86/1985. ^2)[22]L. 72/1984, 1. gr.
16. gr. [Hafrannsóknastofnuninni er heimilt að starfrækja útibú utan Reykjavíkur
samkvæmt ákvörðun ráðherra og Alþingis að fengnum tillögum stjórnar og forstjóra
  stofnunarinnar. Leita skal samstarfs við hagsmunaaðila og menntastofnanir á
      viðkomandi svæði og er ráðherra í því skyni heimilt að setja á stofn
                           starfsnefndir við útibúin.
   Hafrannsóknastofnunin skal leita samstarfs við aðrar rannsóknastofnanir um
          rekstur og samnýtingu útibúa eftir því sem kleift þykir.]^1)
                             ^1)[23]L. 72/1984, 1. gr.
      17. gr. [Markmið Hafrannsóknastofnunarinnar skulu meðal annars vera:
     1. Að afla alhliða þekkingar um hafið og lífríki þess, einkum til að meta
           hvernig hagkvæmt og skynsamlegt sé að nýta auðlindir þess.
    2. Að afla þekkingar um eðlis- og efnafræðilega eiginleika sjávar umhverfis
               Ísland, einkum með tilliti til áhrifa á lífríkið.
          3. Að afla þekkingar um lögun, gerð og jarðfræðilega eiginleika
                landgrunnsins, einkum með tilliti til fiskveiða.
     4. Að rannsaka lífsskilyrði og lifnaðarhætti sjávargróðurs, dýrasvifs og
botndýra, einkum vistfræðileg tengsl hinna ýmsu samfélaga og samhengi þeirra við
                                  nytjastofna.
     5. Að treysta undirstöður vísindalegrar ráðgjafar um nýtingu hefðbundinna
             nytjastofna er stefni að hámarksafrakstri Íslandsmiða.
   6. Að gera tilraunir með og þróa veiðarfæri og veiðibúnað í þeim tilgangi að
bæta hagkvæmni sóknar og koma í veg fyrir skaðleg áhrif veiða á lífríki sjávar.
                   7. Að stunda rannsóknir á eldi sjávarlífvera.
   8. Að stunda rannsóknir sem miða að aukinni fjölbreytni í öflun sjávarfangs.
    9. Að veita stjórnvöldum, sjávarútvegi og öðrum aðilum ráðgjöf og þjónustu
                   varðandi nýtingu á auðlindum Íslandsmiða.
        10. Að koma á framfæri upplýsingum til stjórnvalda, hagsmunaaðila í
     sjávarútvegi og almennings um niðurstöður rannsóknarstarfseminnar.]^1)
                             ^1)[24]L. 72/1984, 1. gr.
18. gr. [Til að ná markmiðum, sem um getur í 17. gr., skal stjórn gera tillögur
 um skipulag Hafrannsóknastofnunarinnar sem skal staðfest af ráðherra. Leitast
  skal við að skipulag stofnunarinnar sé sveigjanlegt og stuðli að sem bestri
   nýtingu á mannafla, tækjum og fjármagni stofnunarinnar á hverjum tíma.]^1)
[Hafrannsóknastofnuninni er heimilt, að fengnu samþykki stjórnar stofnunarinnar
og sjávarútvegsráðherra, að eiga aðild að rannsóknar- og þróunarfyrirtækjum, sem
  eru hlutafélög eða önnur félög með takmarkaðri ábyrgð, er þrói hugmyndir og
   hagnýti niðurstöður rannsóknar- og þróunarverkefna sem stofnunin vinnur að
                               hverju sinni.]^2)
               ^1)[25]L. 72/1984, 1. gr. ^2)[26]L. 132/1990, 1. gr.

                  IV. kafli. Rannsóknastofnun fiskiðnaðarins.
 19. gr. Rannsóknastofnun fiskiðnaðarins er sjálfstæð ríkisstofnun, sem heyrir
                       undir sjávarútvegsmálaráðuneytið.
    20. gr. Í stjórn Rannsóknastofnunar fiskiðnaðarins skulu vera þrír menn,
  skipaðir af sjávarútvegsmálaráðherra til fjögurra ára í senn, þar af einn án
 tilnefningar, einn tilnefndur af stjórn Fiskifélags Íslands og einn tilnefndur
af ráðgjafarnefnd stofnunarinnar. Sömu aðilar tilnefna varamenn. Ráðherra skipar
                 formann stjórnarinnar og ákveður stjórnarlaun.
 21. gr. Stjórnin hefur á hendi yfirstjórn rannsóknastofnunarinnar og samþykkir
starfsáætlun og fjárhagsáætlun hennar fyrir eitt ár í senn. Fjárhagsáætlun skal
                       senda ráðherra til staðfestingar.
        22. gr. [Ráðherra skipar forstjóra til fimm ára í senn og ræður
 aðstoðarforstjóra, hvort tveggja að fengnum tillögum stjórnar. Ráðherra ræður
 forstöðumenn sviða að fengnum tillögum stjórnar og forstjóra. Forstjóri ræður
     annað starfsfólk. Hann skal hafa lokið háskólaprófi. Ráðherra ákveður
             stjórnskipulag Rannsóknastofnunar fiskiðnaðarins.]^1)
                            ^1)[27]L. 83/1997, 143. gr.
23. gr. Forstjóri hefur á hendi daglega stjórn rannsóknastofnunarinnar og umsjón
 með rekstri hennar. Hann ákveður starfssvið sérfræðinga og annars starfsliðs.
24. gr. Við Rannsóknastofnun fiskiðnaðarins er ráðgjafarnefnd. Skulu eftirtaldir
aðilar tilnefna fulltrúa í nefndina til fjögurra ára í senn: Fiskifélag Íslands.
 Sölumiðstöð hraðfrystihúsanna. Félag íslenskra fiskimjölsframleiðenda. Samband
ísl. samvinnufélaga. Síldarútvegsnefnd. Samlag skreiðarframleiðenda. Sölusamband
    ísl. fiskframleiðenda. Félag fiskniðursjóðenda. Sjómannasamband Íslands.
Alþýðusamband Íslands. Stéttarsamband fiskiðnaðarins. Fiskimannadeild Farmanna-
                         og fiskimannasambands Íslands.
 Forstjóri stofnunarinnar á sæti í nefndinni. Nefndin kýs sér formann. Nefndin
      fylgist með rekstri stofnunarinnar og er tengiliður milli hennar og
 fiskiðnaðarins. Nefndin er forstjóra og stjórnarnefnd til ráðuneytis og gerir
      tillögur um starfsáætlun stofnunarinnar. Ráðgjafarnefnd er ólaunuð.
  Sjávarútvegsmálaráðuneytið getur með samþykki stjórnarinnar fjölgað mönnum í
   ráðgjafarnefnd og setur reglur um, hvernig vali nefndarinnar skuli hagað.
25. gr. Rannsóknastofnun fiskiðnaðarins er ásamt Hafrannsóknastofnuninni eigandi
hússins Skúlagötu 4 í Reykjavík. Þegar byggingarnefnd hússins Skúlagötu 4 hefur
          lokið störfum, annast stjórnir fiskiðnaðarstofnunarinnar og
    Hafrannsóknastofnunarinnar rekstur hússins og önnur mál, er varða þessar
                            stofnanir sameiginlega.
  26. gr. Verkefni Rannsóknastofnunar fiskiðnaðarins skulu meðal annars vera:
    1. Rannsóknir á hráefnum og framleiðslu fiskiðnaðarins til þess að tryggja
                 fyllstu nýtingu hráefnanna og gæði afurðanna.
      2. Aðstoð og leiðbeiningar við fiskiðnaðinn við undirbúning og byggingu
               fiskiðjuvera og val véla og tækja til fiskiðnaðar.
     3. Kynning á nýjungum í fiskiðnaði, tækjum og vinnsluaðferðum og prófun á
                                gagnsemi þeirra.
                 4. Nauðsynleg rannsóknaþjónusta við fiskiðnaðinn.
       5. Námskeið fyrir matsmenn, vélstjóra og verkstjóra í fiskiðnaðinum.
         6. Kynning á niðurstöðum rannsóknanna í vísinda- og fræðsluritum.
27. gr. Til framkvæmda á verkefnum þeim, sem um getur í 26. gr., skal starfsemi
                 stofnunarinnar greinast í eftirtalin verksvið:
                              1. Efnafræðirannsóknir.
                            2. Efnaverkfræðirannsóknir.
                             3. Gerlafræðirannsóknir.
                  4. Rannsóknir á sviði véla- og verksmiðjutækni.
 28. gr. [Rannsóknastofnun fiskiðnaðarins starfrækir og kostar rannsóknastofur
    utan Reykjavíkur samkvæmt ákvörðun ráðherra og að fengnum tillögum aðila
fiskiðnaðarins. Leita skal samstarfs við fiskiðnað, aðra matvælaframleiðendur og
  sveitarfélög á viðkomandi svæði. Sömuleiðis skal athugað að nýta aðstöðu og
                    samstarf við menntastofnanir á staðnum.
     Rannsóknastofur þessar skulu veita fiskiðnaði og öðrum matvælaiðnaði á
 viðkomandi svæði þjónustu með rannsóknum, gæðaeftirliti og leiðbeiningum gegn
       greiðslu samkvæmt gjaldskrá Rannsóknastofnunar fiskiðnaðarins.]^1)
    [Rannsóknastofnun fiskiðnaðarins er heimilt, að fengnu samþykki stjórnar
    stofnunarinnar og sjávarútvegsráðherra, að eiga aðild að rannsóknar- og
 þróunarfyrirtækjum er séu hlutafélög eða önnur félög með takmarkaðri ábyrgð er
    þrói hugmyndir og hagnýti niðurstöður rannsóknar- og þróunarverkefna sem
                     stofnunin vinnur að hverju sinni.]^2)
               ^1)[28]L. 107/1974, 1. gr. ^2)[29]L. 71/1989, 1. gr.

                   V. kafli. Rannsóknastofnun landbúnaðarins.
  [29. gr.]^1) Rannsóknastofnun landbúnaðarins er sjálfstæð ríkisstofnun, sem
                      heyrir undir landbúnaðarráðuneytið.
                            ^1)[30]L. 107/1974, 1. gr.
 [30. gr.]^1) Í stjórn Rannsóknastofnunar landbúnaðarins skulu vera þrír menn,
    skipaðir af landbúnaðarráðherra til fjögurra ára í senn, þar af einn án
   tilnefningar, einn tilnefndur af stjórn [Bændasamtaka Íslands]^2) og einn
   tilnefndur af tilraunaráði stofnunarinnar. Sömu aðilar tilnefna varamenn.
         Ráðherra skipar formann stjórnarinnar og ákveður stjórnarlaun.
               ^1)[31]L. 107/1974, 1. gr. ^2)[32]L. 73/1996, 9. gr.
   [31. gr.]^1) Stjórnin hefur á hendi yfirstjórn rannsóknastofnunarinnar og
     samþykkir starfsáætlun og fjárhagsáætlun hennar fyrir eitt ár í senn.
             Fjárhagsáætlun skal senda ráðherra til staðfestingar.
                            ^1)[33]L. 107/1974, 1. gr.
[32. gr.]^1) [Ráðherra skipar forstjóra til fimm ára í senn. Forstjóri skal hafa
 lokið háskólaprófi.]^2) Forstjóri stofnunarinnar ræður annað starfslið hennar.
               ^1)[34]L. 107/1974, 1. gr. ^2)[35]L. 83/1997, 80. gr.
 [33. gr.]^1) Forstjóri hefur á hendi daglega stjórn rannsóknastofnunarinnar og
    umsjón með rekstri hennar. Hann ákveður starfssvið sérfræðinga og annars
                                  starfsliðs.
                            ^1)[36]L. 107/1974, 1. gr.
     [34. gr.]^1) Við Rannsóknastofnun landbúnaðarins er tilraunaráð. Skulu
     eftirtaldir aðilar tilnefna fulltrúa í ráðið til fjögurra ára í senn:
  Sérfræðingar og tilraunastjórar, sem fara með verkefni skv. 1.5. tölul. 35.
 gr.,^2) tvo menn og sé annar þeirra starfandi tilraunastjóri á tilraunastöð í
  jarðrækt. Sérfræðingar og tilraunastjórar, sem fara með verkefni skv. 6.9.
    tölul. 35. gr.,^2) tvo menn. [Bændasamtök Íslands fjóra menn, þar af tvo
   landsráðunauta. ^3) Bændaskólarnir tvo menn. Garðyrkjuskóli ríkisins einn
                                   mann.]^4)
                Forstjóri stofnunarinnar á sæti í tilraunaráði.
                             Ráðið kýs sér formann.
     Tilraunaráðið er tengiliður milli stofnunarinnar og hinna ýmsu greina
 landbúnaðarins. Það er forstjóra og stjórn til ráðuneytis og gerir tillögur um
                 starfsáætlun stofnunarinnar. Ráðið er ólaunað.
    Landbúnaðarráðuneytið getur með samþykki stjórnarinnar fjölgað mönnum í
    tilraunaráði og setur reglur um, hvernig vali nefndarmanna skuli hagað.
    ^1)[37]L. 107/1974, 1. gr. ^2)Nú [38]36. gr., sbr. [39]l. 107/1974, 1. gr.
              ^3)[40]L. 112/1999, 1. gr. ^4)[41]L. 73/1996, 9. gr.
  [35. gr.]^1) Rannsóknastofnun landbúnaðarins skal annast eða hafa umsjón með
  öllum rannsóknum og tilraunum á sviði landbúnaðarins, sem fé er veitt til á
                 fjárlögum, og falla undir eftirtalin verkefni:
    1. Rannsóknir og tilraunir til öflunar vísindalegrar og hagnýtrar þekkingar
           og reynslu í undirstöðuatriðum jarðræktar og búfjárræktar.
    2. Rannsóknir á orsökum þess, að landgæði spillast eða landnytjar ganga úr
                    sér, og tilraunir með varnarráðstafanir.
       3. Rannsóknir á framleiðsluvörum landbúnaðarins, sem miða að betri og
                              fullkomnari nýtingu.
                   4. Þjónusta við landbúnaðinn með rannsóknum.
   5. Kynning á niðurstöðum rannsóknanna og starfsemi stofnunarinnar í vísinda-
                                og fræðsluritum.
                            ^1)[42]L. 107/1974, 1. gr.
 [36. gr.]^1) Til framkvæmda á verkefnum þeim, sem um getur í 34. gr.,^2) skal
           starfsemi stofnunarinnar greinast í eftirfarandi verksvið:
              1. Jarðvegsrannsóknir, áburðar- og jarðræktartilraunir.
       2. Jurtakynbætur, lífeðlisfræðirannsóknir, gróður- og frærannsóknir.
                           3. Rannsóknir á beitilöndum.
                       4. Garðyrkju- og ylræktarrannsóknir.
     5. Rannsóknir á sjúkdómum og meindýrum jurtagróðurs og varnir gegn þeim.
            6. Vinnu- og verktæknirannsóknir og tilraunir með búvélar.
                 7. Búfjárkynbætur og arfgengisrannsóknir búfjár.
     8. Fóðurrannsóknir, fóðrunartilraunir og rannsóknir á fóðrunarsjúkdómum.
                 9. Rannsóknir á framleiðsluvörum landbúnaðarins.
    ^1)[43]L. 107/1974, 1. gr. ^2)Nú [44]35. gr., sbr. [45]l. 107/1974, 1. gr.
      [37. gr.]^1) Rannsóknastofnun landbúnaðarins skal fá umráð yfir þeim
    tilraunastöðvum á sviði landbúnaðar, sem ríkið á. Þar skulu framkvæmdar
 tilraunir í jarðrækt, búfjárrækt, heyverkun og öðru, sem stjórn stofnunarinnar
                                    ákveður.
    Stofnuninni er heimilt að semja við einstaka bændur og búnaðarsambönd um
 tilraunir, ræktun úrvalsfræs og annað í sambandi við starfsemi stofnunarinnar,
                        eins og stjórnin telur hentugt.
    [Rannsóknastofnun landbúnaðarins er heimilt, að fengnu samþykki stjórnar
stofnunarinnar og landbúnaðarráðherra, að eiga aðild að og stofna rannsóknar- og
  þróunarfyrirtæki er séu hlutafélög eða önnur félög með takmarkaðri ábyrgð er
    þrói hugmyndir og hagnýti niðurstöður rannsóknar- og þróunarverkefna sem
                     stofnunin vinnur að hverju sinni.]^2)
               ^1)[46]L. 107/1974, 1. gr. ^2)[47]L. 37/2001, 1. gr.

                                 VI. kafli. ^1)
                            ^1)[48]L. 41/1978, 15. gr.

                VII. kafli. Rannsóknastofnun byggingaiðnaðarins.
   [47. gr.]^1) Rannsóknastofnun byggingaiðnaðarins er sjálfstæð stofnun, sem
                      heyrir undir iðnaðarmálaráðuneytið.
                            ^1)[49]L. 107/1974, 1. gr.
  [48. gr.]^1) Í stjórn Rannsóknastofnunar byggingaiðnaðarins skulu vera þrír
 menn, skipaðir af iðnaðarmálaráðherra til fjögurra ára í senn, þar af einn án
 tilnefningar, einn tilnefndur af Landssambandi iðnaðarmanna og einn tilnefndur
af ráðgjafarnefnd stofnunarinnar. Sömu aðilar tilnefna varamenn. Ráðherra skipar
                 formann stjórnarinnar og ákveður stjórnarlaun.
                            ^1)[50]L. 107/1974, 1. gr.
   [49. gr.]^1) Stjórnin hefur á hendi yfirstjórn rannsóknastofnunarinnar og
     samþykkir starfsáætlun hennar og fjárhagsáætlun fyrir eitt ár í senn.
             Fjárhagsáætlun skal senda ráðherra til staðfestingar.
                            ^1)[51]L. 107/1974, 1. gr.
  [50. gr.]^1) [Ráðherra skipar forstjóra stofnunarinnar til fimm ára í senn.
    Forstjóri skal hafa lokið háskólaprófi. Forstjóri ræður annað starfslið
                              stofnunarinnar.]^2)
               ^1)[52]L. 107/1974, 1. gr. ^2)[53]L. 83/1997, 67. gr.
 [51. gr.]^1) Forstjóri hefur á hendi daglega stjórn rannsóknastofnunarinnar og
    umsjón með rekstri hennar. Hann ákveður starfssvið sérfræðinga og annars
                                  starfsliðs.
                            ^1)[54]L. 107/1974, 1. gr.
 [52. gr.]^1) Við Rannsóknastofnun byggingaiðnaðarins er ráðgjafarnefnd. Skulu
    eftirtaldir aðilar tilnefna fulltrúa í nefndina til fjögurra ára í senn:
   Alþýðusamband Íslands. Arkitektafélag Íslands. Félag íslenskra iðnrekenda.
Húsameistari ríkisins. Húsnæðismálastofnun ríkisins. Iðnaðarmálastofnun Íslands.
Landssamband iðnaðarmanna. Borgarstjórn Reykjavíkur. Sementsverksmiðja ríkisins.
  Teiknistofa landbúnaðarins. Vinnuveitendasamband Íslands. Raforkumálastjóri.
                        Vegamálastjóri. Vitamálastjóri.
                  Forstjóri stofnunarinnar á sæti í nefndinni.
                            Nefndin kýs sér formann.
Ráðgjafarnefnd fylgist með rekstri stofnunarinnar og er tengiliður milli hennar
 og byggingaiðnaðarins. Nefndin er forstjóra og stjórn til ráðuneytis og gerir
          tillögur um starfsáætlun stofnunarinnar. Nefndin er ólaunuð.
     Iðnaðarmálaráðherra getur með samþykki stjórnarinnar fjölgað mönnum í
   ráðgjafarnefnd og setur reglur um, hvernig vali nefndarmanna skuli hagað.
                            ^1)[55]L. 107/1974, 1. gr.
 [53. gr.]^1) Verkefni Rannsóknastofnunar byggingaiðnaðarins skulu meðal annars
                                     vera:
   1. Endurbætur í byggingaiðnaði og lækkun kostnaðar við mannvirkjagerð, þar á
 meðal sjálfstæðar grundvallarrannsóknir í byggingatækni, hagnýtingu húsrýmis,
  bæjarskipulagning og gatnagerð. Í þeim tilgangi skal stofnunin fylgjast með
         nýjungum í byggingaiðnaði og laga þær að íslenskum staðháttum.
                         2. Hagnýtar jarðfræðirannsóknir.
                             3. Vatnsvirkjarannsóknir.
   4. Kynning á niðurstöðum rannsókna og veiting upplýsinga um byggingafræðileg
                                     efni.
         5. Aðstoð við eftirlit með byggingaefnum og byggingaframkvæmdum.
      6. Nauðsynleg rannsóknaþjónusta í þeim greinum, sem stofnunin fæst við.
                            ^1)[56]L. 107/1974, 1. gr.
                                [54. gr.]^1) ^2)
               ^1)[57]L. 107/1974, 1. gr. ^2)[58]L. 97/1987, 12. gr.

                          VIII. kafli. Almenn ákvæði.
  [55. gr.]^1) Forstjórar rannsóknastofnana, sérfræðingar og annað starfsfólk
  tekur laun samkvæmt gildandi kjarasamningum ríkisstarfsmanna á hverjum tíma.
    [Ráðherra ákveður deildaskiptingu í rannsóknastofnunum. Forstjóri ræður
 deildarstjóra viðkomandi stofnunar. Deildarstjórar og sérfræðingar skulu hafa
 lokið meistaraprófi eða öðrum hliðstæðum háskólaprófum í fræðigrein sinni. Þó
 skal forstjóra heimilt að víkja frá þessu ákvæði hafi umsækjandi á annan hátt
                       sannað vísindalega hæfni sína.]^2)
               ^1)[59]L. 107/1974, 1. gr. ^2)[60]L. 83/1997, 68. gr.
             [56. gr.]^1) Tekjur hinna ýmsu rannsóknastofnana eru:
                  1. Fé, sem veitt er til stofnunar á fjárlögum.
   2. Fé, sem veitt er sérstaklega til tiltekinna verkefna, sem stofnuninni eru
                            falin af hinu opinbera.
       3. Greiðslur fyrir verk, sem unnin eru fyrir einstaklinga, félög eða
                                   stofnanir.
                   4. Framlög einstaklinga, félaga eða stofnana.
   5. Gjöld, sem fást með álagningu á framleiðsluvörur eða á annan hátt, eins og
                         ákveðið kann að vera í lögum.
   Framlag ríkisins, skv. 1. lið, skal aldrei vera minna en helmingur þeirrar
                        upphæðar, sem fæst skv. 5. lið.
 Verkefni, sem rannsóknastofnun vinnur að beiðni einkaaðila eða samtaka þeirra
eða þeim til hagsbóta, skulu verðlögð í gjaldskrá, sem ráðherra setur að fengnum
   tillögum hlutaðeigandi rannsóknastofnana, eða samkvæmt sérstökum samningi.
                            ^1)[61]L. 107/1974, 1. gr.
       [57. gr.]^1) Eignum Atvinnudeildar Háskólans skal ráðstafa þannig:
          Eignir fiskideildar skulu falla til Hafrannsóknastofnunarinnar.
     Eignir búnaðardeildar skulu falla til Rannsóknastofnunar landbúnaðarins.
    Eignum iðnaðardeildar skal skipta á milli Rannsóknastofnunar iðnaðarins og
            Rannsóknastofnunar byggingaiðnaðarins samkvæmt ákvörðun
                           iðnaðarmálaráðuneytisins.
       Húseign Atvinnudeildar á lóð Háskólans ráðstafar ríkisstjórnin í þágu
                          íslenskrar vísindastarfsemi.
                            ^1)[62]L. 107/1974, 1. gr.
                                [58. gr.]^1) ^2)
               ^1)[63]L. 107/1974, 1. gr. ^2)[64]L. 61/1994, 26. gr.
       [59. gr.]^1) Ríkið kemur upp hentugum byggingum og athafnasvæðum í
rannsóknahverfi til handa þeim rannsóknastofnunum, sem um getur í lögum þessum,
   að svo miklu leyti, sem stofnunum er ekki séð fyrir þeirri aðstöðu annars
staðar, svo og rannsóknatækjum og öðrum hjálpargögnum, sem sameiginleg not geta
                   orðið af fyrir margar rannsóknastofnanir.
                                      ^2)
Um tilhögun bygginga og athafnasvæða skal, svo sem við verður komið, farið eftir
          tillögum þeirra rannsóknastofnana, sem ætlað er að nota þau.
               ^1)[65]L. 107/1974, 1. gr. ^2)[66]L. 61/1994, 26. gr.
 [60. gr.]^1) Hver rannsóknastofnun hefur aðskilinn fjárhag og bókhald. Þó skal
  kappkosta, eins og við verður komið, að rannsóknastofnanir noti sameiginlega
            starfskrafta við skrifstofustörf og önnur þjónustustörf.
                            ^1)[67]L. 107/1974, 1. gr.
                                [61. gr.]^1) ^2)
               ^1)[68]L. 107/1974, 1. gr. ^2)[69]L. 61/1994, 26. gr.
 [62. gr.]^1) Þær stofnanir, sem um getur í lögum þessum, skulu eiga aðgang að
   upplýsingum, sem opinberar stofnanir og fyrirtæki geta í té látið og varða
                               starfsemi þeirra.
                            ^1)[70]L. 107/1974, 1. gr.
 [63. gr.]^1) Ekki er heimilt að veita upplýsingar um rannsóknir, sem kostaðar
     eru af einstaklingi, félagi eða stofnun, nema með samþykki hennar. Ef
 þagnarskylda er brotin, varðar það ábyrgð eftir ákvæðum almennra hegningarlaga
                   um opinbera starfsmenn og skaðabótaskyldu.
                            ^1)[71]L. 107/1974, 1. gr.
[64. gr.]^1) Nánari ákvæði um starfsemi stofnana þeirra, er lög þessi taka til,
   má setja með reglugerðum.^2) Þar á meðal er heimilt að ákveða breytingu á
       verksviðum einstakra stofnana, enn fremur að heimila sérfræðingum
               rannsóknastofnananna að kenna við Háskóla Íslands.
     ^1)[72]L. 107/1974, 1. gr. ^2)[73]Rg. 125/1966; [74]rg. 7/1976 (um prófun
      búvéla); [75]rg. 138/1985 (um eftirlit og framleiðslu á lagmeti til
                                 útflutnings).

References

   Visible links
   1. http://www.althingi.is/dba-bin/lawformpr.pl?lnr=1965064
   2. file:///altext/stjtnr.html#1974107
   3. file://1978041.html
   4. file:///altext/stjtnr.html#1984072
   5. file:///altext/stjtnr.html#1987048
   6. file://1987097.html
   7. file:///altext/stjt/1989.071.html
   8. file:///altext/stjt/1990.132.html
   9. file://1994061.html
  10. file:///altext/stjt/1996.073.html
  11. file:///altext/stjt/1997.083.html
  12. file:///altext/stjt/1999.112.html
  13. file:///altext/stjt/2001.037.html
  14. file:///altext/stjtnr.html#1987048?g23
  15. file://1994061.html
  16. file:///altext/stjtnr.html#1984072?g1
  17. file:///altext/stjtnr.html#1984072?g1
  18. file:///altext/stjtnr.html#1984072?g1
  19. file:///altext/stjt/1997.083.html
  20. file:///altext/stjtnr.html#1984072?g1
  21. file:///altext/stjtnr.html#1984072?g1
  22. file:///altext/stjtnr.html#1984072?g1
  23. file:///altext/stjtnr.html#1984072?g1
  24. file:///altext/stjtnr.html#1984072?g1
  25. file:///altext/stjtnr.html#1984072?g1
  26. file:///altext/stjt/1990.132.html
  27. file:///altext/stjt/1997.083.html
  28. file:///altext/stjtnr.html#1974107?g1
  29. file:///altext/stjt/1989.071.html
  30. file:///altext/stjtnr.html#1974107?g1
  31. file:///altext/stjtnr.html#1974107?g1
  32. file:///altext/stjt/1996.073.html
  33. file:///altext/stjtnr.html#1974107?g1
  34. file:///altext/stjtnr.html#1974107?g1
  35. file:///altext/stjt/1997.083.html
  36. file:///altext/stjtnr.html#1974107?g1
  37. file:///altext/stjtnr.html#1974107?g1
  38. file:///altext/stjtnr.html#1974107?g36
  39. file:///altext/stjtnr.html#1974107?g1
  40. file:///altext/stjt/1999.112.html
  41. file:///altext/stjt/1996.073.html
  42. file:///altext/stjtnr.html#1974107?g1
  43. file:///altext/stjtnr.html#1974107?g1
  44. file:///altext/stjtnr.html#1974107?g35
  45. file:///altext/stjtnr.html#1974107?g1
  46. file:///altext/stjtnr.html#1974107?g1
  47. file:///altext/stjt/2001.037.html
  48. file://1978041.html#g15
  49. file:///altext/stjtnr.html#1974107?g1
  50. file:///altext/stjtnr.html#1974107?g1
  51. file:///altext/stjtnr.html#1974107?g1
  52. file:///altext/stjtnr.html#1974107?g1
  53. file:///altext/stjt/1997.083.html
  54. file:///altext/stjtnr.html#1974107?g1
  55. file:///altext/stjtnr.html#1974107?g1
  56. file:///altext/stjtnr.html#1974107?g1
  57. file:///altext/stjtnr.html#1974107?g1
  58. file://1987097.html#g12
  59. file:///altext/stjtnr.html#1974107?g1
  60. file:///altext/stjt/1997.083.html
  61. file:///altext/stjtnr.html#1974107?g1
  62. file:///altext/stjtnr.html#1974107?g1
  63. file:///altext/stjtnr.html#1974107?g1
  64. file://1994061.html
  65. file:///altext/stjtnr.html#1974107?g1
  66. file://1994061.html
  67. file:///altext/stjtnr.html#1974107?g1
  68. file:///altext/stjtnr.html#1974107?g1
  69. file://1994061.html
  70. file:///altext/stjtnr.html#1974107?g1
  71. file:///altext/stjtnr.html#1974107?g1
  72. file:///altext/stjtnr.html#1974107?g1
  73. http://www.reglugerd.is/interpro/dkm/WebGuard.nsf/key2/125-1966
  74. http://www.reglugerd.is/interpro/dkm/WebGuard.nsf/key2/007-1976
  75. http://www.reglugerd.is/interpro/dkm/WebGuard.nsf/key2/138-1985
