                                    dálkum.

   --------------------------------------------------------------------------

         Lög um stofnun opinbers hlutafélags um Lánasjóð sveitarfélaga

                           2006 nr. 150 15. desember

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 30. desember 2006. Breytt með l. 167/2007 (tóku gildi 1. jan. 2008).

1. gr. Lánasjóður sveitarfélaga ohf. er opinbert hlutafélag í eigu sveitarfélaga
   á Íslandi. Félagið starfar samkvæmt hlutafélagalögum og sem lánafyrirtæki
                      samkvæmt lögum um fjármálafyrirtæki.
 2. gr. Eignarhlutir í Lánasjóði sveitarfélaga ohf. geta eingöngu verið í eigu
  íslenskra sveitarfélaga og stofnana og fyrirtækja sem eru að fullu í þeirra
                                     eigu.
3. gr. Tilgangur Lánasjóðs sveitarfélaga ohf. er að tryggja sveitarfélögum ásamt
 fyrirtækjum og stofnunum í eigu sveitarfélaga eða sveitarfélaga og ríkissjóðs
lánsfé á hagstæðum kjörum og takmarkast útlán hans við verkefni sem hafa almenna
                             efnahagslega þýðingu.
       Tilgangi og verkefnum félagsins skal nánar lýst í samþykktum þess.
                      4. gr. Lög þessi öðlast þegar gildi.
                                     5. gr.
                            Ákvæði til bráðabirgða.
I. Stofna skal hlutafélagið Lánasjóð sveitarfélaga ohf. á stofnfundi sem haldinn
   skal eigi síðar en 31. mars 2007. Á stofnfundinum skal leggja fram drög að
   stofnsamningi, stofnefnahagsreikningi og samþykktum fyrir félagið og kjósa
stjórn þess. Lánasjóður sveitarfélaga ohf. skal frá útgáfu starfsleyfis yfirtaka
  allar eignir, réttindi, skuldir og skuldbindingar Lánasjóðs sveitarfélaga og
            skal stofnefnahagsreikningur miðast við 1. janúar 2007.
  Stjórn Lánasjóðs sveitarfélaga annast undirbúning að stofnun hlutafélagsins
  fyrir hönd eigenda þess og yfirtöku á rekstri Lánasjóðs sveitarfélaga. Allur
    kostnaður af stofnun hlutafélagsins greiðist af Lánasjóði sveitarfélaga.
  Ársfundur Lánasjóðs sveitarfélaga fyrir árið 2006 getur ákveðið að eigið fé
lánasjóðsins verði fært niður um allt að 3 milljarða kr. enda uppfylli sjóðurinn
 þrátt fyrir lækkunina skilyrði laga um eiginfjárhlutfall fjármálafyrirtækja og
       hafi nægilegt handbært fé til að standa við skuldbindingar sínar.
     Innköllun til lánardrottna Lánasjóðs sveitarfélaga skal eigi gefin út.
Greiðslustaður skuldaskjala, sem eru í eigu Lánasjóðs sveitarfélaga, verður hjá
     Lánasjóði sveitarfélaga ohf. Lánasjóður sveitarfélaga skal birta tvær
                 auglýsingar þessa efnis í Lögbirtingablaðinu.
 II. Við yfirtöku Lánasjóðs sveitarfélaga ohf. á Lánasjóði sveitarfélaga skulu
             eignarhlutir í félaginu skiptast á eftirfarandi hátt:
                              17,472% Reykjavíkurborg
                              5,814% Vestmannaeyjabær
                                5,517% Kópavogsbær
                            5,458% Akureyrarkaupstaður
                          4,251% Hafnarfjarðarkaupstaður
                               4,148% Ísafjarðarbær
                           3,052% Sveitarfélagið Árborg
                                  3,042% Garðabær
                                3,030% Reykjanesbær
                                2,995% Fjarðabyggð
                             2,410% Akraneskaupstaður
                                2,394% Fjallabyggð
                        2,339% Sveitarfélagið Skagafjörður
                                 2,222% Norðurþing
                              1,853% Stykkishólmsbær
                                1,781% Borgarbyggð
                                1,766% Snæfellsbær
                              1,716% Rangárþing ytra
                             1,669% Rangárþing eystra
                              1,587% Fljótsdalshérað
                                1,489% Mosfellsbær
                                1,466% Blönduósbær
                        1,348% Sveitarfélagið Hornafjörður
                               1,347% Dalvíkurbyggð
                                1,320% Vesturbyggð
                          1,159% Seltjarnarneskaupstaður
                               1,089% Grindavíkurbær
                          0,977% Seyðisfjarðarkaupstaður
                               0,960% Hveragerðisbær
                            0,863% Sveitarfélagið Ölfus
                              0,857% Húnaþing vestra
                          0,831% Bolungarvíkurkaupstaður
                          0,722% Sveitarfélagið Álftanes
                            0,680% Vopnafjarðarhreppur
                               0,633% Sandgerðisbær
                               0,625% Bláskógabyggð
                                 0,612% Dalabyggð
                             0,597% Grundarfjarðarbær
                               0,537% Langanesbyggð
                           0,457% Sveitarfélagið Garður
                                0,448% Strandabyggð
                            0,424% Sveitarfélagið Vogar
                               0,381% Skaftárhreppur
                               0,369% Mýrdalshreppur
                              0,367% Eyjafjarðarsveit
                        0,366% Skeiða- og Gnúpverjahreppur
                              0,348% Breiðdalshreppur
                              0,330% Djúpavogshreppur
                              0,299% Súðavíkurhreppur
                              0,298% Reykhólahreppur
                                0,293% Höfðahreppur
                                0,246% Flóahreppur
                             0,243% Hrunamannahreppur
                       0,223% Grímsnes- og Grafningshreppur
                              0,215% Hvalfjarðarsveit
                             0,211% Skútustaðahreppur
                               0,202% Þingeyjarsveit
                            0,201% Tálknafjarðarhreppur
                          0,177% Svalbarðsstrandarhreppur
                              0,153% Húnavatnshreppur
                              0,136% Aðaldælahreppur
                             0,129% Grýtubakkahreppur
                                0,111% Hörgárbyggð
                            0,092% Borgarfjarðarhreppur
                               0,081% Kjósarhreppur
                                0,081% Akrahreppur
                              0,078% Svalbarðshreppur
                              0,062% Arnarneshreppur
                             0,056% Kaldrananeshreppur
                         0,045% Eyja- og Miklaholtshreppur
                                 0,039% Ásahreppur
                                0,036% Árneshreppur
                                0,036% Bæjarhreppur
                                 0,030% Skagabyggð
                             0,027% Grímseyjarhreppur
                             0,027% Fljótsdalshreppur
                               0,020% Tjörneshreppur
                              0,017% Helgafellssveit
                             0,017% Skorradalshreppur
  Hlutabréf í félaginu, útgefin í tengslum við stofnun þess, skulu undanþegin
                                 stimpilgjaldi.
III. Ekki mega fara fram viðskipti með hluti í félaginu fyrr en 1. janúar 2009.
    Sveitarfélögum er þó heimilt að færa eignarhluti sína til stofnunar eða
              fyrirtækis sem að fullu er í eigu sveitarfélagsins.
 IV. Nú vanrækir sveitarfélag greiðslu afborgana og vaxta af lánum úr Lánasjóði
sveitarfélaga, sem tekin voru fyrir 1. janúar 2005, á réttum gjalddaga, og getur
      [samgönguráðherra]^1) þá greitt vanskilin af framlagi hlutaðeigandi
  sveitarfélags úr Jöfnunarsjóði sveitarfélaga eftir því sem til vinnst. Sama
  gildir um greiðslur sem Lánasjóður sveitarfélaga kann að hafa innt af hendi
 vegna ábyrgða sem hann hefur tekist á hendur skv. [4]10. gr. þágildandi laga,
                    nr. 35/1966, um Lánasjóð sveitarfélaga.
                              ^1)L. 167/2007, 7. gr.

References

   Visible links
   1. http://www.althingi.is/dba-bin/lawformpr.pl?lnr=2006150
   2. http://www.althingi.is/dba-bin/ferill.pl?ltg=133&mnr=347
   3. http://www.althingi.is/altext/133/s/376.html
   4. file://1966035.html
