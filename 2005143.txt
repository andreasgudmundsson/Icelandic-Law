
   --------------------------------------------------------------------------

               Forsetabréf um afreksmerki hins íslenska lýðveldis

                           2005 nr. 143 31. desember

   --------------------------------------------------------------------------

                           Tók gildi 7. janúar 2006.
1. gr. Afreksmerkið nefnist afreksmerki hins íslenska lýðveldis. Afreksmerkið er
   í tveimur stigum. Fyrra stig er merki úr gulli, 3 cm að þvermáli og 2 mm á
þykkt. Á framhlið merkisins skal mótuð mynd Fjallkonunnar og umhverfis letrað í
boga: Afreksmerki hins íslenska lýðveldis. Á bakhlið merkisins er skjaldarmerki
Íslands. Á rönd merkisins skal letra nafn þess er merkið hlýtur og hvaða dag og
             ár afrek það var unnið er gerði hann merkisins verðan.
           Annað stig merkisins er eins og hið fyrra nema úr silfri.
     2. gr. Afreksmerkið skal bera á brjóstinu vinstra megin í silkibandi í
                                  fánalitunum.
 3. gr. Afreksmerkið má sæma innlenda einstaklinga og erlenda sem bjargað hafa
   íslenskum og erlendum mönnum úr lífsháska á íslensku landi eða í íslenskri
lögsögu, enda sé upplýst með skýrslum björgunaraðila eða á annan fullgildan hátt
    um öll atvik björgunarinnar. Björgunaraðilar eru þeir opinberu aðilar og
      sjálfboðaliðasamtök sem skipuleggja og framkvæma björgunaraðgerðir.
    Gullmerkið skal veita þeim sem sannanlega hætta lífi sínu eða heilsu við
björgunarstörf. Nú ferst björgunarmaður við slík björgunarstörf og skal þá veita
                        maka eða afkomendum gullmerkið.
   Silfurmerkið skal veita þeim sem sannanlega tekur virkan þátt í frækilegri
                                björgunaraðgerð.
 Björgunarmaður telst hver sá vera sem persónulega tekur þátt í björgunaraðgerð
                          eða bregst við hættuástandi.
4. gr. Afreksmerkið er eign þess er hlýtur það og erfingja hans að honum látnum.
                  5. gr. Forseti Íslands veitir afreksmerkið.
6. gr. Forseti Íslands skipar þriggja manna nefnd sem gerir tillögu um veitingu
   afreksmerkisins. Formennsku í nefndinni gegnir formaður orðunefndar hinnar
    íslensku fálkaorðu en aðrir nefndarmenn eru formaður Slysavarnafélagsins
    Landsbjargar og forsetaritari, sá síðastnefndi skal gegna störfum ritara
nefndarinnar. Formaður nefndarinnar ber ábyrgð á að kalla nefndina saman hverju
  sinni til að fjalla um björgunaratvik. Seta í nefndinni er ótímabundin en þó
                        bundin við skipunartíma í starf.
7. gr. Engan má sæma afreksmerkinu nema nefndarmenn séu sammála um að leggja það
        til. Ef um erlendan ríkisborgara er að ræða skal leita umsagnar
     prótókollsskrifstofu utanríkisráðuneytisins sem kannar hjá viðkomandi
  stjórnvöldum hvort heimilt sé að sæma viðkomandi merkinu áður en ákvörðun er
                            tekin um veitingu þess.
 8. gr. Afreksmerkið skal veita eigi síðar en sex mánuðum eftir björgunaratvik.
      9. gr. Merkinu skal fylgja skjal, undirritað af forseta og formanni
afreksmerkjanefndar, þar sem greint sé fyrir hvaða afrek merkið er veitt og hvar
                          björgunarafrekið var unnið.
10. gr. Birta skal í Stjórnartíðindum og fjölmiðlum hverjir hljóta afreksmerkið
            og fyrir hvað merkið er veitt og hvar afrekið var unnið.
           11. gr. Kostnaður við afreksmerkið greiðist úr ríkissjóði.
               12. gr. Forsetabréf þetta öðlast þegar gildi. ...
