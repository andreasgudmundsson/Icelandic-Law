
   --------------------------------------------------------------------------

                          Lög um leysing á sóknarbandi

                               1882 nr. 9 12. maí

   --------------------------------------------------------------------------

  Breytt með [2]l. 22/1928 (tóku gildi 3. ágúst 1928) og [3]l. 116/1990 (tóku
                             gildi 31. des. 1990).

 1. gr. Öllum húsráðendum, börnum þeirra og hverjum öðrum, sem fermdur er og 18
 ára, skal heimilt að kjósa sér annan prest en sóknarprest sinn. Sóknarprestar
                          einir mega kjörprestar vera.
 2. gr. Semja skal maður við kjörprest sinn, hverja prestsþjónustu hann vill af
honum þiggja. Síðan skýrir hann héraðsprófasti frá samningi þeirra, en prófastur
aftur sóknarprestinum. Nú vill maður aftur hverfa til sóknarprests síns, og skal
     hann tjá það prófasti, en prófastur aftur sóknarpresti og kjörpresti.
    3. gr. Verði prófastur þess vís, að kjörprestur hafi fermt barn úr öðru
    prestakalli, er honum þykir óhæfilegt til fermingar sakir fáfræði, skal
      prófastur skýra biskupi frá því, og leggur biskup úrskurð á það mál.
  4. gr. Gefa skal sóknarleysingi sóknarpresti greinilegar skýrslur um öll þau
prestsverk, er kjörprestur hefur fyrir hann gert; en sóknarprestur er skyldur að
 geta þeirra í kirkjubók sinni, svo sem lög standa til. Skýrsla leysingja skal
    gefin eigi síðar en á 14 nátta fresti, og skal henni fylgja vottorð frá
     kjörpresti. Prestsverka þeirra, er skylt er að rita í kirkjubók, skal
kjörprestur geta í embættisbók sinni, en eigi skulu þau talin í ársskýrslu hans,
                              nema ferming sé. ^1)
                             ^1)[4]L. 116/1990, 5. gr.
  5. gr. Nú fæðist leysingja barn, og skal skýra frá því presti þar í sókn, er
                                 barnið fæðist.
  6. gr. Til hjúskapar skal sóknarprestur brúðarinnar lýsa, enda skal og lýsa
   fyrir honum meinbugum og hjúskaparbanni, og gefur hann síðan hjónaefnunum
 greinilegt vottorð um lýsingarnar. En að öðru leyti fer um ábyrgð prests þess,
            er saman vígir, á lögmæti hjónabandsins, sem lög standa.
                                   7. gr. ^1)
                             ^1)[5]L. 22/1928, 2. gr.
8. gr. Sáttatilraun þá, er lögboðin er, ef hjón vilja slíta sambúð eða skilja að
                    fullu, skal kjörprestur þeirra gera.^1)
                           ^1)Sjá [6]l. 60/1972, 44. gr.
 9. gr. Skyldur er sóknarprestur að semja og senda allar lögboðnar skýrslur um
 fæðingar, skírn, hjónavígslur og andlát, svo og gefa vottorð þau, er rituð eru
 upp úr kirkjubók, fyrir ferming utan, því um hana skal sá prestur skýrslu gefa
                   og vottorð senda, er sjálfur fermt hefur.
 10. gr. Sóknarleysingja er rétt að láta kjörprest sinn fremja skírn, ferming,
    hjónavígslu, skriftamál og altarisgöngu, flytja líkræðu og syngja yfir í
  sóknarkirkjunni, svo og jarða lík í kirkjugarðinum. Þó skal hann fengið hafa
 vissu um það hjá sóknarprestinum, að sjálfur hann þurfi eigi á kirkju að halda
                  eða kirkjugarði til prestsverka á sama tíma.
 Heimilt er kjörpresti að nota öll áhöld kirkjunnar til prestsþjónustu, svo sem
messuskrúða, ljós, graftól, vín og bakstur; en skylt er honum að hafa að minnsta
       kosti einn meðhjálpara sóknar þeirrar viðstaddan þjónustugerðina.
    11. gr. Gjalda skal leysingi til sóknarkirkjunnar öll lögboðin gjöld og
                       sóknarpresti allar fastar tekjur.

References

   Visible links
   1. http://www.althingi.is/dba-bin/lawformpr.pl?lnr=1882009
   2. file://1928022.html
   3. file:///altext/stjt/1990.116.html
   4. file:///altext/stjt/1990.116.html
   5. file://1928022.html#g2
   6. file:///altext/stjtnr.html#1972060?g44
