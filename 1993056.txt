
   --------------------------------------------------------------------------

               Lög um alþjóðlega samvinnu um fullnustu refsidóma

                              1993 nr. 56 19. maí

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 27. maí 1993. Breytt með l. 10/1997 (tóku gildi 26. mars 1997), l.
15/2000 (tóku gildi 28. apríl 2000), [1]l. 88/2008 (tóku gildi 1. jan. 2009 nema
brbákv. VII sem tók gildi 21. júní 2008), l. 162/2010 (tóku gildi 1. jan. 2011)
                  og l. 126/2011 (tóku gildi 30. sept. 2011).

                         1. hluti. Gildissvið laganna.
  1. gr. Samkvæmt tvíhliða eða marghliða samningum, sem Ísland hefur gert við
 önnur ríki og með heimild í lögum þessum, má fullnægja hér á landi eftirtöldum
                              viðurlagaákvörðunum:
   a. Ákvörðunum dómstóla um fésektir, frjálsræðissviptingar, réttindasviptingar
  eða upptöku eigna sem teknar eru í öðru ríki með dómi eða annarri úrlausn að
          lokinni málsmeðferð samkvæmt lögum um réttarfar í sakamálum.
    b. Ákvörðunum stjórnvalda um fésektir, réttindasviptingar eða upptöku eigna
                          sem teknar eru í öðru ríki.
 Í samræmi við samninga skv. 1. mgr. ákveður [ráðuneytið]^1) hvort fullnusta á
       ákvörðunum íslenskra dómstóla um fésektir, frjálsræðissviptingar,
 réttindasviptingar eða upptöku eigna verði falin stjórnvöldum í öðrum ríkjum.
Sama gildir um innheimtu sektar, framkvæmd réttindasviptingar eða upptöku eignar
          samkvæmt lögreglustjórasátt sem sakborningur hefur samþykkt.
                             ^1)L. 126/2011, 179. gr.
2. gr. Þegar fullnusta fer fram samkvæmt samningi um alþjóðlegt gildi refsidóma
   frá 28. maí 1970 gilda ákvæði 5.21., 28.37. og 40.42. gr. laga þessara.
  Þegar fullnusta fer fram samkvæmt samningi um flutning dæmdra manna, frá 21.
   mars 1983, gilda ákvæði 22.25., 28.34., 38. og 40.42. gr. laga þessara.
 [Þegar fullnusta fer fram á beiðni um eignaupptöku samkvæmt samningi Sameinuðu
þjóðanna gegn ólöglegri verslun með fíkniefni og skynvilluefni frá 20. desember
  1988 gilda ákvæði I. og IV. kafla 2. hluta og I. og IV. kafla 3. hluta laga
                      þessara eftir því sem við getur átt.
 Þegar fullnusta fer fram á beiðni um eignaupptöku samkvæmt samningi um þvætti,
leit, hald og upptöku ávinnings af afbrotum frá 8. nóvember 1990 gilda ákvæði I.
og IV. kafla 2. hluta og I. og IV. kafla 3. hluta laga þessara eftir því sem við
                                 getur átt.]^1)
 Heimilt er að gera tvíhliða eða marghliða samninga við ríki, sem fullgilt hafa
samninga skv. [1.4. mgr.],^1) um viðbætur við þá til þess að auðvelda framkvæmd
                              meginreglna þeirra.
 Þegar fullnusta fer fram samkvæmt öðrum samningum en tilgreindir eru í [1.4.
  mgr.]^1) ákveður [ráðuneytið]^2) hvernig fari um könnun þess hvort fullnægja
megi erlendum viðurlagaákvörðunum hér á landi eða íslenskum viðurlagaákvörðunum
   erlendis. Ákvæði 26.34. og 39.42. gr. gilda eftir því sem við getur átt.
                  ^1)L. 10/1997, 9. gr. ^2)L. 162/2010, 130. gr.
3. gr. Þegar sérstakar ástæður mæla með því getur [ráðuneytið]^1) ákveðið, þótt
 ekki sé í gildi samningur skv. 1. gr., að fullnægja megi hér á landi samkvæmt
        lögum þessum viðurlagaákvörðun um sektir, frjálsræðissviptingu,
    réttindasviptingu eða upptöku eigna sem íslenskur ríkisborgari eða maður
búsettur hér á landi hefur hlotið samkvæmt dómi eða annarri ákvörðun dómstóls í
 öðru ríki. Með sama hætti er heimilt, þegar sérstakar ástæður mæla með því, að
      ákveða að fullnusta á viðurlagaákvörðun íslensks dómstóls um sektir,
    frjálsræðissviptingu, réttindasviptingu eða upptöku eigna, sem maður með
 ríkisborgararétt eða fasta búsetu í öðru ríki hefur hlotið hér á landi, verði
                         falin stjórnvöldum í því ríki.
  Þegar ákveðið er að flytja fullnustu samkvæmt þessari grein gilda ákvæði [6.
                  mgr. 2. gr.]^2) eftir því sem við getur átt.
                  ^1)L. 162/2010, 130. gr. ^2)L. 10/1997, 10. gr.
4. gr. Ákvæði laga þessara gilda ekki um fullnustu viðurlaga eða aðrar aðgerðir
sem falla undir ákvæði laga um fullnustu refsidóma sem kveðnir hafa verið upp í
                 Danmörku, Finnlandi, Noregi eða Svíþjóð o.fl.
 5. gr. Með evrópskum refsidómi er í lögum þessum átt við dóm eða aðra ákvörðun
      sem fullnægja má samkvæmt samningnum um alþjóðlegt gildi refsidóma.
 Með útivistardómi er í lögum þessum átt við dóm eða aðra ákvörðun skv. 1. mgr.
      sem tekin er án þess að dómþoli eða sá sem sætir viðurlögum samkvæmt
         ákvörðuninni hafi komið sjálfur fyrir dóm við meðferð málsins.
 Þegar í lögum þessum er fjallað um viðurlög er, nema annað sé tekið fram, átt
   við fésektir, frjálsræðissviptingar, réttindasviptingar og upptöku eigna.

          2. hluti. Fullnusta erlendra viðurlagaákvarðana hér á landi.
              I. kafli. Fullnusta evrópskra refsidóma hér á landi.
                          A. Skilyrði fyrir fullnustu.
   6. gr. Ekki er heimilt að fullnægja hér á landi evrópskum refsidómi, nema
                    samkvæmt beiðni stjórnvalda í öðru ríki.
        Ekki er heimilt að fullnægja hér á landi evrópskum refsidómi ef:
     a. dómurinn er ekki endanlegur eða ef ekki er unnt að fullnægja honum að
                    lögum þess ríkis sem biður um fullnustu,
       b. verknaðurinn, sem leiddi til viðurlaganna, er ekki refsiverður að
 íslenskum lögum eða dómþoli hefði ekki, af öðrum ástæðum en greinir í g-lið 1.
   mgr. 7. gr., bakað sér refsiábyrgð hér á landi ef verknaðurinn hefði verið
                                  framinn hér,
      c. dómþoli er ekki búsettur hér á landi nema fullnusta hér auki líkur á
 félagslegri endurhæfingu hans eða um frjálsræðissviptingarviðurlög sé að ræða
sem unnt er að fullnægja í framhaldi af fullnustu annarra slíkra viðurlaga hér á
                      landi eða dómþolinn sé frá Íslandi,
      d. fullnusta hér á landi væri andstæð grundvallarreglum íslenskra laga,
      e. fullnusta hér á landi væri andstæð þjóðréttarskuldbindingum íslenska
                                   ríkisins,
    f. dómur fyrir sama afbrot hefur þegar gengið hér á landi eða sakborningur
               þegar gengist undir lögreglustjórasátt fyrir það,
   g. dómþoli hefur með endanlegum dómi, sem kveðinn hefur verið upp í öðru ríki
  en því sem biður um fullnustu, verið sýknaður eða dæmdur til viðurlaga fyrir
   sama verknað sem þegar hefur verið fullnægt eða verið er að fullnægja eða
  viðurlög hafa fallið niður vegna fyrningar, náðunar eða sakaruppgjafar í því
ríki; sama gildir ef dómþoli hefur í slíkum dómi verið sakfelldur en honum ekki
                             gerð sérstök refsing,
   h. fullnusta hér á landi væri að öðru leyti andstæð samningnum um alþjóðlegt
                                gildi refsidóma.
    7. gr. Heimilt er að hafna beiðni um fullnustu á evrópskum refsidómi ef:
     a. verknaðurinn, sem leiddi til viðurlaganna, telst stjórnmálaafbrot eða
                               varðar við herlög,
   b. gild ástæða er til að ætla að dómur hafi gengið eða viðurlög orðið þyngri
    en ella vegna kynþáttar, þjóðernis, trúar eða stjórnmálaskoðana dómþola,
        c. rannsókn stendur yfir hér á landi vegna verknaðar sem leiddi til
     viðurlaganna, ákæra hefur verið gefin út, ákveðið hefur verið að bjóða
sakborningi að ljúka máli með lögreglustjórasátt eða tekin hefur verið ákvörðun
                    um að höfða ekki mál vegna verknaðarins,
   d. verknaðurinn, sem leiddi til viðurlaganna, var ekki framinn í því ríki sem
                              biður um fullnustu,
           e. ekki er talið unnt að fullnægja viðurlögunum hér á landi,
     f. telja má að ríki, sem biður um fullnustu, geti fullnægt viðurlögunum,
        g. dómþoli var ekki orðinn 15 ára gamall þegar afbrotið var framið,
     h. viðurlög teldust fyrnd ef beitt væri ákvæðum 83. og 83. gr. a almennra
                                 hegningarlaga.
   Hafi í því ríki, sem biður um fullnustu, verið framkvæmd aðgerð sem rýfur
 fyrningu samkvæmt lögum þess ríkis skal sú aðgerð hafa sömu áhrif hér á landi
                 þegar metið er hvort h-liður 1. mgr. eigi við.
 8. gr. Ef viðurlög í erlendum dómi eru ákvörðuð fyrir tvö eða fleiri afbrot og
   eigi er heimilt að fullnægja þeim vegna þeirra allra skal fallist á beiðni
 varðandi þau afbrot sem heimilt er að fullnægja, enda sé í dómnum eða í beiðni
 um fullnustu tilgreint hvaða hluti viðurlaganna eigi við um það eða þau afbrot
          sem fullnægja skilyrðum um fullnustu viðurlaga hér á landi.
                        B. Könnun á beiðni um fullnustu.
       9. gr. Beiðni um fullnustu erlendrar viðurlagaákvörðunar skal send
                               [ráðuneytinu].^1)
 Telji ráðuneytið augljóst að beiðnin varði ekki evrópskan refsidóm eða að ekki
  sé heimilt að fullnægja dómnum hér á landi vegna ákvæða 2. mgr. 6. gr. skal
 þegar hafna beiðninni. Ef um útivistardóm er að ræða skal þó ekki hafna beiðni
               af þeirri ástæðu einni að hann sé ekki endanlegur.
   [Ráðuneytið]^1) kannar hvort hafna beri beiðni vegna ástæðna er greinir í
                         einstökum liðum 1. mgr. 7. gr.
Sé beiðni ekki þegar hafnað skal hún send ríkissaksóknara til frekari meðferðar.
                             ^1)L. 162/2010, 130. gr.
10. gr. Ríkissaksóknari leggur málið fyrir héraðsdóm nema annað leiði af 16. eða
 19.21. gr. Ef beiðnin lýtur að upptöku á eignum annars manns en dómþola skal
 höfðað sérstakt mál gegn þeim manni nema hann hafi komið fyrir dóm við meðferð
                           málsins í erlenda ríkinu.
    Dómþola skal gefinn kostur á að tjá sig um fullnustubeiðni og skal hann
 yfirheyrður fyrir dómi ef hann óskar þess. Ef dómþoli er sviptur frelsi í því
landi sem biður um fullnustu skal dómurinn þó, að honum fjarstöddum, meta hvort
hafna beri beiðni, sbr. 1. mgr. 11. gr., þótt hann hafi óskað eftir því að koma
                                   fyrir dóm.
 11. gr. Í málum, sem lögð eru fyrir héraðsdóm skv. 10. gr., ákveður hann hvort
 hafna beri beiðni vegna ákvæða 2. mgr. 6. gr. eða b- eða h-liða 1. mgr. 7. gr.
  Dómstóllinn metur ekki að nýju hvort dómþoli uppfylli skilyrði refsiábyrgðar
                              vegna verknaðarins.
   12. gr. Telji dómurinn að heimilt sé að fullnægja viðurlögunum hér á landi
 ákveður hann, í samræmi við ákvæði 13.15. gr. laga þessara, ný viðurlög fyrir
  verknaðinn sem samkvæmt íslenskum lögum yrðu dæmd fyrir sambærilegt afbrot.
 Hafi dómurinn metið hvort skilyrði séu til þess að fallast á beiðni að dómþola
  fjarstöddum, vegna þess að hann var sviptur frelsi í því landi sem biður um
  fullnustu, skal þó ekki ákvarða ný viðurlög fyrr en honum hefur verið gefinn
                          kostur á að koma fyrir dóm.
  13. gr. Hafi frjálsræðissvipting verið dæmd í erlenda dómnum má ekki ákvarða
          þyngri viðurlög hér á landi en í þeim dómi. Þetta á við þótt
frjálsræðissviptingin sé styttri en stysta frjálsræðissvipting sem heimilt er að
            dæma fyrir sambærilegt afbrot samkvæmt íslenskum lögum.
  Séu viðurlögin sektir ákveður dómstóllinn, með hliðsjón af því kaupgengi er
 gildir þegar ákvörðun er tekin, sektarfjárhæð sem í íslenskum krónum samsvarar
      þeirri sekt sem dæmd var. Fjárhæðin skal þó ekki fara fram úr þeirri
   hámarkssektarfjárhæð sem liggur við sambærilegu afbroti samkvæmt íslenskum
                                     lögum.
   Í stað fésekta samkvæmt erlendri viðurlagaákvörðun má ekki ákvarða þyngri
                       viðurlög hér á landi en fésektir.
14. gr. Þegar viðurlög eru ákvörðuð skv. 13. gr. skal, að því leyti sem unnt er,
taka tillit til þess hluta viðurlaganna sem þegar hefur verið fullnægt, þar með
    talið þess tíma sem dómþoli hefur verið í haldi eða gæsluvarðhaldi vegna
afbrotsins í erlenda ríkinu eða hér á landi. Að teknu tilliti til þessa tíma er
  heimilt að ákveða vægari viðurlög en ella yrðu ákveðin fyrir afbrotið eða að
                   viðurlög verði að öllu leyti felld niður.
 15. gr. Hafi tiltekin fjárhæð eða verðmæti verið gerð upptæk í erlenda dómnum
  ákveður dómurinn, með hliðsjón af því kaupgengi er gildir þegar ákvörðun er
tekin, samsvarandi fjárhæð í íslenskum krónum. Ef upptæka fjárhæðin er hærri en
sú fjárhæð sem gerð yrði upptæk samkvæmt íslenskum lögum ef málið væri rekið hér
 á landi skal dómurinn lækka fjárhæðina til samræmis við réttarframkvæmd hér á
                                     landi.
 Hafi munur verið gerður upptækur í erlenda dómnum skal hann því aðeins gerður
    upptækur hér að íslensk lög heimili slíka eignaupptöku vegna sambærilegs
                                    afbrots.
    Ef upptaka bitnar á öðrum manni en dómþola skal dómurinn því aðeins taka
 ákvörðun um upptöku að hún væri heimil samkvæmt íslenskum lögum ef málið hefði
                    verið rekið fyrir dómstólum hér á landi.
       16. gr. Varði beiðni eingöngu innheimtu sekta eða upptöku eigna er
ríkissaksóknara heimilt, í stað þess að leggja málið fyrir dóm skv. 10. gr., að
   kanna sjálfur skilyrði þess að fullnægja megi ákvörðun hér á landi og gefa
dómþola kost á að ljúka málinu að hætti [149. gr. laga um meðferð sakamála].^1)
Fallist dómþoli ekki á þessa málsmeðferð leggur ríkissaksóknari málið fyrir dóm
                              skv. 1. mgr. 10. gr.
                            ^1)[2]L. 88/2008, 234. gr.
                             C. Þvingunaraðgerðir.
17. gr. Hafi ríki, sem fullgilt hefur samninginn um alþjóðlegt gildi refsidóma,
  beðið um fullnustu viðurlaga getur ríkissaksóknari ákveðið að dómþoli skuli
       handtekinn og lagt fyrir dóm beiðni um að hann verði úrskurðaður í
 gæsluvarðhald. Sama gildir ef ríki hefur tilkynnt [ráðuneytinu]^1) að það ætli
 að biðja um fullnustu viðurlaga og óskað eftir að dómþoli verði handtekinn og
                          úrskurðaður í gæsluvarðhald.
Skilyrði þess að heimilt sé að handtaka dómþola og úrskurða hann í gæsluvarðhald
                                      eru:
    a. að verknaðurinn sem hann er dæmdur fyrir geti að íslenskum lögum varðað
                      þyngri refsingu en 1 árs fangelsi og
       b. að ástæða sé til að ætla að hann hyggist koma sér undan fullnustu
 viðurlaganna eða, ef um útivistardóm er að ræða, að óttast megi að hann spilli
                                  sakargögnum.
Í stað gæsluvarðhalds getur ríkissaksóknari lagt fyrir dóm beiðni um að úrræðum
  [100. gr. laga um meðferð sakamála]^2) verði beitt. Heimilt er að beita þeim
  úrræðum þótt viðurlög við broti að íslenskum lögum séu vægari en um getur í
                                 a-lið 2. mgr.
   Heimilt er óháð eðli brots og viðurlögum að handtaka og úrskurða dómþola í
gæsluvarðhald eða beita hann úrræðum skv. [100. gr. laga um meðferð sakamála]^2)
  ef hann hefur ekki fasta búsetu hér á landi og ástæða er til að ætla að hann
        muni yfirgefa landið til að komast undan fullnustu viðurlaganna.
 Gæsluvarðhaldi skal ljúka í síðasta lagi þegar samanlagður gæsluvarðhaldstími
  hér á landi og sá tími, sem dómþoli hefur verið í haldi erlendis, er orðinn
  jafnlangur og sá tími sem hann var dæmdur til frjálsræðissviptingar samkvæmt
 erlenda dómnum. Þegar dómþoli er úrskurðaður í gæsluvarðhald áður en beiðni um
 fullnustu berst skal hann látinn laus þegar hann hefur verið í haldi í 18 daga
           og beiðni um fullnustu hefur ekki borist innan þess tíma.
                ^1)L. 162/2010, 130. gr. ^2)[3]L. 88/2008, 234. gr.
18. gr. Hafi verið beðið um fullnustu á evrópskum refsidómi er heimilt að leggja
 hald á eign sem gerð er upptæk samkvæmt honum ef heimilt væri að leggja hald á
 eignina samkvæmt íslenskum lögum væri málið rekið hér á landi. Ríkissaksóknari
tekur ákvörðun um haldlagningu. Ákvæði [88. gr. laga um meðferð sakamála]^1) um
        tryggingarráðstafanir eiga við um fullnustu evrópskra refsidóma.
                            ^1)[4]L. 88/2008, 234. gr.
                         D. Sérákvæði um útivistardóma.
   19. gr. Þegar ríkissaksóknara er send til meðferðar beiðni um fullnustu á
    útivistardómi skal hann annast um að dómþola verði tilkynnt um dóminn og
fullnustubeiðni og að honum verði bent á að hann geti innan 30 daga frá móttöku
tilkynningarinnar gert kröfu til ríkissaksóknara um endurupptöku málsins. Setji
dómþoli ekki fram slíka kröfu skal með málið farið samkvæmt ákvæðum 10.16. gr.
    Krefjist dómþoli innan tilskilins frests að málið verði endurupptekið af
        viðkomandi dómstóli í erlenda ríkinu endursendir ríkissaksóknari
 [ráðuneytinu]^1) gögn málsins sem endursendir gögnin til stjórnvalda í erlenda
                      ríkinu og tilkynnir þeim um kröfuna.
  Krefjist dómþoli þess að með málið verði farið fyrir íslenskum dómstóli eða
krefjist hann endurupptöku máls án þess að tilgreina hvar hann óski að með málið
 verði farið leggur ríkissaksóknari málið fyrir héraðsdóm sem metur hvort taka
                            eigi málið upp að nýju.
                             ^1)L. 162/2010, 130. gr.
  20. gr. Þegar krafa skv. 3. mgr. 19. gr. berst héraðsdómi gefur dómurinn út
fyrirkall til dómþola um að mæta við þinghald í málinu. Án samþykkis dómþola má
 þinghald ekki fara fram fyrr en liðnir eru 21 dagur frá því að honum var birt
                                  fyrirkallið.
 Mæti dómþoli ekki enda þótt honum hafi verið birt fyrirkall eða telji dómurinn
 af öðrum ástæðum ekki rök til endurupptöku málsins skal kröfu dómþola hafnað.
Þegar slík ákvörðun er orðin endanleg skal farið með málið í samræmi við 10.16.
                                      gr.
 Ef dómurinn verður við kröfu um endurupptöku er honum heimilt að meta skilyrði
 refsiábyrgðar vegna verknaðar, svo og beiðni um fullnustu útivistardóms, þótt
    ekki væri unnt að höfða mál vegna hans hér á landi vegna ákvæða almennra
  hegningarlaga um refsilögsögu eða aðeins mætti höfða það samkvæmt sérstökum
  fyrirmælum [ráðherra]^1) eða annarra aðila og án þess að tekið sé tillit til
ákvæða almennra hegningarlaga um fyrningu sakar og brottfall viðurlaga. Skilyrði
    refsiábyrgðar skulu metin samkvæmt íslenskum lögum með sama hætti og ef
 sambærilegt afbrot væri framið hér á landi. Rannsókn og aðrar aðgerðir, vegna
 málsmeðferðar erlendis samkvæmt lögum þess ríkis, skulu viðurkenndar þannig að
þær hafi sama gildi og þær hefðu farið fram hér á landi. Slíkum aðgerðum skal þó
    ekki veitt víðtækara gildi en þær höfðu samkvæmt lögum í erlenda ríkinu.
                             ^1)L. 126/2011, 179. gr.
   21. gr. Endurupptaki dómstóll í erlenda ríkinu mál skv. 19. gr., að kröfu
     dómþola, fellur beiðni um fullnustu viðurlaganna niður. Hafni erlendi
dómstóllinn því að taka málið til efnislegrar meðferðar á ný og sé slík ákvörðun
                 endanleg skal með málið farið skv. 10.16. gr.

       II. kafli. Fullnusta samkvæmt samningnum um flutning dæmdra manna.
     22. gr. Heimilt er að fullnægja hér á landi viðurlögum sem fela í sér
 frjálsræðissviptingu og hafa verið dæmd eða ákvörðuð á annan hátt af dómstóli
  vegna refsiverðs verknaðar í ríki sem fullgilt hefur samninginn um flutning
               dæmdra manna, að uppfylltum eftirtöldum skilyrðum:
         a. að dómþoli sé íslenskur ríkisborgari eða búsettur hér á landi,
       b. að dómþoli hafi samþykkt að viðurlögum verði fullnægt hér á landi,
    c. að verknaðurinn, sem viðurlögin voru dæmd fyrir, sé refsiverður samkvæmt
                                íslenskum lögum,
   d. að eftir sé að fullnægja a.m.k. 6 mánuðum af viðurlagatíma þegar beðið er
um fullnustu hér á landi eða sérstakar ástæður mæli með að fullnusta verði flutt
                               hingað til lands,
                           e. að dómurinn sé endanlegur.
    [Víkja má frá skilyrðum b-liðar 1. mgr. ef dómþoli hefur komið sér undan
fullnustu refsingar að hluta til eða í heild með því að flýja til landsins. Sama
 gildir ef senda á dómþola úr landi eða vísa honum brott úr ríkinu sem biður um
                                 fullnustu.]^1)
 Að uppfylltum öðrum skilyrðum en d-liðar 1. mgr. er heimilt að fullnægja hér á
                         landi ótímabundnum viðurlögum.
Beiðni erlendra stjórnvalda um fullnustu hér á landi skal send [ráðuneytinu]^2)
           sem kannar hvort skilyrði séu til þess að verða við henni.
 [Ráðuneytið]^2) getur einnig óskað eftir því við erlent ríki að fullnusta fari
                               fram hér á landi.
                  ^1)L. 15/2000, 7. gr. ^2)L. 162/2010, 130. gr.
   23. gr. Þegar fullnægja á hér á landi viðurlögum skv. 1. mgr. 22. gr. skal
                                  annaðhvort:
               a. halda áfram að fullnægja erlendu viðurlögunum eða
    b. breyta viðurlögunum þannig að í stað viðurlagaákvörðunar erlenda dómsins
 verði ákvörðuð ný viðurlög fyrir verknaðinn sem samkvæmt íslenskum lögum yrðu
                         dæmd fyrir sambærilegt afbrot.
  [Ráðuneytið]^1) ákveður í hverju tilviki hvort viðurlögum verði fullnægt hér
                           skv. a- eða b-lið 1. mgr.
                             ^1)L. 162/2010, 130. gr.
  24. gr. Þegar fullnusta fer fram hér á landi skv. a-lið 1. mgr. 23. gr. skal
  fullnægja viðurlögunum án tillits til þess hvort þau eru þyngri en þau hefðu
            orðið samkvæmt íslenskum lögum fyrir sambærilegt afbrot.
[Ráðuneytið]^1) skal breyta viðurlögunum í sem sambærilegasta viðurlagategund að
 íslenskum lögum. Ekki skal breyta tímalengd viðurlaganna nema hún fari fram úr
því hámarki sem samkvæmt íslenskum lögum er heimilt að ákvarða fyrir sambærilegt
               afbrot. Þá skal laga tímalengdina að því hámarki.
                             ^1)L. 162/2010, 130. gr.
 25. gr. Þegar fullnusta fer fram hér á landi skv. b-lið 1. mgr. 23. gr. felur
[ráðuneytið]^1) ríkissaksóknara að leggja málið fyrir héraðsdóm til ákvörðunar á
                     nýjum viðurlögum í stað hinna erlendu.
                      Þegar ný viðurlög eru ákvörðuð skal:
     a. ekki meta að nýju hvort dómþoli uppfylli skilyrði refsiábyrgðar vegna
                                 verknaðarins,
   b. ekki breyta viðurlögum, sem fela í sér frjálsræðissviptingu, í fjárhagsleg
                                   viðurlög,
     c. miða við þau viðurlög sem yrðu dæmd fyrir sambærilegt afbrot samkvæmt
                                íslenskum lögum,
    d. ekki ákvarða þyngri viðurlög en í erlendu viðurlagaákvörðuninni þótt þau
 séu vægari en vægustu viðurlög sem heimilt er að dæma fyrir sambærilegt afbrot
                              að íslenskum lögum,
   e. láta að fullu koma til frádráttar þann hluta viðurlaganna sem þegar hefur
                                verið fullnægt.
   Sé dómþoli fluttur hingað til lands áður en viðurlög eru ákvörðuð samkvæmt
 þessari grein er heimilt og skal að jafnaði úrskurða hann í gæsluvarðhald þar
til endanlegur dómur liggur fyrir. Í stað gæsluvarðhalds má beita úrræðum [100.
  gr. laga um meðferð sakamála]^2) ef slík úrræði teljast fullnægjandi til að
                             tryggja nærveru hans.
 [Hafi dómþoli komið sér undan fullnustu refsingar að hluta til eða í heild með
 því að flýja til landsins frá ríki sem biður um fullnustu er heimilt að beiðni
 þess ríkis að úrskurða dómþola í gæsluvarðhald til að tryggja nærveru hans þar
 til fullnægjandi gögn með beiðninni hafa borist eða ákvörðun um hvort fallist
 verði á beiðni er tekin. Í stað gæsluvarðhalds má beita úrræðum [100. gr. laga
   um meðferð sakamála]^2) ef slík úrræði teljast fullnægjandi til að tryggja
                              nærveru dómþola.]^3)
     ^1)L. 162/2010, 130. gr. ^2)[5]L. 88/2008, 234. gr. ^3)L. 15/2000, 8. gr.

     III. kafli. Fullnusta annarra erlendra viðurlagaákvarðana hér á landi.
26. gr. Þegar fullnægja á hér á landi viðurlagaákvörðunum samkvæmt heimild í [6.
mgr. 2. gr.]^1) getur [ráðuneytið],^2) á grundvelli samkomulags við annað ríki,
   ákveðið hvernig ákvæðum I. og IV. kafla eða II. og IV. kafla 2. hluta laga
  þessara skuli beitt í samskiptum Íslands og hlutaðeigandi ríkis enda þótt í
        slíkri ákvörðun felist frávik frá ákvæðum þessara kafla laganna.
                  ^1)L. 10/1997, 11. gr. ^2)L. 162/2010, 130. gr.
  27. gr. Þegar fullnægja á hér á landi viðurlagaákvörðun skv. 3. gr. ákveður
[ráðuneytið]^1) hvort ný viðurlög skuli ákvörðuð hér á landi. Þegar það er gert
  ákveður ráðuneytið jafnframt hvort mál skuli lagt fyrir dóm skv. I. eða II.
 kafla 2. hluta laganna. Í slíkum tilvikum gilda almenn ákvæði þessara kafla um
                     það hvernig ákvarða skuli ný viðurlög.
 Þegar ekki eru ákvörðuð ný viðurlög skal [ráðuneytið]^1) breyta viðurlögunum í
    sem sambærilegasta viðurlagategund að íslenskum lögum. Viðurlögunum skal
 fullnægt án tillits til þess hvort þau eru þyngri en þau hefðu orðið samkvæmt
 íslenskum lögum fyrir sambærilegt afbrot. Þegar um frjálsræðissviptingu er að
  ræða skal ekki breyta tímalengd hennar nema hún fari fram úr því hámarki sem
samkvæmt íslenskum lögum er heimilt að ákvarða fyrir sambærilegt afbrot. Þá skal
                       laga tímalengdina að því hámarki.
Innheimta má sektir þótt sektarfjárhæð sé hærri en hæstu sektir sem dæmdar yrðu
    hér á landi fyrir sambærilegt afbrot. Það sama gildir um upptöku eigna.
 Ekki er heimilt að fullnægja viðurlögum samkvæmt þessari grein á þann hátt að
   þau verði talin þyngri en viðurlögin sem voru dæmd eða ákvörðuð í erlenda
 ríkinu. Við ákvörðun á viðurlögum skal, að því leyti sem unnt er og í samræmi
    við samkomulag við hlutaðeigandi erlent ríki, taka tillit til þess hluta
     viðurlaganna sem þegar hefur verið fullnægt í erlenda ríkinu. Þegar um
frjálsræðissviptingu er að ræða skal taka tillit til þess hluta hennar sem þegar
 hefur verið fullnægt og þess tíma sem dómþoli var í haldi eða gæsluvarðhaldi í
                erlenda ríkinu eða hér á landi vegna afbrotsins.
                             ^1)L. 162/2010, 130. gr.

                         IV. kafli. Sameiginleg ákvæði.
28. gr. Lög um meðferð [sakamála]^1) gilda um varnarþing, meðferð mála, beitingu
  þvingunarúrræða, kæru og áfrýjun eftir því sem við getur átt, nema annað sé
                           tekið fram í lögum þessum.
    Fullnusta viðurlaga, sem fer fram hér á landi samkvæmt lögum þess, skal
framkvæmd í samræmi við almennar reglur íslenskra laga um fullnustu sambærilegra
  viðurlaga hér á landi nema annað sé ákveðið í lögum þessum eða samningum við
                                  erlend ríki.
                            ^1)[6]L. 88/2008, 234. gr.
29. gr. Þegar ríkissaksóknari leggur mál fyrir héraðsdóm til þess að meta hvort
fullnægja megi erlendri viðurlagaákvörðun hér á landi eða til þess að ákvarða ný
         viðurlög skal það gert án þess að gefin sé út ákæra í málinu.
                 Héraðsdómur tekur ákvörðun í málinu með dómi.
  30. gr. Nú er dómþoli sviptur frelsi í erlenda ríkinu á þeim tíma er hann er
fluttur til Íslands til þess að fullnægja megi viðurlögum sem dæmd eða ákvörðuð
   hafa verið í erlenda ríkinu og er þá ekki heimilt að ákæra hann eða dæma,
 handtaka hann eða setja í gæsluvarðhald eða svipta hann frelsi vegna fullnustu
 viðurlaga né skerða frelsi hans á annan hátt vegna annars afbrots en þess sem
beiðnin um fullnustu lýtur að og framið var áður en hann var fluttur hingað til
   lands nema stjórnvöld í erlenda ríkinu hafi samþykkt það eða dómþoli hafi
 samfellt í 45 daga átt þess kost að yfirgefa Ísland en ekki gert það eða komið
             hingað til lands á ný eftir að hafa yfirgefið landið.
 Ákvæði 1. mgr. skulu þó eigi hindra að hann verði sendur úr landi, honum vísað
       brott eða að gerðar verði ráðstafanir til að rjúfa fyrningu sakar.
31. gr. Fullnusta skal stöðvuð ef erlenda ríkið tilkynnir að það hafi fallist á
  beiðni dómþola um náðun, veitt honum sakaruppgjöf eða endurupptekið erlenda
   dóminn eða það tilkynnir að í því ríki hafi verið tekin önnur ákvörðun sem
samkvæmt lögum þess ríkis leiðir til þess að eigi sé lengur heimilt að fullnægja
                                 viðurlögunum.
 32. gr. Sé um sektarrefsingu að ræða er eigi heimilt að innheimta hér á landi
   þann hluta sektar sem dómþoli hefur greitt stjórnvöldum í erlenda ríkinu.
Ákvarðanir um afborganir eða fresti á greiðslu sektar, sem teknar hafa verið af
stjórnvöldum í erlenda ríkinu áður en beðið var um fullnustu hér á landi, halda
                                  gildi sínu.
   Heimilt er að ákveða vararefsingu vegna sekta sem fullnægja á hér á landi
 samkvæmt lögum þessum ef slíkt er heimilt samkvæmt lögum þess ríkis sem bað um
 fullnustu. Þetta á ekki við ef það ríki hefur tekið fram að eigi skuli ákvarða
                              slíka vararefsingu.
 Sektir, sem innheimtar eru samkvæmt lögum þessum, svo og peningar og munir sem
 gerðir eru upptækir samkvæmt ákvæðum laganna, eru eign ríkissjóðs. Hafi munur
 verið gerður upptækur hér á landi getur [ráðuneytið],^1) samkvæmt beiðni þess
     ríkis sem bað um fullnustu, samþykkt að hann verði afhentur því ríki.
                             ^1)L. 162/2010, 130. gr.
    33. gr. Sakarkostnaður, sem fellur til hér á landi vegna málsmeðferðar í
 framhaldi af beiðni um að fullnægt verði hér á landi erlendum viðurlögum, skal
     greiddur úr ríkissjóði, þar með talin réttargæsluþóknun, saksóknar- og
                                málsvarnarlaun.
 Þegar útivistardómur er endurupptekinn, að kröfu dómþola, er heimilt í samræmi
       við almennar reglur laga að dæma hann til greiðslu sakarkostnaðar.
  Heimilt er að endurkrefja dómþola um kostnað vegna flutnings hans hingað til
                                     lands.
   34. gr. [Ráðuneytið]^1) getur, samkvæmt beiðni stjórnvalda í erlendu ríki,
 samþykkt að útlendingur, sem flytja á milli ríkja samkvæmt ákvæðum í samningi
    skv. 1. gr. vegna fullnustu eða málsmeðferðar, verði fluttur um íslenskt
 yfirráðasvæði enda sé hann fluttur vegna viðurlagaákvörðunar sem unnt væri að
       fullnægja samkvæmt íslenskum lögum. Við slíkan gegnumflutning skal
   frjálsræðissvipting halda sér nema erlenda ríkið biðji um að dómþoli verði
  látinn laus. Sé hann hafður í haldi skal með hann farið hér á landi svo sem
           almennt gildir um handtekna menn eða gæsluvarðhaldsfanga.
                             ^1)L. 162/2010, 130. gr.

           3. hluti. Fullnusta íslenskra viðurlagaákvarðana erlendis.
     I. kafli. Fullnusta samkvæmt samningnum um alþjóðlegt gildi refsidóma.
     35. gr. [Ráðuneytið]^1) ákveður hvort fara eigi þess á leit við erlend
 stjórnvöld að þau fullnægi viðurlögum samkvæmt samningnum um alþjóðlegt gildi
                                   refsidóma.
         Ekki er heimilt að biðja erlent ríki um að fullnægja íslenskum
  viðurlagaákvörðunum ef talið er að þær ástæður séu fyrir hendi sem lýst er í
  ákvæðum 2. mgr. 6. gr. og ætla má að þær komi í veg fyrir að fallist verði á
                     beiðni um fullnustu í erlenda ríkinu.
                             ^1)L. 162/2010, 130. gr.
      36. gr. Ef erlent ríki er beðið um að fullnægja viðurlögum samkvæmt
  útivistardómi og dómþoli setur þar fram kröfu um að íslenskur dómstóll taki
   málið upp að nýju leggur ríkissaksóknari, eftir að honum hafa borist gögn
    málsins, það fyrir þann héraðsdóm sem kvað upp útivistardóminn. Í slíkum
                     tilvikum gilda ákvæði 1. mgr. 20. gr.
Sé kröfu um endurupptöku synjað og sé sú ákvörðun endanleg skal ríkissaksóknari
þegar tilkynna það [ráðuneytinu]^1) sem tilkynnir stjórnvöldum í erlenda ríkinu
                                um þá ákvörðun.
   Sé fallist á kröfu um endurupptöku skal beiðni um fullnustu erlendis þegar
                                  afturkölluð.
                             ^1)L. 162/2010, 130. gr.
 37. gr. Þegar dómþoli er kvaddur til að mæta fyrir dóm hér á landi vegna kröfu
 hans um endurupptöku máls og hann yfirgefur erlenda ríkið af þeirri ástæðu er
ekki heimilt að ákæra hann eða dæma, handtaka hann eða setja í gæsluvarðhald eða
 svipta hann frelsi til að fullnægja viðurlögum eða að öðru leyti skerða frelsi
hans vegna annars afbrots sem framið var áður en hann yfirgaf erlenda ríkið nema
þess hafi verið getið í fyrirkalli að slíkum aðgerðum kynni að verða beitt, hann
    hafi samþykkt það skriflega eða honum hafi samfellt í 15 daga, eftir að
  íslenskur dómstóll tók endanlega ákvörðun vegna kröfu hans um endurupptöku,
verið unnt að yfirgefa landið en hann ekki gert það eða komið hingað á ný eftir
  að hafa yfirgefið landið án þess að hann hafi verið kvaddur fyrir dóm vegna
                     kröfu sinnar um endurupptöku málsins.
Fallist dómþoli skriflega á þær aðgerðir sem tilgreindar eru í 1. mgr. skulu þau
stjórnvöld, sem taka ákvörðun um þær aðgerðir, senda [ráðuneytinu]^1) afrit eða
  ljósrit af samþykki dómþola og skal ráðuneytið þegar tilkynna stjórnvöldum í
                            erlenda ríkinu um þetta.
                             ^1)L. 162/2010, 130. gr.

       II. kafli. Fullnusta samkvæmt samningnum um flutning dæmdra manna.
     38. gr. [Ráðuneytið]^1) ákveður hvort fara eigi þess á leit við erlend
  stjórnvöld að þau fullnægi viðurlögum samkvæmt samningnum um flutning dæmdra
                                     manna.
         Ekki er heimilt að biðja erlent ríki um að fullnægja íslenskum
  viðurlagaákvörðunum ef talið er að þær ástæður séu fyrir hendi sem lýst er í
ae-liðum 1. mgr. 22. gr. og ætla má að þær komi í veg fyrir að fallist verði á
  beiðni um fullnustu í erlenda ríkinu. [Samþykki dómþola er þó ekki skilyrði
þegar dómþoli hefur komið sér undan fullnustu refsingar að hluta til eða í heild
 með því að flýja frá landinu. Sama gildir ef senda á dómþola úr landi eða vísa
                     honum brott að fullnustu lokinni.]^2)
 [Ráðuneytið]^1) ákveður hvort verða skuli við beiðni erlends stjórnvalds um að
 íslenskum viðurlögum verði fullnægt í því ríki að uppfylltum skilyrðum skv. 2.
                                      mgr.
                  ^1)L. 162/2010, 130. gr. ^2)L. 15/2000, 9. gr.

    III. kafli. Fullnusta samkvæmt öðrum samningum eða einstökum ákvörðunum.
     39. gr. [Ráðuneytið]^1) ákveður hvort fara eigi þess á leit við erlend
  stjórnvöld að þau fullnægi viðurlögum á grundvelli samninga skv. [6. mgr. 2.
                    gr.]^2) eða með heimild í 1. mgr. 3. gr.
         Ekki er heimilt að biðja erlent ríki um að fullnægja íslenskum
    viðurlagaákvörðunum ef talið er að skilyrði fyrir flutningi í viðkomandi
   samningi kæmu í veg fyrir að fallist verði á beiðni um fullnustu í erlenda
                                    ríkinu.
 [Ráðuneytið]^1) ákveður hvort verða skuli við beiðni erlends stjórnvalds um að
íslenskum viðurlagaákvörðunum verði fullnægt í því ríki að uppfylltum skilyrðum
                                  skv. 2. mgr.
                  ^1)L. 162/2010, 130. gr. ^2)L. 10/1997, 12. gr.

                         IV. kafli. Sameiginleg ákvæði.
  40. gr. Þegar þess hefur verið farið á leit við erlent ríki að það fullnægi
 viðurlögum er ekki heimilt að hefja fullnustu sömu viðurlaga hér á landi nema
   dómþoli sé hér í gæsluvarðhaldi eða um sé að ræða viðurlög sem fela í sér
                             frjálsræðissviptingu.
 Fullnægja skal þó viðurlögunum hér á landi ef beiðni um fullnustu erlendis er
  afturkölluð áður en erlenda ríkið tilkynnir að það ætli að taka beiðnina til
 efnislegrar meðferðar eða þegar erlenda ríkið tilkynnir að það hafni beiðni um
fullnustu. Sama gildir ef erlenda ríkið hættir við að fullnægja viðurlögunum eða
                      eigi er unnt að fullnægja þeim þar.
 41. gr. Þegar beðið er um fullnustu erlendis á íslenskri viðurlagaákvörðun er
felur í sér frjálsræðissviptingu og dómþoli er sviptur frelsi hér á landi eða er
 hér staddur skal flytja hann til erlenda ríkisins eins fljótt og unnt er eftir
að það ríki hefur tilkynnt að það fallist á beiðni um fullnustu og hefur heitið
  að virða meginreglur 30. gr. um þann sem sviptur er frelsi í erlendu ríki og
 fluttur hingað til lands nema íslensk stjórnvöld hafi veitt samþykki skv. 42.
                                      gr.
 42. gr. Þegar fullnægja á íslenskri viðurlagaákvörðun erlendis, sbr. 41. gr.,
getur [ráðuneytið]^1) samkvæmt beiðni stjórnvalda í erlenda ríkinu samþykkt, án
 tillits til takmarkana skv. 30. gr. og án tillits til þess hvort erlenda ríkið
  hafi gefið slíkt heiti sem um er getið í 41. gr., að dómþoli verði ákærður,
 dæmdur eða sviptur frelsi í því ríki til þess að fullnægja megi viðurlögum eða
  beittur þvingunarúrræðum eða frelsi hans takmarkað á annan hátt vegna annars
afbrots sem framið var áður en hann var fluttur til erlenda ríkisins og ekki var
 dæmt í þeim dómi sem beðið var um fullnustu á í erlenda ríkinu. Slíkt samþykki
   er einungis heimilt að veita ef unnt hefði verið að framselja dómþola til
 viðkomandi ríkis vegna afbrotsins og gildir það jafnvel þótt framsal kæmi ekki
           til greina vegna ákvæða um lágmarkstíma dæmdra viðurlaga.
 Sé það augljóst af því sem fram kemur í beiðninni að eigi sé heimilt að veita
 umbeðið samþykki skal [ráðuneytið]^1) þegar hafna henni. Í öðrum tilvikum skal
  ríkissaksóknari tilkynna dómþola um beiðnina og samkvæmt beiðni hans leggja
málið fyrir héraðsdóm til þess að meta hvort lagaskilyrði séu til staðar svo að
 verða megi við henni. Telji dómurinn að lagaskilyrði séu ekki fyrir hendi skal
                               beiðninni hafnað.
                             ^1)L. 162/2010, 130. gr.

                           4. hluti. Gildistaka o.fl.
43. gr. Heimilt er að setja í reglugerð nánari ákvæði um framkvæmd laga þessara.
                     44. gr. Lög þessi öðlast þegar gildi.
  45. gr. Ekki er heimilt að fullnægja hér á landi viðurlagaákvörðun samkvæmt
 samningnum um alþjóðlegt gildi refsidóma nema hún hafi verið ákvörðuð eftir að
 samningurinn öðlaðist gildi milli Íslands og viðkomandi ríkis. [Ráðuneytið]^1)
getur þó ákveðið samkvæmt samkomulagi við viðkomandi ríki að ákvæði samningsins
 gildi einnig um ákvarðanir sem teknar voru áður en samningurinn öðlaðist gildi
                       milli Íslands og viðkomandi ríkis.
Samkvæmt samningnum um flutning dæmdra manna er heimilt að fullnægja hér á landi
   viðurlagaákvörðun sem tekin var áður en samningurinn öðlaðist gildi milli
                          Íslands og viðkomandi ríkis.
                             ^1)L. 162/2010, 130. gr.

References

   Visible links
   1. file://2008088.html
   2. file://2008088.html#g234
   3. file://2008088.html#g234
   4. file://2008088.html#g234
   5. file://2008088.html#g234
   6. file://2008088.html#g234
