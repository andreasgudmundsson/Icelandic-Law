
   --------------------------------------------------------------------------

                                                                   Lög um veð^1)

                            1887 nr. 18 4. nóvember

   --------------------------------------------------------------------------

   ^1)Falla úr gildi 1. janúar 1998, sbr. [2]l. 75/1997, 48. gr.

                                     1. gr.
        ...^1)

   ^1)[3]L. 90/1991, 90. gr.

                                     2. gr.
        Eigi missir lánardrottinn kröfu sína, þótt handveð glatist, nema
   vangæslu hans sé um að kenna.

                                     3. gr.
        Rétt er, að ákvæði það, sem um er getið í tilskipun 18. febrúar 1847
   um fé ómyndugra á Íslandi, 10. gr.,^1) sé sett í hvert það veðskuldabréf,
   er fasteignartrygging veitir.

   ^1)Nú [4]l. 68/1984, 39. gr.

                                     4. gr.
        Engum er heimilt, eftir það að lög þessi öðlast gildi að veðsetja
   allt það, er hann á og eignast kann.
        Enginn má, eftir það að lög þessi öðlast gildi, setja að
   sjálfsvörsluveði safn af munum, sem eru samkynja eða ætlaðir til samkynja
   notkunar, og einkenndir eru einu almennu nafni.
        Þó er leiguliða heimilt að setja landsdrottni að sjálfsvörsluveði
   áhöld þau, er hann á til að yrkja leigujörð sína, svo og afurðir bús síns,
   þeim skuldum til tryggingar, sem hann er kominn eða kann að komast í við
   landsdrottin sinn, og af ábúðinni leiða.
        [Svo er og útgerðarmanni, framleiðanda sjávarafurða,
   landbúnaðarafurða og eldisfisks og öðrum, sem vörur þessar hefur til sölu,
   heimilt að setja ríkissjóði, svo og banka eða öðrum lánastofnunum, að
   sjálfsvörsluveði afla, eldisfisk og tilgreindar tegundir afurða og
   rekstrarvörur sjávarútvegs og landbúnaðar, sem veðsali á eða eignast kann
   eða hefur til sölu á tilteknu tímabili, til tryggingar lánum þeim er hann
   tekur út á hin veðsettu verðmæti. Veðsetning þessi nær til afla,
   eldisfisks og afurða, án tillits til verkunar- eða framleiðslustigs, og
   nær veðrétturinn einnig til hvers konar verðbóta og gjaldeyrisfríðinda sem
   fylgja afla, eldisfiski eða afurðum á hverjum tíma. Veðsölum, öðrum en
   framleiðendum eldisfisks, er þó óheimilt að veðsetja framangreind verðmæti
   til lengri tíma en eins árs í senn. Veðsetning á eldisfiski er óheimil til
   lengri tíma en fjögurra ára í senn.]^1)
        [Nú hefur eigandi veðsetts afla, eldisfisks eða afurða afhent öðrum
   hinar veðsettu vörur og öðlast veðhafinn þá veðrétt, sams konar og hann
   átti í aflanum, eldisfiskinum eða afurðunum, í kröfu fyrri eiganda á
   hendur þeim sem við hinum veðsettu afurðum tók um endurgjald af hans hálfu
   fyrir afla, eldisfisk eða afurðir sem af hendi voru látin. Sá sem við
   aflanum, eldisfiskinum eða afurðunum tók bakar sér gagnvart veðhafa ábyrgð
   á kröfu þessari hafi hann greitt hana veðsala áður en veðrétturinn í henni
   var niður fallinn.]^2)
        [Fjármálaráðuneytinu er heimilt að lækka lögákveðin þinglestrar- og
   stimpilgjöld af veðbréfum fyrir lánum þessum.
        Víxlar til framlengingar á afurðavíxlum, sem Seðlabankinn
   endurkaupir, skulu undanþegnir stimpilgjaldi.]^3)
        ...^4)

   ^1)[5]L. 9/1989, 14. gr.^2)[6]L. 43/1986, 2. gr.^3)[7]L. 87/1960, 1.
   gr.^4)[8]L. 21/1991, 181. gr.

                                     5. gr.
        Þegar jörð er sett að veði, er rétt svo um að semja, að jörðinni
   skuli fylgja auk kúgilda og jarðarhúsa önnur tiltekin hús á jörðinni,
   áhöld, búsgögn og heyforði sá, sem á henni er í hvert skipti.

                                     6. gr.
        Rétt er þeim, sem veðsetur verksmiðjur eða önnur iðnaðarhýsi, að
   semja svo um, að vélar eða önnur iðnaðaráhöld og verkefni skuli fylgja
   fasteigninni.
        [Svo er og þeim, er veðsetur skrásett skip, rétt að semja svo um, að
   skipinu skuli, auk venjulegs fylgifjár, fylgja aðrir lausafjármunir, sem
   ætlaðir eru til notkunar á skipinu, svo sem kola- og olíubirgðir þær, sem
   í skipinu eru í hvert skipti, veiðarfæri, skipsbúnaður og önnur áhöld.]^1)

   ^1)[9]L. 46/1933, 2. gr.

                                     7. gr.
        ...^1)

   ^1)[10]L. 39/1978, 54. gr.

                                     8. gr.
        ...^1)

   ^1)[11]L. 25/1929, 20. gr.

                                    [9. gr.
        Þrátt fyrir ákvæði 4. gr. laganna er bændum rétt og heimilt að
   veðsetja bönkum og sparisjóðum að sjálfsvörsluveði einu nafni tiltekna
   flokka búfjár síns til tryggingar rekstrarlánum, sem veitt eru til ekki
   lengri tíma en eins árs í senn, og gengur það veð fyrir öllum síðari
   veðsetningum búfjár og einstakra gripa.]^1)

   ^1)[12]L. 28/1953, 1. gr.

References

   Visible links
   1. http://www.althingi.is/dba-bin/lawformpr.pl?lnr=1887018
   2. file://1997075.html#g48
   3. file://1991090.html#g90
   4. file://1984068.html#g39
   5. file://1989009.html
   6. file:///altext/stjtnr.html#1986043?g2
   7. file:///altext/stjtnr.html#1960087?g1
   8. file://1991021.html#g181
   9. file:///altext/stjtnr.html#1933046?g2
  10. file://1978039.html#g54
  11. file:///altext/stjtnr.html#1929025?g20
  12. file:///altext/stjtnr.html#1953028?g1
