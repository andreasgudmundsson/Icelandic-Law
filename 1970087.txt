
   --------------------------------------------------------------------------

   Lög um gjöld til holræsa, gangstétta og varanlegs slitlags á götum á Akureyri

                              1970 nr. 87 6. ágúst

   --------------------------------------------------------------------------

                                     1. gr.
        Þar sem bæjarstjórnin hefur lagt holræsi í götu á kostnað bæjarsjóðs,
      er hverjum húseiganda skylt að gera á sinn kostnað ræsi, er flytji allt
       skolp frá húsi hans út í göturæsið. Skulu þau ræsi ekki vera lakari að
    gerð en göturæsin og gerð undir umsjón veganefndar eða þess manns, er hún
      felur umsjónina, samkvæmt reglugerð, er bæjarstjórnin setur um tilhögun
    skolpræsa innan húss og utan. Skal í þeirri reglugerð ákveða, að regnvatn
         skuli leitt í göturæsin. Vanræki nokkur að gera þetta innan hæfilegs
    frests, sem bæjarstjórnin setur, getur bæjarstjórnin látið vinna verkið á
                                                          kostnað húseiganda.
         Fyrir öllum kröfum, sem bæjarstjórnin öðlast á hendur húseigendum og
    lóðareigendum, samkvæmt framansögðu, hefur bæjarsjóðurinn lögveð í húsinu
   eða lóðinni, og gengur sá veðréttur fyrir öllum veðskuldum eftir samningi.

                                   2. gr.^1)
          Kostnaður við holræsagerð í götum bæjarins, og sömuleiðis kostnaður
            við steinlímdar, hellulagðar og aðrar jafnvandaðar gangstéttir og
     kostnaður við gerð varanlegs slitlags á götu, greiðist úr bæjarsjóði. En
                heimilt er bæjarstjórninni að leggja holræsa-, gangstétta- og
    gatnagerðarskatt á hús og lóðir í bænum, samkvæmt reglugerð, er hún setur
     og stjórnarráðið samþykkir.^2) Skal gjaldið miðað við skattvirðingarverð
        húseigna og lengd lóða með fram götu, þar sem holræsi eða gangstéttir
                                       verða lagðar og/eða varanlegt slitlag.

   ^1)Ákvæðið fellur úr gildi 1. janúar 1997 skv. [2]l. 17/1996, 7. gr.^2)Rg.
   87/1990.

                                     3. gr.
        Lögtaksréttur fylgir öllum kröfum samkvæmt lögum þessum.

References

   Visible links
   1. http://www.althingi.is/dba-bin/lawformpr.pl?lnr=1970087
   2. file://1996017.html#g7
