
   --------------------------------------------------------------------------

                       Lög um tilkynningar aðsetursskipta

                            1952 nr. 73 25. nóvember

   --------------------------------------------------------------------------

Tóku gildi 30. desember 1952. Breytt með l. 15/1956 (tóku gildi 24. apríl 1956),
 l. 16/1963 (tóku gildi 15. maí 1963), l. 87/1973 (tóku gildi 2. nóv. 1973), l.
 46/1975 (tóku gildi 11. júní 1975), l. 10/1983 (tóku gildi 25. mars 1983), l.
152/1998 (tóku gildi 1. jan. 1999), [1]l. 96/2002 (tóku gildi 1. jan. 2003), l.
50/2006 (tóku gildi 1. júlí 2006) og [2]l. 88/2008 (tóku gildi 1. jan. 2009 nema
                   brbákv. VII sem tók gildi 21. júní 2008).

 1. gr. Í kaupstöðum skulu bæjarstjórar (í Reykjavík Manntalsskrifstofan) og í
  hreppum oddvitar veita viðtöku tilkynningum um aðsetursskipti samkvæmt lögum
  þessum, og er átt við þessa aðila alls staðar þar, sem lögin kveða svo á, að
               slíkar tilkynningar skuli sendar sveitarstjórnum.
 2. gr. Hver sá, sem skiptir um aðsetur innan sveitarfélags, skal tilkynna það
       hlutaðeigandi sveitarstjórn áður en 7 dagar eru liðnir frá því, að
                         aðsetursskiptin áttu sér stað.
Einstaklingur, sem dvelst í öðru sveitarfélagi en þar, sem hann á heimilisfang,
 er tilkynningarskyldur samkvæmt 1. mgr. þessarar greinar, ef hann á sínum tíma
var skyldur til að tilkynna komu sína í umdæmið, samkvæmt ákvæðum 3. eða 5. gr.,
  eða hefði verið skyldur til þess, ef þessi ákvæði hefðu verið í gildi á þeim
                                     tíma.
    3. gr. [Hver sá, sem flytur heimilisfang sitt í annað sveitarfélag, skal
 tilkynna það innan 7 daga sveitarstjórn þess umdæmis, sem hann flytur til.]^1)
   [Nú kemur maður í aðra sveit en heimilissveit til dvalar í tvo mánuði eða
   lengur, og skal hann þá innan 7 daga tilkynna sveitarstjórn dvalarsveitar
    aðsetur sitt. Nú hefur maður verið staddur tvo mánuði í annarri sveit en
heimilissveit, þó að hann hafi í fyrstu ekki ætlað sér að dvelja þar svo lengi,
   og skal hann þá innan 7 daga tilkynna sveitarstjórn dvalarsveitar aðsetur
  sitt.]^1) Ákvæði þetta tekur til vistmanna á hælum, sjúklinga í sjúkrahúsum,
gesta í gistihúsum og fanga í fangelsum jafnt og til þeirra, sem hafa aðsetur í
                 venjulegu húsnæði utan heimilissveitar sinnar.
  Frá ákvæði 2. mgr. um tilkynningarskyldu gilda eftirfarandi undantekningar:
    1. Alþingismenn og opinberir starfsmenn, sem dvelja lengri eða skemmri tíma
við skyldustörf í öðru sveitarfélagi en þar, sem þeir teljast eiga heimilisfang.
   2. Barn, sem dvelur sumarlangt eða annað takmarkað tímabil á barnaheimili, í
 sveit eða annars staðar utan heimilissveitar sinnar. Hins vegar skal, samkvæmt
2. mgr. þessarar greinar, tilkynna aðsetursskipti fyrir barn, sem fyrirsjáanlega
 mun dvelja lengri tíma á barnahæli eða þ.u.l. stofnun í öðru sveitarfélagi en
                          þar, sem það á heimilisfang.
      3. [Skólafólk við nám utan heimilissveitar, enda sé dvölin í viðkomandi
sveitarfélagi eingöngu eða að mestu vegna námsins.]^1) Þó skulu iðnnemar við nám
     í öðru sveitarfélagi en þar, sem þeir teljast eiga heimilisfang, vera
             tilkynningarskyldir samkvæmt 2. mgr. þessarar greinar.
      4. Þeir, sem dvelja í öðru sveitarfélagi en þar, sem þeir teljast eiga
  heimilisfang, við störf, sem samkvæmt venju eru árstíðarbundin, svo sem við
fiskveiðar á vertíð með tilheyrandi vinnslu afurða o.fl. Enn fremur við heyskap
   eða önnur sveitastörf að sumarlagi, við vegagerð utan kaupstaða, og þ.u.l.
    5. [Aðkomumenn í þjónustu varnarliðsins, verktaka þess og hliðstæðra aðila,
  enda hafist þeir við í húsnæði vinnuveitanda á vinnustað eða í grennd. Hins
     vegar eru slíkir starfsmenn við varnarliðsstörf skyldir til að upplýsa
 vinnuveitanda sinn um heimilisfang sitt og annað það, sem hann þarf á að halda
 til þess að geta látið í té nákvæmar skrár um starfsfólk sitt.  Ákvæði þessa
      töluliðs breytir engu um skyldur venslaliðs aðkomins starfsmanns við
              varnarliðsstörf til að tilkynna aðsetursskipti.]^1)
 [Undantekningar þær frá tilkynningarskyldu, sem taldar eru í 3. mgr. þessarar
  greinar, gilda aðeins meðan umgetin atvik eru fyrir hendi. Ef maður dvelst í
      sveitarfélagi eftir brottfall þess atviks, er gerði hann undanþeginn
tilkynningarskyldu, skal hann tilkynna dvalarsveit aðsetur sitt samkvæmt ákvæðum
                         2. mgr. þessarar greinar.]^1)
                               ^1)L. 15/1956, 1. gr.
 4. gr. [Hver sá, sem samkvæmt ákvæðum 3. gr. hefur orðið tilkynningarskyldur í
   öðru sveitarfélagi en þar, sem hann telst eiga heimilisfang, skal tilkynna
 sveitarstjórn dvalarsveitarinnar brottför sína úr henni innan 7 daga. Þó skal
ekki tilkynna brottförina, ef dvöl hlutaðeiganda í sveitarfélaginu, sem hann fer
  til, er undanþegin tilkynningarskyldu samkvæmt 3. mgr. 3. gr. og hann hyggst
               setjast að í sama húsnæði að dvölinni lokinni.]^1)
[Hver sá, sem hefur í hyggju að skipta um aðsetur á tímabilinu 16. nóvember til
  1. desember á ári hverju, skal tilkynna það hlutaðeigandi sveitarstjórn eigi
      síðar en 15. nóvember, enda liggi þá fyrir, hvert hann flytur. Sama
 tilkynningarskylda hvílir á þeim, sem áformar að taka sér nýtt heimilisfang á
    fyrr greindu tímabili, án þess að hann flytji þangað aðsetur sitt að svo
                                  stöddu.]^2)
                    ^1)L. 15/1956, 2. gr. ^2)L. 46/1975, 1. gr.
 5. gr. [Maður, sem kemur erlendis frá til búsetu eða dvalar hér á landi, skal
    tilkynna viðkomandi sveitarstjórn aðsetur sitt innan 7 daga frá komu til
landsins. Undanþegnir þessari skyldu eru þeir, sem dveljast hér skemmri tíma en
 þrjá mánuði og halda lögheimili í öðru landi, meðan þeir eru hér, enda stundi
                          þeir ekki atvinnu í landinu.
  Hver sá, sem fer til útlanda og hættir að eiga lögheimili hér á landi, skal
tilkynna það viðkomandi sveitarstjórn, áður en hann fer, og meðal annars upplýsa
fullt aðsetur sitt erlendis. Þeir, sem hafa tilkynnt komu til landsins samkvæmt
   1. mgr. þessarar greinar eða verið skyldir til að gera það, skulu tilkynna
  brottför sína frá því á sama hátt, nema hlutaðeigandi hyggi á endurkomu til
                 landsins eftir dvöl um stundarsakir erlendis.
Heimilt er að ákveða, að fyrirmæli 1. mgr. þessarar greinar skuli ekki taka til
      námsmanna frá tilteknum löndum eða til erlendra sjómanna á íslenskum
       fiskiskipum, enda hafi hinir síðarnefndu ekki aðsetur í landi.]^1)
   [Maður, sem dvalist hefur hér á landi án þess að vera tilkynningarskyldur
samkvæmt ákvæðum þessara laga, skal tilkynna aðsetur sitt innan 7 daga, ef hann
dvelst áfram í landinu eftir brottfall þeirra atvika, sem gerðu hann undanþeginn
                            tilkynningarskyldu.]^2)
                    ^1)L. 16/1963, 1. gr. ^2)L. 87/1973, 1. gr.
  6. gr. [Dómsmálaráðherra er heimilt að ákveða með auglýsingu að um flutning
   manns á lögheimili sínu hingað til lands frá einhverju Norðurlandanna eða
 flutning manns á lögheimili sínu héðan til einhvers Norðurlandanna skuli gilda
  Norðurlandasamningur um almannaskráningu eins og hann er á hverjum tíma.]^1)
                               ^1)L. 50/2006, 1. gr.
 7. gr. Hver sá, sem tilkynnt hefur aðsetur í einhverju sveitarfélagi samkvæmt
 fyrirmælum laga þessara, eða hefði verið skyldur til að gera það, ef lög þessi
    hefðu verið í gildi á viðkomandi tíma, er samkvæmt 2. gr. skyldur til að
  tilkynna breytingar, sem verða kunna á aðsetri hans innan sama umdæmis. Fari
hann í annað sveitarfélag, skal hann, ef ákvæði 3. gr. taka til dvalar hans þar,
      tilkynna aðsetur sitt sveitarstjórn umdæmisins, hvort sem hann á þar
                             heimilisfang eða ekki.
8. gr. Tilkynningarskylda sú, sem lög þessi mæla fyrir um, gildir án tillits til
 fjölskyldutengsla. Samkvæmt 2. mgr. 3. gr. skal t.d. kvæntur maður, sem dvelur
a.m.k. tvo mánuði í öðru sveitarfélagi en þar, sem hann telst eiga heimilisfang,
 án þess að um sé að ræða undantekningu frá tilkynningarskyldu skv. 3. mgr. 3.
 gr., tilkynna aðsetur sitt, hvort sem um er að ræða slit á samvistum við konu
                                 hans eða ekki.
  9. gr. Tilkynningarskylda sú, sem mælt er fyrir um í lögum þessum, hvílir á
      hverjum einstaklingi, sem fyllt hefur [18 ára]^1) aldur. Forráðamenn
    einstaklinga innan [18 ára]^1) aldurs og þeirra, sem sviptir hafa verið
 sjálfræði, skulu sjá um, að fullnægt sé tilkynningarskyldu fyrir skjólstæðinga
                                    þeirra.
  [Hver húsráðandi er skyldur til að tilkynna aðsetursskipti einstaklinga, sem
taka sér aðsetur í húsnæði á hans vegum eða hverfa úr því, eftir sömu reglum og
þeir sjálfir eru tilkynningarskyldir. Sama skylda hvílir á forstöðumönnum hæla,
 sjúkrahúsa, skóla, gistihúsa, fangelsa og annarra slíkra stofnana. Enn fremur
  ber hverjum húseiganda að fullnægja tilkynningarskyldu fyrir einstaklinga í
 húsnæði hans ,^2) en hann er ekki ábyrgur fyrir því, að tilkynningarskyldu sé
                 fullnægt fyrir framleigutaka í húsi hans.]^3)
  Bæjarstjórar og oddvitar skulu kvitta skriflega fyrir móttöku tilkynninga um
                                aðsetursskipti.
[Skylda húsráðanda (húseiganda) til að tilkynna aðsetursskipti samkvæmt 2. mgr.
      þessarar greinar fellur niður, ef hlutaðeigandi sýnir honum, áður en
   tilkynningarfresti lýkur, kvittun viðkomandi sveitarstjórnar fyrir því, að
                  tilkynningarskyldu hafi verið fullnægt.]^3)
                                      ^2)
        ^1)L. 152/1998, 1. gr. ^2)L. 50/2006, 2. gr. ^3)L. 15/1956, 3. gr.
10. gr. [Tilkynningar þær um aðsetur, sem lög þessi mæla fyrir um, skulu vera á
 prentuðum eða rafrænum eyðublöðum sem Þjóðskrá lætur gera.]^1) Skal þar getið
nafns þess eða þeirra, sem skipta um aðsetur, ásamt nákvæmum upplýsingum um það,
  hvar aðsetrið er, svo og um annað, sem greina þarf vegna spjaldskrár þeirrar
             yfir alla landsmenn, sem fyrirhugað er að koma á fót.
                               ^1)L. 50/2006, 3. gr.
 11. gr. Tilkynningar þær um aðsetursskipti, sem bæjarstjórar og oddvitar fá í
hendur, skulu sendar [Þjóðskrá],^1) eftir að hlutaðeigandi sveitarstjórnir hafa
haft tækifæri til að skrá úr tilkynningunum það, sem þær þarfnast vitneskju um.
 [Þjóðskrá ákveður tilhögun á sendingu aðseturstilkynninga og hvaða tímafrestir
                        skulu gilda í því sambandi.]^1)
                               ^1)L. 50/2006, 4. gr.
12. gr. Bæjarstjórum og oddvitum er heimilt að krefjast þess af skólastjórum og
   forstöðumönnum námsmannabústaða í sveitarfélaginu, að þeir láti hinum fyrr
 nefndu í té skrár, í tilteknu formi, yfir námsmenn, sem eiga heimilisfang utan
                           viðkomandi sveitarfélags.
  [[Þjóðskrá]^1) er heimilt að krefjast þess af forstöðumönnum einstakra hæla,
   sjúkrahúsa, skóla, gistihúsa, fangelsa og annarra slíkra stofnana, að þeir
  tilkynni á venjulegan hátt aðsetursskipti allra einstaklinga, sem hverfa úr
  húsnæði á vegum stofnunarinnar, hvort sem ber að tilkynna þá samkvæmt 9. gr.
 þessara laga eða ekki. [Þjóðskrá]^1) er enn fremur heimilt að krefjast þess af
     umræddum aðilum, að þeir afli handa henni upplýsinga um aðsetursskipti
starfsmanna stofnunarinnar, sem hafast ekki við í húsnæði á hennar vegum. Þetta
tekur þó aðeins til aðsetursskipta í sambandi við það, að starfsmenn hefja störf
                 eða hætta störfum hjá viðkomandi stofnun.]^2)
                    ^1)L. 50/2006, 5. gr. ^2)L. 15/1956, 4. gr.
13. gr. Bæjarstjórnir og hreppsnefndir skulu, hver í sínu umdæmi, stuðla að því
     með virkum aðgerðum, að menn fullnægi sem best ákvæðum laga þessara um
 tilkynningarskyldu. M.a. skulu þær, einkum í fámennari sveitarfélögum, ef svo
     ber undir, gangast fyrir því, að tilkynningarskyldu sé fullnægt fyrir
 einstaklinga, sem láta undir höfuð leggjast að sinna þessari skyldu, eða eiga
                     þess ekki kost einhverra hluta vegna.
     [Sveitarstjórnir skulu gefa út og senda [Þjóðskrá]^1) tilkynningar um
    aðsetursskipti innansveitar, sem þeim er kunnugt um, að hafi ekki verið
 tilkynnt. Þær skulu enn fremur gefa út og senda [Þjóðskrá]^1) tilkynningar um
 einstaklinga, sem talið er að hafi flutt heimilisfang sitt úr sveitarfélaginu,
    ef ástæða er til að ætla, að það hafi ekki verið tilkynnt sveitarstjórn
     viðkomandi umdæmis. Þó er sveitarstjórn óheimilt að tilkynna brott úr
sveitarfélaginu einstakling, sem dvelst í öðru sveitarfélagi vegna veikinda, ef
  hann nýtur framfærslustyrks frá heimilissveit sinni eða telja má líklegt, að
                          hann verði styrkþegi hennar.
 Sveitarstjórnir skulu, ef [Þjóðskrá]^1) telur þess þörf, gera ráðstafanir til
öflunar upplýsinga um aðsetursskipti, sem vanrækt hefur verið að tilkynna, sbr.
                           2. mgr. þessarar greinar.
Aðseturstilkynningar útgefnar af sveitarstjórnum samkvæmt 2. og 3. mgr. þessarar
  greinar eru fullgild heimild til staðfestingar manna í [þjóðskrá],^1) að svo
 miklu leyti sem öruggari vitneskja samkvæmt tilkynningum hlutaðeigenda sjálfra
                              er ekki fyrir hendi.
 Tilkynningum samkvæmt 2. og 3. mgr. þessarar greinar skal hagað í samræmi við
              nánari fyrirmæli [Þjóðskrár]^1) þar að lútandi.]^2)
                    ^1)L. 50/2006, 6. gr. ^2)L. 15/1956, 5. gr.
14. gr. [Lögreglustjórar skulu, hver í sínu umdæmi, hafa eftirlit með framkvæmd
 á fyrirmælum laga þessara og aðstoða Þjóðskrá og hlutaðeigandi sveitarstjórnir
                           eftir föngum við hana.]^1)
  [Útlendingastofnun]^2) skal aðstoða við framkvæmd laga þessara eftir föngum,
 einkum í sambandi við eftirlit með því, að þeir, sem koma til landsins og fara
       frá landinu, fullnægi tilkynningarskyldu samkvæmt ákvæðum laganna.
                  ^1)L. 50/2006, 7. gr. ^2)[3]L. 96/2002, 59. gr.
  15. gr. Ákvæði laga þessara snerta á engan hátt reglur gildandi löggjafar um
           heimilisfang og réttindi og skyldur manna í því sambandi.
  16. gr. Ríkissjóður ber kostnað af prentun eyðublaða og sendingu þeirra til
 sveitarstjórna, en þær bera allan annan kostnað, sem leiðir af framkvæmd laga
                                    þessara.
 17. gr. [Brot gegn ákvæðum laga þessara varða sektum nema þyngri refsing liggi
                       við samkvæmt öðrum lögum. ^1)]^2)
                 ^1)[4]L. 88/2008, 233. gr. ^2)L. 10/1983, 6. gr.
                                    18. gr.

References

   Visible links
   1. file://2002096.html
   2. file://2008088.html
   3. file://2002096.html#g59
   4. file://2008088.html#g233
