
   --------------------------------------------------------------------------

            Lög um öryggi raforkuvirkja, neysluveitna og raffanga^1)

                           1996 nr. 146 27. desember

   --------------------------------------------------------------------------

   ^1)Lögunum var breytt með l. 131/2011. Breytingarnar taka gildi 1. jan. 2012.
                 Ferill málsins á Alþingi.   Frumvarp til laga.

   Tóku gildi 30. desember 1996. Breytt með [1]l. 62/2005 (tóku gildi 1. júlí
  2005), l. 34/2007 (tóku gildi 30. mars 2007), l. 46/2008 (tóku gildi 6. júní
2008), [2]l. 88/2008 (tóku gildi 1. jan. 2009 nema brbákv. VII sem tók gildi 21.
júní 2008), l. 29/2009 (tóku gildi 2. apríl 2009), [3]l. 160/2010 (tóku gildi 1.
 jan. 2011), l. 77/2011 (tóku gildi 29. júní 2011), l. 126/2011 (tóku gildi 30.
             sept. 2011) og l. 131/2011 (taka gildi 1. jan. 2012).

                    I. kafli. Gildissvið og skilgreiningar.
    1. gr. Tilgangur laga þessara er að draga sem mest úr hættu og tjóni af
  raforkuvirkjum, neysluveitum og rafföngum og truflunum af völdum starfrækslu
                                    þeirra.
2. gr. Ákvæði laga þessara ná til virkja og raffanga í landi, en ekki til eigin
            virkja farartækja, svo sem skipa, flugvéla og bifreiða.
  Ef ágreiningur verður um það hvort tiltekin virki falli undir lög þessi sker
                                  ráðherra úr.
      3. gr. Í lögum þessum hafa eftirfarandi orð merkingu sem hér segir:
    Ábyrgðarmaður: Eigandi, umráðamaður eða annar sá sem tilnefndur hefur verið
til að annast uppsetningu eða rekstur raforkuvirkja, neysluveitna og raffanga og
                      ber ábyrgð á lögmætu ástandi þeirra.
     Einkarafstöð: Rafstöð í einkaeign sem er staðbundin og framleiðir rafmagn
              fyrir neysluveitu og fær ekki rafmagn frá rafveitu.
   Innri öryggisstjórnun: Skilgreint eftirlitskerfi til að tryggja að kröfum um
 gæði vinnu og öryggi búnaðar, sem gerðar eru í samræmi við lög og reglugerðir,
                                  sé fullnægt.
      Innri öryggisstjórnunarkerfi: Kerfisbundnar ráðstafanir sem tryggja að
 starfsemi sé samkvæmt öryggiskröfum laga og reglugerða og sönnur eru færðar á
                                 með skráningu.
              Löggiltur rafverktaki: Sá sem hlotið hefur löggildingu
                [Mannvirkjastofnunar]^1) til rafvirkjunarstarfa.
    Neysluveita: Raflögn og raflagnabúnaður innan við stofnkassa (eða búnað sem
                         gegnir hlutverki stofnkassa).
       Raffang: Hvers konar hlutur sem kemur að gagni við nýtingu rafmagns.
            Raforkuvirki: Mannvirki til vinnslu og dreifingar rafmagns.
        Rafskoðunarstofa: Faggiltur óháður aðili sem hefur starfsleyfi frá
         [Mannvirkjastofnun]^1) til að annast skoðanir á raftæknisviði.
     Rafveita: Fyrirtæki sem framleiðir, flytur, dreifir og/eða selur rafmagn.
    Skoðun: Faglegt mat á hönnun raforkuvirkja, frágangi þeirra og samsetningu
  eða þjónustu við þau til að ákvarða samræmi þeirra við kröfur gildandi laga,
                   reglugerða og annarra lögmætra fyrirmæla.
                Virki: Samheiti fyrir raforkuvirki og neysluveitur.
    Yfireftirlit: Eftirlit með að ákvæðum þessara laga sé fylgt í framkvæmd með
     fullnægjandi hætti í samræmi við lögin og reglugerðir sem settar eru á
                               grundvelli þeirra.
                            ^1)[4]L. 160/2010, 65. gr.

           II. kafli. Öryggi raforkuvirkja, neysluveitna og raffanga.
 4. gr. Raforkuvirki, neysluveitur og rafföng skulu vera þannig úr garði gerð,
  notuð, þeim haldið við og eftir þeim litið að hætta af þeim fyrir heilsu og
öryggi manna og dýra, svo og hætta á umhverfisspjöllum, verði svo lítil sem við
                                  verði komið.
Raforkuvirki, neysluveitur og rafföng mega ekki hafa í för með sér hættu á tjóni
á eignum manna eða hættu á truflunum á starfrækslu rafmagnsbúnaðar sem fyrir er.
Sé unnt að afstýra því með öryggisráðstöfunum skulu þær gerðar á kostnað eiganda
  hins nýja búnaðar. Þó má skylda eiganda eldri búnaðarins til að bera nokkurn
  hluta kostnaðarins ef framkvæmd öryggisráðstafana er til verulegra hagsbóta
   fyrir starfrækslu búnaðarins framvegis. Svo má og ákveða að eigandi eldri
búnaðarins skuli kosta að nokkru eða öllu leyti öryggisráðstafanir sem framvegis
 verða hluti af búnaði hans og hans eign ef þær eru nauðsynlegar sökum þess að
eldri búnaðurinn hefur verið ófullkomnari eða miður tryggur en venja er til eða
  krafist er um nýjan búnað á þeim tíma þegar ráðstafanir koma til framkvæmda.
  Rafföng, neysluveitur og raforkuvirki má því aðeins setja á markað og taka í
  notkun að hönnun þeirra, gerð og frágangur stofni ekki öryggi manna og dýra,
umhverfi eða eignum í hættu þegar þau eru rétt upp sett, þeim við haldið og þau
                    notuð með þeim hætti sem til er ætlast.
  5. gr. Ábyrgðarmenn raforkuvirkja og neysluveitna bera ábyrgð á að þau séu í
  lögmætu ástandi. Á sama hátt skulu framleiðendur, innflytjendur og seljendur
            raffanga bera ábyrgð á lögmætu ástandi við sölu þeirra.
  Í því skyni að tryggja öryggi raforkuvirkja og rekstur þeirra sem frekast er
   unnt skulu ábyrgðarmenn raforkuvirkja rafveitna og stóriðjuvera, samkvæmt
ákvörðun ráðherra, koma upp innra öryggisstjórnunarkerfi með virkjum sem að mati
     [Mannvirkjastofnunar]^1) uppfyllir skilyrði laga þessara. Einnig skulu
  rafverktakar koma upp innri öryggisstjórnun með eigin starfsemi sem að mati
           [Mannvirkjastofnunar]^1) uppfyllir skilyrði laga þessara.
                            ^1)[5]L. 160/2010, 65. gr.

                         III. kafli. Rafmagnseftirlit.
 6. gr. [[Ráðherra]^1) fer með yfirstjórn mála samkvæmt lögum þessum. Eftirlit
með öryggi raforkuvirkja, neysluveitna og raffanga í mannvirkjum samkvæmt lögum
  þessum skal vera í höndum [Mannvirkjastofnunar].^2) Neytendastofa framkvæmir
  markaðseftirlit með rafföngum sem ekki eru varanlega tengd mannvirkjum.]^3)
    Hlutverk [Mannvirkjastofnunar]^2) á sviði rafmagnsöryggis skal m.a. vera
                                 eftirfarandi:
              1. vera ráðherra til ráðuneytis um rafmagnsöryggismál;
             2. hafa faglega umsjón með framkvæmd rafmagnsöryggismála;
     3. annast löggildingu rafverktaka, veita skoðunarstofum og ábyrgðarmönnum
 rafveitna starfsleyfi, ákveða viðurlög og beita sviptingum ef skilyrði leyfis
             eru ekki uppfyllt eða lögboðnar skyldur eru vanræktar;
   4. skera úr ágreiningi um öryggi raforkuvirkja, neysluveitna og raffanga, svo
 og skera úr um til hvaða öryggisráðstafana skuli grípa til að afstýra hættu og
               hver beri ábyrgð á og kostnað af framkvæmd úrbóta.
 [Neytendastofa skal skera úr ágreiningi um öryggi raffanga á markaði sem ekki
eru varanlega tengd mannvirkjum, svo og skera úr um til hvaða öryggisráðstafana
 skuli grípa til að afstýra hættu og hver beri ábyrgð á og kostnað af framkvæmd
                                  úrbóta.]^3)
     ^1)L. 126/2011, 227. gr. ^2)[6]L. 160/2010, 65. gr. ^3)L. 29/2009, 3. gr.
 7. gr. Með reglubundnum hætti skal fara fram skoðun á því hvort raforkuvirki,
   neysluveitur og rafföng og starfsemi þeirra er hlotið hafa löggildingu eða
       starfsleyfi [Mannvirkjastofnunar]^1) uppfylli ákvæði þessara laga.
                            ^1)[7]L. 160/2010, 65. gr.
8. gr. Einstaklingar og lögaðilar sem stofna vilja til reksturs rafskoðunarstofu
  skulu sækja um starfsleyfi til [Mannvirkjastofnunar].^1) Til að öðlast slík
   leyfi skal rafskoðunarstofa vera faggilt í samræmi við lög um vog, mál og
                           faggildingu, nr. 100/1992.
   Starfsleyfi skulu ná til landsins alls og vera veitt til fimm ára í senn.
 [Mannvirkjastofnun]^1) getur að undangenginni áminningu svipt rafskoðunarstofu
   starfsleyfi ef hún fullnægir ekki lengur skilyrðum leyfisins eða vanrækir
                                 skyldur sínar.
                            ^1)[8]L. 160/2010, 65. gr.
 9. gr. Hlutverk rafskoðunarstofa í eftirliti með vörnum gegn hættu og tjóni af
      raforkuvirkjum, neysluveitum og rafföngum skal vera sem hér greinir:
              1. að skoða ný og eldri raforkuvirki, og neysluveitur;
       2. að skoða innra öryggisstjórnunarkerfi rafveitna og framkvæmd þess;
                     3. að skoða aðstöðu og búnað rafverktaka;
      4. að skoða innra öryggisstjórnunarkerfi rafverktaka og framkvæmd þess;
                  5. að skoða rafföng og raforkuvirki á markaði.
  Í þeim tilvikum sem ekki er fyrir hendi faggilt rafskoðunarstofa til þess að
annast skoðanir á tilteknu sviði [skal [Mannvirkjastofnun]^1) eða Neytendastofa,
 sé um að ræða rafföng sem ekki eru varanlega tengd mannvirkjum],^2) annast þær
                         og sú starfsemi vera faggilt.
                 ^1)[9]L. 160/2010, 65. gr. ^2)L. 29/2009, 4. gr.
 10. gr. Starfsmenn [Mannvirkjastofnunar]^1) og starfsmenn rafskoðunarstofa sem
 hafa starfsleyfi á rafmagnsöryggissviði skv. 8. gr. skulu ætíð hafa óhindraðan
 aðgang að raforkuvirkjum, neysluveitum, starfsstöðum rafverktaka og rafföngum
sem til skoðunar eru hverju sinni og rétt til að taka sýni og gera þær athuganir
og rannsóknir sem nauðsynlegar eru taldar í því skyni að varna hættu á tjóni af
     völdum rafmagns. [Sömu heimildir skal Neytendastofa hafa sé um að ræða
  markaðseftirlit með rafföngum sem ekki eru varanlega tengd mannvirkjum.]^2)
       Ábyrgðarmenn raforkuvirkja og neysluveitna og rafverktakar, svo og
  framleiðendur, innflytjendur og seljendur raffanga, skulu veita þá aðstoð og
                 upplýsingar er þörf krefur og óskað er eftir.
                 ^1)[10]L. 160/2010, 65. gr. ^2)L. 29/2009, 5. gr.
11. gr. Telji starfsmenn rafveitna, rafskoðunarstofa eða rafverktaki að tiltekin
neysluveita, rafföng eða hvers konar hlutar raforkuvirkja séu varhugaverðir eða
 uppfylli ekki skilyrði laga þessara skal án tafar senda tilkynningu þess efnis
         til [Mannvirkjastofnunar].^1) Tilkynning skal einnig send til
   [Mannvirkjastofnunar]^1) ef skoðunarstofa telur að tiltekinn rafverktaki,
   starfsmaður rafveitu eða ábyrgðarmaður rafveitu uppfylli ekki ákvæði laga
      þessara. [Sé um að ræða tilkynningu sem varðar rafföng á markaði sem
  Neytendastofa hefur eftirlit með skal [Mannvirkjastofnun]^1) framsenda málið
                               Neytendastofu.]^2)
Berist [Mannvirkjastofnun]^1) tilkynning skv. 1. mgr. þessarar greinar eða verði
 hún að öðru leyti þess áskynja að hætta kunni að stafa af rafmagnsbúnaði skal
  stofnunin tafarlaust grípa til þeirra úrræða sem grein þessi mælir fyrir um.
  Leiki rökstuddur grunur á því að rafmagnsbúnaður uppfylli ekki skilyrði laga
    þessara eða reglugerða á grundvelli þeirra getur [Mannvirkjastofnun]^1)
     tímabundið bannað sölu eða notkun á meðan rannsókn fer fram í málinu.
Leiði rannsókn [Mannvirkjastofnunar]^1) í ljós að rafmagnsbúnaður uppfylli ekki
         skilyrði laga þessara eða reglugerða á grundvelli þeirra getur
 [Mannvirkjastofnun]^1) bannað sölu hans, stöðvað notkun, bannað uppsetningu og
                       krafist niðurtöku og innköllunar.
   [Sömu heimildir og greinir í 2.4. mgr. hefur Neytendastofa sé um að ræða
               rafföng á markaði sem hún hefur eftirlit með.]^2)
Telji [Mannvirkjastofnun]^1) að einstaklingur eða lögaðili sem starfar samkvæmt
leyfi eða löggildingu hennar hafi brotið ákvæði leyfisins eða löggildingarinnar
    skal stofnunin, áður en gripið er til leyfissviptingar, senda viðkomandi
   fyrirmæli þar sem tilgreina skal ávirðingar, benda á leiðir til úrbóta og
    tilgreina fyrir hvaða tíma framkvæma skuli úrbætur. [Hafi Neytendastofa
    upplýsingar um slík brot skal hún tilkynna það [Mannvirkjastofnun]^1) án
                                   tafar.]^2)
[Stjórnvaldsákvarðanir [Mannvirkjastofnunar]^1) sem teknar eru á grundvelli laga
  þessara eru kæranlegar til úrskurðarnefndar skipulags- og byggingarmála, sem
    starfar á grundvelli 8. gr. skipulags- og byggingarlaga, að undanskildum
 ákvörðunum um dagsektir. Um meðferð kæru og um kæruaðild fer samkvæmt ákvæðum
                          skipulags- og byggingarlaga.
Stjórnvaldsákvarðanir Neytendastofu sem teknar eru á grundvelli laga þessara eru
 kæranlegar til áfrýjunarnefndar neytendamála, sem starfar á grundvelli 4. gr.
   laga um Neytendastofu og talsmann neytenda, að undanskildum ákvörðunum um
    dagsektir. Um meðferð kæru og um kæruaðild fer samkvæmt ákvæðum laga um
                      Neytendastofu og talsmann neytenda.
 Málskot skv. 7. og 8. mgr. frestar ekki framkvæmd ákvörðunar. Verða ákvarðanir
  [Mannvirkjastofnunar]^1) og Neytendastofu ekki bornar undir dómstóla fyrr en
   úrskurður áfrýjunarnefndar neytendamála eða úrskurðarnefndar skipulags- og
                          byggingarmála liggur fyrir.
       Nú vill aðili ekki una úrskurði áfrýjunarnefndar neytendamála eða
  úrskurðarnefndar skipulags- og byggingarmála og getur hann þá höfðað mál til
 ógildingar fyrir dómstólum. Mál skal höfðað innan sex mánaða frá því að aðili
  fékk vitneskju um úrskurð áfrýjunarnefndar eða úrskurðarnefndar. Málshöfðun
     frestar ekki gildistöku úrskurða nefndanna né heimild til aðfarar.]^2)
                 ^1)[11]L. 160/2010, 65. gr. ^2)L. 29/2009, 6. gr.
       12. gr. Starfsmenn [Mannvirkjastofnunar],^1) [Neytendastofu]^2) og
 rafskoðunarstofa eru bundnir þagnarskyldu um atriði er þeir fá vitneskju um í
     starfi sínu og atvinnuleynd hvílir yfir. Það skal þó ekki vera því til
     fyrirstöðu að [[Mannvirkjastofnun]^1) eða]^3) [Neytendastofa]^2) birti
  opinberlega upplýsingar um hættuleg raforkuvirki, neysluveitur og rafföng ef
       brýna nauðsyn ber til sökum þess að af hlutum þessum stafar hætta.
   ^1)[12]L. 160/2010, 65. gr. ^2)[13]L. 62/2005, 13. gr. ^3)L. 29/2009, 7. gr.
13. gr. Ráðherra setur í reglugerð^1) um raforkuvirki ákvæði til varnar hættu og
     tjóni af rafmagni og til varnar truflunum á starfrækslu raforkuvirkja,
neysluveitna og raffanga sem fyrir eru eða síðar kunna að koma. Jafnframt setur
                  ráðherra nánari ákvæði um framkvæmd laganna.
                       Í reglugerð skal setja ákvæði um:
    1. gerð, tilhögun, setningu, starfrækslu og eftirlit með raforkuvirkjum og
    neysluveitum, svo og öðrum mannvirkjum sem sett eru eða notuð svo nálægt
  raforkuvirkjum og neysluveitum að tjón, hætta eða tilfinnanleg truflun geti
                                   stafað af;
         2. framkvæmd og tilhögun yfireftirlits [Mannvirkjastofnunar];^2)
            3. ábyrgð ábyrgðarmanna á ástandi virkja og meðferð þeirra;
    4. takmörkun á eða bann við innflutningi, sölu, smíði innan lands og notkun
 raffanga og einstakra hluta raforkuvirkja eða neysluveitna sem fullnægja ekki
                               settum skilyrðum;
   5. skyldur ábyrgðarmanna til þess að tilkynna, gefa skýrslu um og halda skrá
 yfir raforkuvirki og neysluveitur sem fyrir hendi eru, um ný virki og aukningu
                          og endurbætur eldri virkja;
         6. heimild til handa [Mannvirkjastofnun]^2) til að láta stöðva um
 stundarsakir starfrækslu raforkuvirkja eða neysluveitna og rjúfa rafstraum hjá
    einstökum notendum og fyrirtækjum sem hlíta ekki ákvæðum laga þessara og
reglugerða á grundvelli þeirra, svo og svipta þá löggildingu eða starfsleyfi sem
    gerst hafa brotlegir við lög þessi eða reglugerðir á grundvelli þeirra;
    7. innra öryggisstjórnunarkerfi og viðurkenningu [Mannvirkjastofnunar]^2) á
               því, svo og um skyldur ábyrgðarmanna, sbr. 5. gr.;
    8. tíðni, umfang og framkvæmd skoðana sem skulu vera í samræmi við þá hættu
    sem stafar af gerð raforkuvirkis, neysluveitu eða raffangs, sbr. 7. gr.;
     9. eftirlit með raforkuvirkjum, neysluveitum og rafföngum, innfluttum eða
                             smíðuðum innan lands;
          10. starfsleyfi tilnefndra ábyrgðarmanna rafveitna, starfsleyfi
rafskoðunarstofa, [ ^3) löggildingu rafverktaka]^4) og um skilyrði sem fullnægja
                                     þarf;
     11. fræðslu og upplýsingar um hættu af rafmagni og leiðir til að verjast
                                     henni;
      12. birtingu niðurstaðna skoðana, upplýsinga um slys og tjón og annarra
                       upplýsinga um rafmagnsöryggismál;
       13. heimildir [Mannvirkjastofnunar]^2) til að setja nánari reglur um
  tæknilega útfærslu á gerð, tilhögun, eftirliti og starfrækslu raforkuvirkja,
    neysluveitna og raffanga, svo og á skoðunaraðferðum rafskoðunarstofa og
                                  rafverktaka.
Í reglugerð er ráðherra heimilt að setja ákvæði um raforkuvirki eða rafföng sem
 falla ekki undir ákvæði samningsins um Evrópska efnahagssvæðið, þar með taldar
                            bókanir hans og viðauka.
   ^1)Rg. 144/1994, sbr. 104/2001. Rg. 270/2008. Rg. 678/2009, sbr. 699/2009 og
 494/2010. ^2)[14]L. 160/2010, 65. gr. ^3)L. 77/2011, 7. gr. ^4)L. 46/2008, 1.
                                      gr.
      [13. gr. a. Sá sem vill öðlast A-löggildingu, sem er löggilding til
                rafvirkjunarstarfa við háspennuvirki, [skal]:^1)
    1. hafa lokið fullnaðarprófi frá rafmagnsdeild viðurkennds verkfræðiháskóla
 (sterkstraumssviði) og hafa að auki tveggja ára reynslu við störf sem lúta að
                   hönnun og/eða setningu háspennuvirkja; eða
   2. hafa lokið fullnaðarprófi frá rafmagnsdeild viðurkennds tæknifræðiháskóla
 (sterkstraumssviði) og hafa að auki tveggja ára reynslu við störf sem lúta að
                   hönnun og/eða setningu háspennuvirkja; eða
      3. hafa sveinsbréf í rafvirkjun og hafa lokið prófi í rafmagnsiðnfræði
 (sterkstraumssviði) frá Háskólanum í Reykjavík eða öðrum viðurkenndum skóla og
  hafa að auki tveggja ára reynslu að loknu sveinsprófi við störf sem lúta að
                   hönnun og/eða setningu háspennuvirkja; eða
       4. hafa sveinsbréf í rafvirkjun og hafa lokið prófi í meistaranámi í
rafvirkjun (sterkstraumssviði) frá viðurkenndum skóla eða hafa jafngilda menntun
 að mati [þess ráðuneytis er fer með fræðslumál]^2) og hafa að auki tveggja ára
   reynslu að loknu sveinsprófi við störf sem lúta að hönnun og/eða setningu
                            háspennuvirkja; [eða]^1)
          [5. ekki hafa verið sviptur löggildingu Brunamálastofnunar til
                rafvirkjunarstarfa síðustu tólf mánuði].^1)]^3)
       ^1)L. 77/2011, 8. gr. ^2)L. 126/2011, 227. gr. ^3)L. 46/2008, 2. gr.
      [13. gr. b. Sá sem vill öðlast B-löggildingu, sem er löggilding til
               rafvirkjunarstarfa við lágspennuvirki, [skal]:^1)
    1. hafa lokið fullnaðarprófi frá rafmagnsdeild viðurkennds verkfræðiháskóla
 (sterkstraumssviði) og hafa að auki tveggja ára reynslu við störf sem lúta að
                  hönnun og/eða setningu lágspennuvirkja; eða
   2. hafa lokið fullnaðarprófi frá rafmagnsdeild viðurkennds tæknifræðiháskóla
 (sterkstraumssviði) og hafa að auki tveggja ára reynslu við störf sem lúta að
                  hönnun og/eða setningu lágspennuvirkja; eða
      3. hafa sveinsbréf í rafvirkjun og hafa lokið prófi í rafmagnsiðnfræði
 (sterkstraumssviði) frá Háskólanum í Reykjavík eða öðrum viðurkenndum skóla og
  hafa að auki tveggja ára reynslu að loknu sveinsprófi við störf sem lúta að
                  hönnun og/eða setningu lágspennuvirkja; eða
       4. hafa sveinsbréf í rafvirkjun og hafa lokið prófi í meistaranámi í
rafvirkjun (sterkstraumssviði) frá viðurkenndum skóla eða hafa jafngilda menntun
 að mati [þess ráðuneytis er fer með fræðslumál]^2) og hafa að auki tveggja ára
   reynslu að loknu sveinsprófi við störf sem lúta að hönnun og/eða setningu
                           lágspennuvirkja; [eða]^1)
          [5. ekki hafa verið sviptur löggildingu Brunamálastofnunar til
                rafvirkjunarstarfa síðustu tólf mánuði].^1)]^3)
       ^1)L. 77/2011, 8. gr. ^2)L. 126/2011, 227. gr. ^3)L. 46/2008, 2. gr.
 [13. gr. c. Sá sem vill öðlast CA-löggildingu, sem er takmörkuð löggilding til
                rafvirkjunarstarfa við háspennuvirki, [skal]:^1)
    1. hafa lokið fullnaðarprófi frá rafmagnsdeild viðurkennds verkfræðiháskóla
 (sterkstraumssviði) og hafa að auki tveggja ára reynslu við störf sem lúta að
                   hönnun og/eða setningu háspennuvirkja; eða
   2. hafa lokið fullnaðarprófi frá rafmagnsdeild viðurkennds tæknifræðiháskóla
 (sterkstraumssviði) og hafa að auki tveggja ára reynslu við störf sem lúta að
                   hönnun og/eða setningu háspennuvirkja; eða
      3. hafa sveinsbréf í rafvirkjun og hafa lokið prófi í rafmagnsiðnfræði
 (sterkstraumssviði) frá Háskólanum í Reykjavík eða öðrum viðurkenndum skóla og
  hafa að auki tveggja ára reynslu að loknu sveinsprófi við störf sem lúta að
                   hönnun og/eða setningu háspennuvirkja; eða
       4. hafa sveinsbréf í rafvirkjun og hafa lokið prófi í meistaranámi í
rafvirkjun (sterkstraumssviði) frá viðurkenndum skóla eða hafa jafngilda menntun
 að mati [þess ráðuneytis er fer með fræðslumál]^2) og hafa að auki tveggja ára
   reynslu að loknu sveinsprófi við störf sem lúta að hönnun og/eða setningu
                            háspennuvirkja; [eða]^1)
          [5. ekki hafa verið sviptur löggildingu Brunamálastofnunar til
                  rafvirkjunarstarfa síðustu tólf mánuði].^1)
 Sá sem öðlast hefur CA-löggildingu má einungis starfa við þau raforkuvirki sem
 heyra undir fyrirtækið sem hann starfar hjá. Fyrirtækið sér honum fyrir búnaði
                                og aðstöðu.]^3)
       ^1)L. 77/2011, 8. gr. ^2)L. 126/2011, 227. gr. ^3)L. 46/2008, 2. gr.
 [13. gr. d. Sá sem vill öðlast CB-löggildingu, sem er takmörkuð löggilding til
               rafvirkjunarstarfa við lágspennuvirki, [skal]:^1)
    1. hafa lokið fullnaðarprófi frá rafmagnsdeild viðurkennds verkfræðiháskóla
 (sterkstraumssviði) og hafa að auki tveggja ára reynslu við störf sem lúta að
                  hönnun og/eða setningu lágspennuvirkja; eða
   2. hafa lokið fullnaðarprófi frá rafmagnsdeild viðurkennds tæknifræðiháskóla
 (sterkstraumssviði) og hafa að auki tveggja ára reynslu við störf sem lúta að
                  hönnun og/eða setningu lágspennuvirkja; eða
      3. hafa sveinsbréf í rafvirkjun og hafa lokið prófi í rafmagnsiðnfræði
 (sterkstraumssviði) frá Háskólanum í Reykjavík eða öðrum viðurkenndum skóla og
  hafa að auki tveggja ára reynslu að loknu sveinsprófi við störf sem lúta að
                  hönnun og/eða setningu lágspennuvirkja; eða
       4. hafa sveinsbréf í rafvirkjun og hafa lokið prófi í meistaranámi í
rafvirkjun (sterkstraumssviði) frá viðurkenndum skóla eða hafa jafngilda menntun
 að mati [þess ráðuneytis er fer með fræðslumál]^2) og hafa að auki tveggja ára
   reynslu að loknu sveinsprófi við störf sem lúta að hönnun og/eða setningu
                           lágspennuvirkja; [eða]^1)
          [5. ekki hafa verið sviptur löggildingu Brunamálastofnunar til
                  rafvirkjunarstarfa síðustu tólf mánuði].^1)
 Sá sem öðlast hefur CB-löggildingu má einungis starfa við þau raforkuvirki sem
 heyra undir fyrirtækið sem hann starfar hjá. Fyrirtækið sér honum fyrir búnaði
                                og aðstöðu.]^3)
       ^1)L. 77/2011, 8. gr. ^2)L. 126/2011, 227. gr. ^3)L. 46/2008, 2. gr.
[13. gr. e. Þeir einir sem hlotið hafa löggildingu [Mannvirkjastofnunar]^1) til
   rafvirkjunarstarfa skv. 13. gr. a  13. gr. d mega bera ábyrgð á setningu,
                       breytingu og viðgerðum virkja.]^2)
                 ^1)[15]L. 160/2010, 65. gr. ^2)L. 46/2008, 2. gr.

                             IV. kafli. Gjaldtaka.
  14. gr. Til reksturs rafmagnsöryggismála sem [[Mannvirkjastofnun]^1) og]^2)
      [Neytendastofu]^3) eru falin samkvæmt lögum þessum skal aflað fjár á
                               eftirfarandi hátt:
   1. Vegna yfireftirlits [Mannvirkjastofnunar]^1) með rafveitum skulu rafveitur
 árlega greiða til stofnunarinnar gjald sem nemur allt að 0,2% af heildartekjum
   þeirra af raforkusölu og leigu mælitækja, að frádregnu andvirði aðkeyptrar
raforku og virðisaukaskatti. Ef eigandi raforkuvers notar sjálfur alla orku sem
  þar er unnin eða verulegan hluta hennar og hún er ekki mæld eða verðlögð eða
   ekki er vitað um tekjur af raforkusölu skal hann greiða gjald af áætlaðri
     notkun. Undanþegin ákvæðum þessa töluliðar er raforkusala til Íslenska
álfélagsins hf. og Íslenska járnblendifélagsins hf., svo og til annarra iðjuvera
                    sem undanþegin kunna að verða með lögum.
    2. Vegna úrtaksskoðana sem [Mannvirkjastofnun]^1) lætur framkvæma á búnaði
   rafveitna og skoðana á innri öryggisstjórnun þeirra skulu rafveitur greiða
                              skoðunarkostnað ^2)
       3. Vegna yfireftirlits [Mannvirkjastofnunar]^1) og úrtaksskoðana sem
stofnunin lætur framkvæma á búnaði stóriðjuvera sem kaupa eða framleiða raforku
    sem undanskilin er gjaldtöku skv. 1. tölul. skulu eigendur þeirra greiða
                              skoðunarkostnað ^2)
   Undir gjaldtöku samkvæmt tölulið þessum má fella kostnað við yfireftirlit og
                          skoðanir á einkarafstöðvum.
    4. Vegna yfireftirlits [Mannvirkjastofnunar]^1) og þeirra úrtaksskoðana sem
  stofnunin lætur framkvæma á nýjum neysluveitum og neysluveitum í rekstri og
 þrátt fyrir ákvæði annarra laga um rafveitur skulu rafveitur árlega greiða til
     stofnunarinnar gjald sem nemur allt að 0,6% af heildartekjum þeirra af
  raforkusölu og leigu mælitækja, að frádregnu andvirði aðkeyptrar raforku og
                               virðisaukaskatti.
    Undanþegin ákvæðum þessa töluliðar er raforkusala til Íslenska álfélagsins
    hf. og Íslenska járnblendifélagsins hf., svo og til annarra iðjuvera sem
                      undanþegin kunna að verða með lögum.
    5. [Vegna yfireftirlits [Mannvirkjastofnunar]^1) og eftirlits Neytendastofu
 með rafföngum á markaði sem stofnanirnar láta framkvæma skulu innflytjendur og
innlendir framleiðendur greiða eftirlitsgjald af eftirlitsskyldum rafföngum sem
    má vera allt að 0,15% af tollverði innfluttrar vöru eða af sambærilegum
gjaldstofni innlendrar vöru. Ráðherra setur í reglugerð yfirlit yfir tollflokka
raffanga sem eru gjaldskyld og skiptingu eftirlits raffanga á milli stofnananna.
      Undanþegin þessari gjaldtöku eru rafföng sem eru seld úr landi.]^2)
    6. Vegna yfireftirlits [Mannvirkjastofnunar]^1) og þeirra úrtaksskoðana sem
stofnunin lætur framkvæma á aðstöðu, búnaði og innri öryggisstjórnun rafverktaka
                 skulu rafverktakar greiða skoðunarkostnað ^2)
   7. [[Mannvirkjastofnun]^1) og Neytendastofu er heimilt að láta prófa rafföng
innlendra framleiðenda sem sett eru á markað í fyrsta sinn. Framleiðendur greiða
   viðkomandi stofnun fyrir slíkar prófanir. Eftirlit samkvæmt þessum tölulið
     skiptist samkvæmt sömu reglugerð og vísað er til í 5. tölul. þessarar
                                málsgreinar.]^2)
   8. [[Mannvirkjastofnun]^1) og Neytendastofu]^2) er heimilt að láta framkvæma
  aukaskoðanir eða auka tíðni úrtaksskoðana hjá aðilum sem ítrekað hafa orðið
    uppvísir að því að uppfylla ekki skilyrði laga þessara eða reglugerða á
grundvelli þeirra. Þeir sem slíkar aukaskoðanir beinast að skulu greiða kostnað
                             sem af þeim hlýst ^2)
  Ráðherra getur í reglugerð^4) sett nánari ákvæði um gjöld þessi. Í reglugerð
  getur ráðherra heimilað rafveitum, eigendum neysluveitna og rafverktökum að
semja beint við rafskoðunarstofur um skoðanir skv. 2., 3. og 6. tölul. þessarar
                                    greinar.
   ^1)[16]L. 160/2010, 65. gr. ^2)L. 29/2009, 8. gr. ^3)[17]L. 62/2005, 13. gr.
                  ^4)Rg. 678/2009, sbr. 699/2009 og 494/2010.

                             V. kafli. Ýmis ákvæði.
15. gr. Ef ekki er farið að ákvörðunum eða fyrirmælum [[Mannvirkjastofnunar]^1)
   eða Neytendastofu]^2) samkvæmt lögum þessum getur [viðkomandi stofnun]^2)
  ákveðið að sá eða þeir sem ákvörðunin beinist gegn greiði dagsektir þar til
   farið verður að þeim. Dagsektir geta numið frá 10 til 500 þús. kr. á dag.
  Ákvörðun um dagsektir skal tilkynnt bréflega á sannanlegan hátt þeim sem hún
                                  beinist að.
   Ákvarðanir skv. 1. mgr. um að leggja á dagsektir eru aðfararhæfar, svo og
     sakarkostnaður. Við aðför samkvæmt ákvörðunum um dagsektir skal kveðja
     gerðarþola fyrir héraðsdóm og um málsmeðferð skal fara skv. 13. kafla
                                  aðfararlaga.
     Öll gjöld og dagsektir samkvæmt lögum þessum má taka lögtaki á kostnað
                                   gjaldanda.
                 ^1)[18]L. 160/2010, 65. gr. ^2)L. 29/2009, 9. gr.
16. gr. Með dómi er heimilt að gera upptæk raforkuvirki og rafföng sem framleidd
    eru, seld, afhent eða notuð andstætt ákvæðum laga þessara, reglugerða og
                  öryggisfyrirmælum [Mannvirkjastofnunar].^1)
                            ^1)[19]L. 160/2010, 65. gr.
                17. gr. Brot gegn lögum þessum varða sektum. ^1)
                            ^1)[20]L. 88/2008, 233. gr.
                                  18. gr. ^1)
                              ^1)L. 29/2009, 10. gr.
                     19. gr. Lög þessi öðlast þegar gildi.
 [Ákvæði til bráðabirgða. Starfsmenn Neytendastofu sem vinna að þeim verkefnum
    sem færast til Brunamálastofnunar skulu eiga forgangsrétt til starfa hjá
  Brunamálastofnun. Ákvæði [21]7. gr. laga nr. 70/1996, um réttindi og skyldur
    starfsmanna ríkisins, gilda ekki um störf sem ráðið er í samkvæmt ákvæði
                                   þessu.]^1)
                              ^1)L. 29/2009, 11. gr.

References

   Visible links
   1. file://2005062.html
   2. file://2008088.html
   3. file://2010160.html
   4. file://2010160.html#g65
   5. file://2010160.html#g65
   6. file://2010160.html#g65
   7. file://2010160.html#g65
   8. file://2010160.html#g65
   9. file://2010160.html#g65
  10. file://2010160.html#g65
  11. file://2010160.html#g65
  12. file://2010160.html#g65
  13. file://2005062.html#g13
  14. file://2010160.html#g65
  15. file://2010160.html#g65
  16. file://2010160.html#g65
  17. file://2005062.html#g13
  18. file://2010160.html#g65
  19. file://2010160.html#g65
  20. file://2008088.html#g233
  21. file://1996070.html#g7
