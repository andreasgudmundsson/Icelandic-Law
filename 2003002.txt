
   --------------------------------------------------------------------------

                          Lög um Vísinda- og tækniráð

                             2003 nr. 2 3. febrúar

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 7. febrúar 2003. Breytt með l. 59/2007 (tóku gildi 4. apríl 2007), l.
 162/2010 (tóku gildi 1. jan. 2011) og l. 126/2011 (tóku gildi 30. sept. 2011).

  1. gr. Markmið laga þessara er að efla vísindarannsóknir, vísindamenntun og
tækniþróun í landinu í því skyni að treysta stoðir íslenskrar menningar og auka
                        samkeppnishæfni atvinnulífsins.
 2. gr. Stefna stjórnvalda í vísinda- og tæknimálum skal mörkuð af Vísinda- og
   tækniráði til þriggja ára í senn. Umfjöllun þess á hvoru sviði um sig skal
                    undirbúin af vísindanefnd og tækninefnd.
 3. gr. [[Ráðherra]^1) skipar 16 menn í Vísinda- og tækniráð til þriggja ára í
senn og jafnmarga til vara. Tveir skulu skipaðir án tilnefningar en 14 samkvæmt
                      tilnefningum eftirtalinna aðila:]^2)
          a. fjóra samkvæmt tilnefningu samstarfsnefndar háskólastigsins,
                b. tvo samkvæmt tilnefningu Alþýðusambands Íslands,
                c. tvo samkvæmt tilnefningu Samtaka atvinnulífsins,
    d. einn samkvæmt tilnefningu [þess ráðherra er fer með málefni vísinda],^1)
   e. einn samkvæmt tilnefningu [þess ráðherra er fer með málefni atvinnuþróunar
                               og nýsköpunar],^1)
          f. einn samkvæmt tilnefningu [þess ráðherra er fer með málefni
                               sjávarútvegs],^1)
          g. einn samkvæmt tilnefningu [þess ráðherra er fer með málefni
                                landbúnaðar],^1)
    h. einn samkvæmt tilnefningu [þess ráðherra er fer með heilbrigðismál],^1)
              i. einn samkvæmt tilnefningu [þess ráðherra er fer með
                            umhverfisrannsóknir].^1)
[Auk framangreindra skulu ráðherra, sem jafnframt er formaður ráðsins, ráðherra
er fer með fjárreiður ríkisins, ráðherra er fer með málefni vísinda og ráðherra
  er fer með málefni atvinnuþróunar og nýsköpunar eiga fast sæti í ráðinu. Enn
     fremur er ráðherra heimilt að kveðja allt að fjóra ráðherra til setu í
                                  ráðinu.]^1)
                  ^1)L. 126/2011, 357. gr. ^2)L. 59/2007, 1. gr.
4. gr. Úr hópi þeirra sem skipaðir eru skv. 1. mgr. 3. gr. tilnefnir Vísinda- og
tækniráð fulltrúa í vísindanefnd og jafnmarga til vara, sem [sá ráðherra er fer
     með málefni vísinda]^1) skipar. [Skipar hann]^1) jafnframt formann og
                       varaformann úr hópi nefndarmanna.
    [Sá ráðherra er fer með málefni atvinnuþróunar og nýsköpunar]^1) skipar
                           tækninefnd með sama hætti.
    Nefndirnar skulu hafa með sér samráð um þau atriði sem máli skipta fyrir
                       stefnumótun Vísinda- og tækniráðs.
                             ^1)L. 126/2011, 357. gr.
5. gr. [Með reglugerð geta hlutaðeigandi ráðherrar mælt nánar fyrir um starfsemi
 Vísinda- og tækniráðs, starfsemi vísindanefndar og starfsemi tækninefndar.]^1)
                             ^1)L. 126/2011, 357. gr.
                      6. gr. Lög þessi öðlast þegar gildi.
