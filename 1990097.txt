                                    dálkum.

   --------------------------------------------------------------------------

                           Lög um heilbrigðisþjónustu

                           1990 nr. 97 28. september

   --------------------------------------------------------------------------

Upphaflega [2]l. 57/1978. Tóku gildi 6. júní 1978. Endurútgefin, sbr. [3]24. gr.
  l. 40/1983, sem [4]l. 59/1983. Endurútgefin, sbr. 27. gr. 75/1990, sem [5]l.
  97/1990. Breytt með [6]l. 75/1990 (tóku gildi 31. maí 1990), [7]l. 128/1990
  (tóku gildi 14. jan. 1991), [8]l. 86/1991 (tóku gildi 30. des. 1991), [9]l.
1/1992 (tóku gildi 27. jan. 1992 nema 13.17. og 24. gr. sem tóku gildi 1. febr.
 1992), [10]l. 110/1992 (tóku gildi 31. des. 1992), [11]l. 140/1994 (tóku gildi
31. des. 1994), [12]l. 148/1994 (tóku gildi 1. jan. 1995), [13]l. 144/1995 (tóku
   gildi 1. jan. 1996; komu til framkvæmda skv. fyrirmælum í 59. gr.), [14]l.
  140/1996 (tóku gildi 1. jan. 1997 nema 1. gr. sem tók gildi 30. des. 1996),
  [15]l. 83/1997 (tóku gildi 6. júní 1997), [16]l. 24/1998 (tóku gildi 1. júní
 1998), [17]l. 109/2000 (tóku gildi 6. júní 2000), [18]l. 143/2001 (tóku gildi
31. des. 2001), [19]l. 148/2001 (tóku gildi 1. jan. 2002), [20]l. 154/2001 (tóku
    gildi 31. des. 2001), [21]l. 74/2002 (tóku gildi 17. maí 2002; komu til
framkvæmda skv. fyrirmælum í 36. gr.), [22]l. 93/2002 (tóku gildi 31. maí 2002),
[23]l. 78/2003 (tóku gildi 10. apríl 2003, sjá þó 12. gr.), [24]l. 35/2005 (tóku
        gildi 25. maí 2005) og [25]l. 58/2005 (tóku gildi 30. maí 2005;
 EES-samningurinn: II. viðauki tilskipun 2002/98/EB, 2004/27/EB, 2004/28/EB og
                                  2004/33/EB).

                                     1. gr.
 1.1. Allir landsmenn skulu eiga kost á fullkomnustu heilbrigðisþjónustu, sem á
hverjum tíma eru tök á að veita til verndar andlegri, líkamlegri og félagslegri
                                  heilbrigði.
1.2. Heilbrigðisþjónusta tekur til hvers kyns heilsugæslu, heilbrigðiseftirlits,
    lækningarannsókna, lækninga og hjúkrunar í sjúkrahúsum, læknisfræðilegs
             endurhæfingarstarfs, tannlækninga og sjúkraflutninga.
 1.3. Ráðherra heilbrigðis- og tryggingamála sér um, að heilbrigðisþjónusta sé
 eins góð og þekking og reynsla leyfir og í samræmi við lög og reglugerðir.^1)
                                ^1)Erbr. 527/1994.
                             I. kafli. Yfirstjórn.
                                     2. gr.
2.1. Heilbrigðis- og tryggingamálaráðuneytið fer með yfirstjórn heilbrigðismála.
      2.2. Ráðuneytisstjóri stýrir ráðuneytinu undir yfirstjórn ráðherra.
                                     3. gr.
   3.1. Landlæknir er ráðunautur ráðherra og ríkisstjórnar um allt er varðar
heilbrigðismál og annast framkvæmd tiltekinna málaflokka f.h. ráðherra samkvæmt
  lögum, reglum og venjum, er þar um gilda. Hann hefur eftirlit með starfi og
 starfsaðstöðu heilbrigðisstétta. [Hann hefur jafnframt eftirlit með þeim hluta
af starfi sjálfstætt starfandi tannsmiða, sem öðlast hafa meistararéttindi, sem
    unninn skal í samstarfi við tannlækni.]^1) Aðstoðarlandlæknir skal vera
                  landlækni til aðstoðar og staðgengill hans.
       3.2. Landlæknir skipuleggur skýrslugerð heilbrigðisstarfsfólks og
 heilbrigðisstofnana og innheimtir þær. Ráðuneytið og landlæknir annast útgáfu
                              heilbrigðisskýrslna.
      3.3. [Ráðherra skipar landlækni til fimm ára í senn. Hann skal vera
  embættislæknir eða hafa aðra sérfræðimenntun ásamt víðtækri reynslu á sviði
 stjórnunar.]^2) Ráðherra [ræður]^2) aðstoðarlandlækni og skal gera sömu kröfur
          um menntun hans og starfsreynslu og gert er til landlæknis.
 3.4. Ráðherra setur reglugerð^3) um starf og stöðu landlæknis og embættis hans
  að höfðu samráði við samtök heilbrigðisstétta, læknadeild Háskóla Íslands og
Læknafélag Íslands. Í reglugerðinni skal kveða á um faglegt eftirlit landlæknis
         með heilbrigðisstofnunum, lyfjanotkun, heilbrigðiseftirliti og
  sóttvarnarráðstöfunum og einnig um sérhæft starfslið til þess að sinna þeim
                                   verkefnum.
    3.5. Landlækni er skylt að sinna kvörtunum eða kærum, er varða samskipti
 almennings og heilbrigðisþjónustunnar. Heimilt er að vísa ágreiningsmálum til
sérstakrar nefndar, sem í eiga sæti 3 menn, tilnefndir af Hæstarétti og ráðherra
    skipar til fjögurra ára í senn. Enginn nefndarmanna má vera starfsmaður
   heilbrigðisþjónustunnar, og einn skal vera embættisgengur lögfræðingur og
  jafnframt formaður. Sömu reglur gilda um varamenn. Ráðherra setur nefndinni
  starfsreglur að fengnum tillögum hennar. Kostnaður vegna starfa nefndarinnar
 greiðist úr ríkissjóði. Landlæknir og nefndin gera ráðherra árlega grein fyrir
                þeim kvörtunum sem borist hafa og afdrifum mála.
    ^1)[26]L. 109/2000, 5. gr. ^2)[27]L. 83/1997, 58. gr. ^3)[28]Rg. 411/1973.
                                     4. gr.
4.1. Ráðuneytið annast framkvæmd mála fyrir hönd ráðherra og hefur eftirlit með
    því, að lögum og reglugerðum um framkvæmd heilbrigðismála sé framfylgt.
                                     5. gr.
  5.1. Heilbrigðisþing skal haldið eigi sjaldnar en fjórða hvert ár. Verkefni
heilbrigðisþings skulu vera ráðgjafar- og umsagnastörf á sviði heilbrigðismála.
          Til heilbrigðisþings skal boða fulltrúa hinna einstöku þátta
             heilbrigðisþjónustunnar og einstöku heilbrigðisstétta.
 5.2. Ráðuneytið undirbýr heilbrigðisþing í samráði við landlækni og fullvinnur
                 þau mál, er fram koma á þinginu hverju sinni.

                II. kafli. Um læknishéruð og heilbrigðismálaráð.
                                   6. gr. ^1)
                             ^1)[29]L. 93/2002, 1. gr.
                                   7. gr. ^1)
                             ^1)[30]L. 93/2002, 1. gr.
                                   8. gr. ^1)
                             ^1)[31]L. 93/2002, 1. gr.
                                   9. gr. ^1)
                             ^1)[32]L. 93/2002, 1. gr.
                                  10. gr. ^1)
                             ^1)[33]L. 75/1990, 7. gr.

                          III. kafli. Um heilsugæslu.
                                    11. gr.
       11.1. Heilsugæsla merkir í þessum lögum heilsuverndarstarf og allt
  lækningastarf, sem unnið er vegna heilbrigðra og sjúkra, sem ekki dveljast á
                                  sjúkrahúsum.
                                    12. gr.
12.1. Starfrækja skal heilsugæslustöðvar til þess að annast heilsugæslu samkvæmt
                                 lögum þessum.
 12.2. [Þar sem aðstæður leyfa skulu heilsugæslustöð og sjúkrahús rekin sem ein
                            heilbrigðisstofnun.]^1)
12.3. Þar sem sjúkrahús er fyrir og afráðið er, að stofna skuli heilsugæslustöð,
skal byggja stöðina í starfstengslum við sjúkrahúsið, þannig að þjónustudeildir
                    og starfslið nýtist fyrir hvort tveggja.
 12.4. Þar sem afráðið verður samkvæmt lögum þessum að reisa heilsugæslustöð og
    ekki er sjúkrahús á staðnum fyrir, skal kanna þörf [svæðisins]^2) fyrir
    sjúkrahús, sbr. 33. gr. og hvort þörf sé fullnægt, einkum hvað viðvíkur
  hjúkrunar- og endurhæfingarheimilum, og haga framkvæmdum í samræmi við það.
                ^1)[34]L. 78/2003, 1. gr. ^2)[35]L. 93/2002, 2. gr.
                                    13. gr.
              13.1. Heilsugæslustöðvar skulu vera með þrennu móti:
       Heilsugæslustöð 2 (H2) þar sem starfa tveir læknar hið minnsta ásamt
  hjúkrunarfræðingum og öðru starfsfólki samkvæmt reglugerð. Heilsugæslustöð 1
  (H1) þar sem starfar einn læknir hið minnsta ásamt hjúkrunarfræðingi og öðru
       starfsfólki samkvæmt reglugerð. Heilsugæslustöð H þar sem starfar
    hjúkrunarfræðingur og annað starfslið samkvæmt reglugerð og læknir hefur
 reglulega móttöku sjúklinga. Heimilt er að ráða lækni til starfa við H2 og H1
 stöðvar hluta úr ári þar sem sérstakar ástæður mæla með. Einnig er heimilt að
 ákveða að læknir hafi aðsetur á H-stöð, varanlega eða um tiltekinn tíma, mæli
 sérstakar ástæður með. Heilsugæslustöð H skal stjórnunarlega heyra undir næstu
                                H1- eða H2-stöð.
13.2. Starfslið heilsugæslustöðvar getur að hluta verið sameiginlegt með annarri
                heilbrigðisstofnun í starfstengslum við stöðina.
 13.3. Lyfjaútibú eða lyfjaútsala skv. 43. og 44. gr. lyfsölulaga eða lyfjasala
   undir eftirliti lækna stöðvarinnar skal jafnan vera á heilsugæslustöð, ef
  lyfjabúð er ekki á staðnum. Ráðherra getur ákveðið að lyfjabúð skuli vera í
                                heilsugæslustöð.
                                  14. gr. ^1)
                             ^1)[36]L. 93/2002, 3. gr.
                                    15. gr.
15.1. [Kveðið skal á um skiptingu landsins í heilsugæsluumdæmi í reglugerð. Þar
   skal einnig kveðið á um fjölda og flokkun heilsugæslustöðva og starfssvæði
                                 þeirra ^1)]^2)
                ^1)[37]L. 78/2003, 2. gr. ^2)[38]L. 93/2002, 4. gr.
                                    16. gr.
16.1. Þrátt fyrir skiptingu landsins milli heilsugæslustöðva, [sbr. 15. gr.],^1)
 skulu íbúar einstakra sveitarfélaga og byggðarlaga jafnan eiga rétt á að leita
 læknishjálpar til þeirrar heilsugæslustöðvar eða læknismóttöku, sem þeir eiga
                     auðveldast með að ná til hverju sinni.
                             ^1)[39]L. 93/2002, 5. gr.
                                    17. gr.
17.1. Ráða skal sjúkraþjálfara til starfa við heilsugæslustöðvar H2. Í Reykjavík
        skal vera a.m.k. einn sjúkraþjálfari í hverju heilsugæsluumdæmi.
 17.2. Heimilt er að ráða hjúkrunarforstjóra að þeim heilsugæslustöðvum þar sem
          starfsemin er svo umfangsmikil að ráðherra telji þess þörf.
             17.3. Ráðherra setur hjúkrunarforstjórum erindisbréf.
                                    18. gr.
      18.1. [Kostnaður við byggingu og búnað heilsugæslustöðva greiðist úr
     ríkissjóði.]^1) Sveitarfélög láta þó í té lóðir undir slíkar byggingar
ríkissjóði að kostnaðarlausu og án greiðslu gatnagerðargjalda. Hvorugur aðili á
            kröfur á hinn um leigu vegna eignar eða eignarhluta. ^1)
18.2. Íbúðarhúsnæði lækna, hjúkrunarfræðinga og ljósmæðra telst hluti stöðvanna
                  utan Stór-Reykjavíkursvæðisins og Akureyrar.
              18.3. [Ríkissjóður er eigandi heilsugæslustöðva.]^1)
                             ^1)[40]L. 78/2003, 3. gr.
                                    19. gr.
 19.1. Á heilsugæslustöð eða í tengslum við hana skal veita þjónustu eftir því
                            sem við á og hér segir:
     1. Almenn læknisþjónusta, hjúkrunarþjónusta, sjúkraþjálfun, iðjuþjálfun,
                  vaktþjónusta, vitjanir og sjúkraflutningar.
                              2. Lækningarannsóknir.
    3. Sérfræðileg læknisþjónusta, tannlækningar og læknisfræðileg endurhæfing.
                                 4. Heimahjúkrun.
                  5. Heilsuvernd. Aðalgreinar heilsuverndar eru:
                5.1. Heilbrigðisfræðsla í fyrirbyggjandi tilgangi.
                                 5.2. Mæðravernd.
                         5.3. Ungbarna- og smábarnavernd.
                            5.4. Heilsugæsla í skólum.
                                5.5. Ónæmisvarnir.
                                5.6. Berklavarnir.
                              5.7. Kynsjúkdómavarnir.
               5.8. Geðvernd, áfengis-, tóbaks- og fíkniefnavarnir.
                                  5.9. Sjónvernd.
                                5.10. Heyrnarvernd.
                            5.11. Heilsuvernd aldraðra.
                   5.12. Hópskoðanir og skipulögð sjúkdómaleit.
            5.13. Félagsráðgjöf, þ.m.t. fjölskyldu- og foreldraráðgjöf.
                            5.14. Umhverfisheilsuvernd.
               5.15. Atvinnusjúkdómar, sbr. og [41]lög nr. 46/1980.
                                5.16. Slysavarnir.
      Sé aðsetur heilbrigðisfulltrúa ákveðið þar sem heilsugæslustöð er, skal
                  heilbrigðiseftirlit starfrækt frá stöðinni.
                                    20. gr.
       20.1. Rekstrarkostnaður heilsugæslustöðva greiðist úr ríkissjóði.
  [20.2. Sjúkratryggður einstaklingur samkvæmt lögum um almannatryggingar skal
 greiða gjald til heilsugæslustöðvar fyrir þjónustu á heilsugæslustöð í samræmi
 við gjaldskrá er ráðherra setur. Einnig skal sjúkratryggður greiða gjald vegna
krabbameinsleitar samkvæmt reglugerð sem ráðherra setur. Ekki er heimilt að taka
gjald vegna mæðra- og ungbarnaverndar og heilsugæslu í skólum. Einstaklingar sem
 ekki eru sjúkratryggðir hér á landi skulu greiða gjald sem nemur kostnaði við
veitta þjónustu á heilsugæslustöð samkvæmt gjaldskrá sem ráðherra setur, nema í
       gildi sé samningur við það ríki sem þeir koma frá vegna þjónustu á
                              heilsugæslustöð.^1)
  20.3. Sjúkratryggður einstaklingur samkvæmt lögum um almannatryggingar skal
   greiða heilsugæslulækni gjald fyrir vitjun samkvæmt gjaldskrá sem ráðherra
     setur. Gjald þetta skal vera hærra fyrir vitjanir utan dagvinnutíma. Í
      vitjanagjaldi skal óhjákvæmilegur ferðakostnaður læknis innifalinn.
    20.4. Heimilt er að setja reglugerð^2) um hámark greiðslna sjúkratryggðs
                               einstaklings.]^3)
       ^1)[42]Rg. 484/2005. ^2)[43]Rg. 1030/2004. ^3)[44]L. 74/2002, 33. gr.
                                    21. gr.
                                   21.1. ^1)
      21.2. [Þegar heilsugæslustöð er í starfstengslum við sjúkrahús skulu
    framkvæmdastjórn, læknaráð og starfsmannaráð vera sameiginleg fyrir alla
                                stofnunina.]^1)
                                   21.3. ^2)
                                   21.4. ^1)
 21.5. Séu tveir eða fleiri læknar á heilsugæslustöð, skal stofna læknaráð. ^3)
  [21.6. [Ráðherra skipar framkvæmdastjóra heilsugæslustöðva sem gegna a.m.k.
hálfu starfi til fimm ára í senn og hafa þeir sömu skyldur og framkvæmdastjórar
sjúkrahúsa skv. 29. gr., sbr. og 8. mgr. 30. gr. Fer um mat á hæfni þeirra skv.
                                30. gr.]^1)]^4)
   [21.7. Á heilsugæslustöðvum skal starfa framkvæmdastjórn undir yfirstjórn
       framkvæmdastjóra. Auk hans skulu yfirlæknir (lækningaforstjóri) og
  hjúkrunarforstjóri skipa framkvæmdastjórn. Heimilt er að fjölga fulltrúum í
 framkvæmdastjórn sé gert ráð fyrir því í skipuriti stofnunar. Framkvæmdastjórn
 skal vera framkvæmdastjóra til ráðgjafar um rekstur heilsugæslustöðvar og skal
 hann hafa samráð við hana um allar mikilvægar ákvarðanir varðandi þjónustu og
                             rekstur stöðvarinnar.
      21.8. Framkvæmdastjórn skal boða til upplýsinga- og samráðsfunda með
             starfsmannaráði stofnunar a.m.k. fjórum sinnum á ári.
      21.9. Framkvæmdastjórn skal boða til upplýsinga- og samráðsfunda með
 sveitarstjórn eða sveitarstjórnum á starfssvæði stöðvarinnar a.m.k. tvisvar á
                                    ári.]^1)
    ^1)[45]L. 78/2003, 4. gr. ^2)[46]L. 93/2002, 6. gr. ^3)[47]L. 140/1996, 18.
                         gr. ^4)[48]L. 83/1997, 60. gr.
                                  22. gr. ^1)
                             ^1)[49]L. 78/2003, 5. gr.

                            IV. kafli. Um sjúkrahús.
                                    23. gr.
23.1. Sjúkrahús eru í lögum þessum hver sú stofnun sem ætluð er sjúku fólki til
vistunar og þar sem læknishjálp, hjúkrun og allur aðbúnaður er í samræmi við það
             sem þessi lög og reglugerðir þar að lútandi krefjast.
                                    24. gr.
    24.1. Sjúkrahús skiptast í eftirfarandi flokka eftir tegund og þjónustu:
    1. Svæðissjúkrahús. Sjúkrahús sem eitt sér eða í samvinnu við önnur veitir
 sérfræðiþjónustu í öllum eða flestum greinum læknisfræðinnar sem viðurkenndar
  eru hérlendis og hefur aðgang að stoðdeildum og rannsóknadeildum til þess að
                             annast þetta hlutverk.
    2. Deildasjúkrahús. Sjúkrahús sem veitir sérhæfða meðferð í helstu greinum
  lyflæknisfræði og skurðlæknisfræði og nýtur þjónustu stoðdeilda til þess að
   rækja það starf, svo sem röntgendeilda, svæfingadeilda, rannsóknadeilda og
                              endurhæfingardeilda.
      3. Almenn sjúkrahús. Sjúkrahúsið tekur við sjúklingum til rannsókna og
meðferðar og hefur einnig aðstöðu til vistunar langlegusjúklinga. Sjúkrahús sem
      hefur á að skipa sérfræðingum í handlæknisfræði, lyflæknisfræði eða
                               heimilislækningum.
    4. Hjúkrunarheimili. Vistheimili fyrir aldraða og sjúklinga sem búið er að
   sjúkdómsgreina en þarfnast vistunar og meðferðar sem hægt er að veita utan
                       almennra og sérhæfðra sjúkrahúsa.
        5. Endurhæfingarstofnanir. Stofnanir fyrir sjúklinga sem búið er að
      sjúkdómsgreina en þarfnast endurhæfingar í lengri eða skemmri tíma.
    6. Sjúkrasambýli. Stofnanir sem taka til vistunar sjúklinga með langvarandi
                                   sjúkdóma.
        7. Vinnu- og dvalarheimili. Stofnanir sem taka til dvalar og starfs
                geðsjúklinga og áfengis- og fíkniefnasjúklinga.
                                      8. ^1)
  24.2. [Ráðherra setur með reglugerð^2) nánari ákvæði um flokkun sjúkrahúsa,
starfssvið og verkaskiptingu, að höfðu samráði við hlutaðeigandi sveitarfélög og
    Samband íslenskra sveitarfélaga. Hann getur jafnframt ákveðið sameiningu
        sjúkrastofnana sem reknar eru af ríkinu með reglugerð^3) ^4)]^5)
                                 [24.3. ^6)]^7)
[24.4.]^7) Ráðherra skal með reglugerð kveða á um samvinnu sjúkrahúsa í landinu
                að höfðu samráði við Samband ísl. sveitarfélaga.
      ^1)[50]L. 148/2001, 9. gr. ^2)[51]Rg. 34/1993, sbr. [52]504/1993. Augl.
   206/1994. ^3)[53]Rg. 875/1999, [54]rg. 127/2000, [55]rg. 457/2004, [56]rg.
   608/2005. ^4)[57]L. 78/2003, 6. gr. ^5)[58]L. 140/1996, 19. gr. ^6)[59]L.
                   93/2002, 7. gr. ^7)[60]L. 128/1990, 1. gr.
                                    25. gr.
 25.1. Þegar bygging eða starfræksla nýs sjúkrahúss er ákveðin, skal starfssvið
                   þess ákveðið í samræmi við ákvæði 24. gr.
                                    26. gr.
  26.1. Óheimilt er að setja á stofn eða reka sjúkrahús skv. 24. gr., nema með
 leyfi ráðherra. Sama gildir um hvers konar aðra starfsemi, sem talin er vera í
          lækningaskyni, [þ.m.t. rannsóknastofur þar sem stundaðar eru
                            lækningarannsóknir].^1)
    26.2. Sama máli gegnir um allar meiri háttar breytingar á húsakynnum og
                           starfsemi slíkra stofnana.
                             ^1)[61]L. 35/2005, 5. gr.
                                    27. gr.
27.1. Beiðni til ráðherra um rekstrarleyfi skv. 26. gr. skulu fylgja upplýsingar
  um verksvið stofnunar, hvar henni er ætlaður staður, uppdrættir af byggingu,
  lóðum og umhverfi og afstöðu til nágrennis, ásamt lýsingu á húsakynnum. Enn
   fremur fylgi greinargerð um eigendur stofnunar og fjárhagsástæður og loks
  skýrsla um starfsáætlun, um stjórn, starfsfólk og rekstrarfyrirkomulag, hve
mörgum sjúklingum stofnun þessari er ætlað að sinna eða hve mörgum vistmönnum að
                           anna og með hvaða kjörum.
27.2. Ráðherra veitir því aðeins leyfi, að ætla megi að hún geti leyst verkefni
    sitt á viðunandi hátt. Ætíð skal leita álits landlæknis ^1) á nauðsyn og
gagnsemi stofnunar [og hvort stofnunin uppfylli þær faglegu kröfur sem gera þarf
                         til viðkomandi starfsemi].^2)
                ^1)[62]L. 93/2002, 8. gr. ^2)[63]L. 35/2005, 6. gr.
                                    28. gr.
28.1. Heilbrigðisyfirvöld skulu eiga greiðan aðgang til eftirlits að stofnunum,
                          sem um ræðir í þessum lögum.
                                    29. gr.
         29.1. Við hvert sjúkrahús skv. 24. gr. skal starfa yfirlæknir,
                    hjúkrunarforstjóri og framkvæmdastjóri.
  [29.2. Á sjúkrahúsum skv. 24. gr. og heilbrigðisstofnun skv. 2. mgr. 12. gr.
 skal starfa framkvæmdastjórn undir yfirstjórn framkvæmdastjóra. Auk hans skulu
  yfirlæknir (lækningaforstjóri) og hjúkrunarforstjóri skipa framkvæmdastjórn.
   Heimilt er að fjölga fulltrúum í framkvæmdastjórn sé gert ráð fyrir því í
 skipuriti stofnunar. Framkvæmdastjórn skal vera framkvæmdastjóra til ráðgjafar
   og skal hann hafa samráð við hana um allar mikilvægar ákvarðanir varðandi
        þjónustu og rekstur sjúkrahússins eða heilbrigðisstofnunarinnar.
      29.3. Framkvæmdastjórn skal boða til upplýsinga- og samráðsfunda með
             starfsmannaráði stofnunar a.m.k. fjórum sinnum á ári.
      29.4. Framkvæmdastjórn skal boða til upplýsinga- og samráðsfunda með
sveitarstjórn eða sveitarstjórnum á starfssvæði stofnunarinnar a.m.k. tvisvar á
                                    ári.]^1)
 [29.5.]^1) Á svæðis- og deildasjúkrahúsum skulu vera yfirlæknar sérdeilda, sem
   bera ábyrgð á lækningum, sem þar fara fram. Yfirlæknir hefur eftirlit með
starfsemi deildarinnar og skal stuðla að því að hún sé ávallt sem hagkvæmust og
                                  markvissust.
[29.6.]^1) Formaður læknaráðs stofnunarinnar skal vera yfirlæknir hennar allrar
     nema [framkvæmdastjóri]^1) ákveði annað. Hann kemur fram út á við sem
 læknisfróður forsvarsmaður stofnunar í samráði við yfirlækna sérdeilda annars
             vegar og ^1) framkvæmdastjóra og læknaráð hins vegar.
 [29.7.]^1) Á svæðis- og deildasjúkrahúsum skulu vera hjúkrunarstjórar deilda.
Hjúkrunarstjóri skipuleggur hjúkrun á deildinni í samráði við hjúkrunarforstjóra
                             og ber ábyrgð á henni.
   [29.8.]^1) Framkvæmdastjóri sér um daglegan rekstur stofnunarinnar, annast
fjármál, skipuleggur og samhæfir rekstur hennar, þannig að fyllstu hagkvæmni sé
 gætt. ^1) Framkvæmdastjóri ber ábyrgð ^1) á öllum málefnum er varða áætlanir,
 skýrslugerð og rekstrarákvarðanir. Yfirlæknir sjúkrahúss og hjúkrunarforstjóri
     eru framkvæmdastjóra til ráðgjafar um slíkar áætlanir, skýrslugerð og
                     rekstrarákvarðanir hvor á sínu sviði.
  [29.9.]^1) Ráðherra setur ^2) framkvæmdastjórum erindisbréf og setur nánari
                 ákvæði um starfslið sjúkrahúsa í reglugerð ^1)
               ^1)[64]L. 78/2003, 7. gr. ^2)[65]L. 83/1997, 62. gr.
                                    30. gr.
30.1. [Landspítali  háskólasjúkrahús skal vera undir yfirstjórn heilbrigðis- og
   tryggingamálaráðuneytis, en stjórn spítalans að öðru leyti falin sjö manna
 stjórnarnefnd. Nefndin skal skipuð þannig að starfsmannaráð spítalans, sbr. 3.
   mgr. 32. gr., tilnefnir tvo menn, Alþingi fjóra og ráðherra skipar einn án
 tilnefningar og skal hann vera formaður. Nefndin er skipuð til fjögurra ára í
 senn. Forstjóri Landspítala  háskólasjúkrahúss skal skipaður af ráðherra til
  fimm ára í senn að fengnum tillögum stjórnarnefndar. Ráðherra ræður meðlimi
      framkvæmdastjórnar spítalans samkvæmt stjórnskipulagi Landspítala 
háskólasjúkrahúss. Forstjóri stjórnar fjármálum og daglegum rekstri spítalans í
                   umboði stjórnarnefndar og ráðuneytis.]^1)
                                   30.2. ^1)
                                   30.3. ^1)
  30.4. Einkasjúkrahúsum og sjálfseignarstofnunum skal stjórnað af fimm manna
 stjórnum þar sem í eiga sæti þrír kosnir af eigendum, einn fulltrúi kosinn af
  starfsmannaráði og einn tilnefndur af heilbrigðis- og tryggingamálaráðherra.
Stjórnir einkasjúkrahúsa og sjálfseignarstofnana skipta sjálfar með sér verkum.
    30.5. Yfirlæknum og hjúkrunarforstjórum sjúkrahúsa skal heimilt að sitja
    stjórnarfundi og hafa þar tillögurétt og málfrelsi. Sama gildir um annað
  starfslið, er sinnir sjálfstæðum og sérhæfðum verkefnum, þegar þau mál eru á
                                    dagskrá.
 30.6. [Stefnt skal að því að framkvæmdastjórar sjúkrahúsa skv. 8. mgr. 29. gr.
og forstjóri Landspítala  háskólasjúkrahúss skv. 1. mgr. þessarar greinar hafi
 sérþekkingu á rekstri sjúkrahúsa. Ráðherra skal skipa þriggja manna nefnd til
  fjögurra ára í senn til að meta hæfni umsækjenda um stöður framkvæmdastjóra
   sjúkrahúsa. Fulltrúar í nefndinni skulu hafa sérþekkingu á sviði rekstrar,
  starfsmannamála og stjórnsýslu. Engan má skipa til starfa nema nefndin hafi
talið hann hæfan. Framkvæmdastjórar sjúkrahúsa ríkisins eru skipaðir af ráðherra
                            til fimm ára í senn.]^1)
     30.7. [Framkvæmdastjórar skulu gera þróunar- og rekstraráætlanir fyrir
 sjúkrahúsin og einstakar skipulagsheildir þeirra. Slík áætlanagerð skal ávallt
vera gerð a.m.k. fjögur ár fram í tímann, en vera í árlegri endurskoðun og unnin
 í nánu samstarfi við framkvæmdastjórn, forstöðumenn deilda og hjúkrunarstjóra
     sérdeilda sjúkrahúsanna. Áætlanir þessar skulu sendar heilbrigðis- og
  tryggingamálaráðuneyti til staðfestingar. Ráðherra staðfestir stjórnskipulag
     Landspítala  háskólasjúkrahúss að fengnum tillögum stjórnarnefndar og
                                 forstjóra.]^1)
     30.8. [Forstjóri [Landspítala  háskólasjúkrahúss]^1) skv. 1. mgr. og
  framkvæmdastjórar sjúkrahúsa skv. [8. mgr. 29. gr.]^1) ráða annað starfslið
sjúkrahúsa ríkisins. Um ákvörðun launa fer samkvæmt lögum um réttindi og skyldur
                           starfsmanna ríkisins.]^2)
               ^1)[66]L. 78/2003, 8. gr. ^2)[67]L. 83/1997, 63. gr.
                                    31. gr.
   31.1. Ráðherra skipar 3 lækna í nefnd, er metur hæfni umsækjenda um stöðu
   landlæknis, stöður yfirlækna, sérfræðinga ^1) og lækna heilsugæslustöðva.
Nefndin skal þannig skipuð: 1 tilnefndur af Læknafélagi Íslands, 1 tilnefndur af
     læknadeild Háskóla Íslands og landlæknir og er hann jafnframt formaður
  nefndarinnar. Sömu aðilar tilnefni varamenn. Nefndin skal skipuð til þriggja
    ára. Umsögn nefndarinnar fer síðan til [framkvæmdastjóra]^2) viðkomandi
    sjúkrahúsa og heilsugæslustöðva. Þegar um er að ræða stöður yfirlækna og
     sérfræðinga, hefur nefndin heimild til að kveðja 2 sérfræðinga sér til
ráðuneytis. Nefndin skal hafa skilað rökstuddu áliti innan sex vikna, frá því að
                              umsóknarfresti lauk.
  31.2. Yfirlæknar við sjúkrahús ríkisins og aðrar heilbrigðisstofnanir skulu
[ráðnir af forstjóra skv. 1. mgr. 30. gr. eða framkvæmdastjóra skv. [8. mgr. 29.
   gr.]^2) eftir því sem við á]^3) að fenginni umsögn nefndar, sbr. 31.1., og
 stjórnarnefndar, sbr. 30.1. ^2) Um ráðningarkjör yfirlækna fer eftir samningum
milli stéttarfélags lækna og viðkomandi stofnana eða samningum um kjör opinberra
                                  starfsmanna.
         31.3. Yfirlæknar annarra sjúkrahúsa skulu ráðnir af viðkomandi
[framkvæmdastjóra]^2) að fenginni umsögn nefndar, sbr. 31.1. ^2) Þó þarf ekki að
    leita þeirrar umsagnar ef reglur sjúkrahúss kveða svo á, að sérfræðingar
      sérdeilda kjósi yfirlækna deilda úr sínum hópi til takmarkaðs tíma.
31.4. Hjúkrunarforstjórar sjúkrahúsa ríkisins skulu [ráðnir af forstjóra skv. 1.
 mgr. 30. gr. eða framkvæmdastjóra skv. [8. mgr. 29. gr.]^2) eftir því sem við
 á]^3) að fenginni umsögn hjúkrunarráðs samkvæmt [68]hjúkrunarlögum nr. 8/1974
     ^2) Hjúkrunarforstjórar annarra sjúkrahúsa skulu ráðnir af viðkomandi
[framkvæmdastjóra]^2) að fenginni umsögn hjúkrunarráðs. Hjúkrunardeildarstjórar
              skulu ráðnir að fenginni umsögn hjúkrunarforstjóra.
 31.5. [Ráða]^3) má hvern þann lækni og hjúkrunarforstjóra til starfa samkvæmt
                  þessari grein, sem hæfur hefur verið talinn.
    ^1)[69]L. 93/2002, 9. gr. ^2)[70]L. 78/2003, 9. gr. ^3)[71]L. 83/1997, 64.
                                      gr.
                                    32. gr.
 32.1. Við öll sjúkrahús, þar sem 3 læknar eða fleiri starfa og a.m.k. 2 eru í
     fullu starfi, skal starfa læknaráð. Læknaráð skal vera stjórnendum til
    ráðuneytis um öll læknisfræðileg atriði í rekstri sjúkrahússins, og ber
    stjórnendum að leita álits læknaráðs um allt, sem varðar læknisþjónustu
                                 sjúkrahússins.
                   32.2. Læknaráð setja sér starfsreglur ^1)
   32.3. Stofna skal við sjúkrahús sérstök starfsmannaráð sjúkrahúsa, þar sem
                           starfshópar eiga fulltrúa.
  32.4. Með reglugerð^2) skal kveða á um reglur fulltrúakjörs og starfsreglur
                                starfsmannaráða.
         ^1)[72]L. 78/2003, 10. gr. ^2)[73]Rg. 413/1973, sbr. [74]2/2000.
                                    33. gr.
   33.1. Ráðherra lætur gera áætlun um framkvæmdir við heilbrigðisstofnanir í
  samræmi við ^1) 24. gr. Áætlunin skal gerð í samvinnu við ^1) landlækni og í
samráði við fjárlaga- og hagsýslustofnun. Áætlunin skal gerð til fjögurra ára og
 endurskoðast annað hvert ár og staðfest af Alþingi. Þau umdæmi eða svæði, sem
   verst eru sett að því er varðar heilsugæslu og læknisþjónustu, skulu hafa
                     forgang um byggingu heilsugæslustöðva.
                            ^1)[75]L. 93/2002, 10. gr.
                                    34. gr.
   34.1. Ráðuneytið sér um framkvæmd áætlunar þeirrar, er um getur í 33. gr.
34.2. Sveitarfélögum er skylt að taka þátt í framkvæmdum í samræmi við ákvörðun
  Alþingis um fjárveitingar á hverjum tíma. Ráðherra getur gert samkomulag við
   aðra aðila en þá, sem falinn er rekstur heilbrigðisþjónustu samkvæmt lögum
 þessum, um framkvæmdir eða rekstur heilbrigðisstofnana innan ramma áætlana 33.
                                      gr.
   34.3. Framlag ríkissjóðs til sjúkrahúsbygginga, sem til er stofnað skv. 2.
   tölul. 34. gr., skal vera 85% af kostnaði við byggingu og búnað en framlag
  hlutaðeigandi sveitarfélaga 15%. [Þó skal framlag ríkissjóðs við byggingu og
    búnað sjúkrahúsbygginga skv. 1.3. tölul. 1. mgr. 24. gr. vera 100%.]^1)
      Sveitarfélög láta þó í té lóðir undir slíkar byggingar ríkissjóði að
 kostnaðarlausu og án greiðslu gatnagerðargjalda. Hvorugur aðili á kröfu á hinn
  um leigu fyrir eign eða eignarhluta. Meiri háttar viðhald og tækjakaup skal
   teljast til stofnkostnaðar. Almennur viðhaldskostnaður fasteigna og tækja
 greiðist sem rekstrarkostnaður. Heilbrigðisráðherra setur með reglugerð nánari
                ákvæði um hvað telst til meiri háttar viðhalds.
 [34.4 Fari fram blönduð starfsemi á sjúkrahúsi, sbr. flokkun sjúkrahúsa í 24.
 gr. og heilsugæslustöðva í 13. gr., skal skipting kostnaðar fara eftir umfangi
   hverrar starfsemi. Við skiptingu kostnaðar skal hafa til hliðsjónar stærð
  húsnæðis og áætlaðan fjölda rýma undir hverja starfsemi fyrir sig. Ráðherra
   setur með reglugerð nánari ákvæði um skiptingu kostnaðar samkvæmt þessari
                                 málsgrein.]^1)
 [34.5.]^1) [Ríkissjóður er eigandi sjúkrahúsbygginga skv. 1.3. tölul. 1. mgr.
24. gr. Ríkissjóður og sveitarfélög eru eignaraðilar að öðrum sjúkrahúsbyggingum
                    í hlutfalli við framlög til þeirra.]^1)
  [34.6.]^1) Ráðherra setur að höfðu samráði við landlækni, dómsmálaráðuneyti,
 samgönguráðuneyti [og menntamálaráðuneyti],^2) eftir því sem við á, reglur um
 framkvæmd og skipulagningu sjúkraflutninga í hverju umdæmi, þar sem m.a. skal
kveðið á um lágmarksmenntun sjúkraflutningsmanna, réttindi þeirra og skyldur og
                          búnað sjúkraflutningstækja.
               ^1)[76]L. 78/2003, 11. gr. ^2)[77]L. 93/2002, 11. gr.
                                    35. gr.
 35.1. Þau sjúkrahús í eigu sveitarfélaga eða einkaaðila, sem starfandi eru við
  gildistöku þessara laga, skulu í hvívetna fylgja þeim starfsreglum, er þeim
verða settar. Að öðru leyti verður rekstur þeirra óbreyttur, verði ekki um annað
                        samið milli eigenda og ríkisins.
                                  [35. gr. a.
 35.a.1. Sjúkratryggður einstaklingur samkvæmt lögum um almannatryggingar skal
   greiða gjald til göngudeilda, slysadeilda og bráðamóttöku sjúkrahúsa fyrir
 nauðsynlega heilbrigðisþjónustu án þess að um innlögn á sjúkrahús sé að ræða í
  samræmi við gjaldskrá er ráðherra setur. Gjald vegna sérfræðiþjónustu getur
verið hlutfallsgjald og má tiltaka hámark þess í reglugerð.^1) Einstaklingur sem
  ekki er sjúkratryggður hér á landi skal greiða gjald samkvæmt gjaldskrá sem
                             ráðherra setur.^2)]^3)
       ^1)[78]Rg. 1030/2004. ^2)[79]Rg. 484/2005. ^3)[80]L. 74/2002, 34. gr.

                             V. kafli. Ýmis ákvæði.
                                    36. gr.
  36.1. Ráðuneytið skal í samvinnu við menntamálaráðuneytið, Háskóla Íslands,
landlækni og hin ýmsu stéttarsamtök heilbrigðisstarfsmanna, eftir því sem við á,
      stuðla að aukinni þekkingu og endurbót á grunn- og framhaldsmenntun
heilbrigðisstarfsmanna í samræmi við þarfir landsmanna á hverjum tíma. Skal það
     enn fremur í samvinnu við ofangreinda aðila stuðla að viðhaldsmenntun
heilbrigðisstarfsmanna. Óski menntamálaráðuneytið og Háskóli Íslands eftir, skal
  heimilt að binda kennsluskyldu við Háskóla Íslands við ákveðnar stöður innan
                            heilbrigðisþjónustunnar.
                                    37. gr.
     37.1. Ráðherra skal gera samkomulag við rannsóknastofnanir í sýkla- og
        veirufræði, eðlis- og efnafræði og lyfjafræði, svo að stofnanir
heilbrigðiseftirlits, sem ekki reka eða hafa beinan aðgang að slíkum stofnunum,
                  geti notið fullnægjandi rannsóknarþjónustu.
37.2. Verði ekki séð fyrir nefndri þjónustu með þessu móti á fullnægjandi hátt,
   skal ráðuneytið hafa forgöngu um lausn málsins með byggingu og starfrækslu
                           slíkra rannsóknastofnana.
                                  [37. gr. a.
     37.a.1. Starfrækja skal stofnun sem nefnist Heyrnar- og talmeinastöð.
         37.a.2. Hlutverk Heyrnar- og talmeinastöðvar er eftirfarandi:
      1. Að annast þjónustu við heyrnarlausa, heyrnarskerta og þá sem eru með
 heyrnar- og talmein og eru sjúkratryggðir samkvæmt lögum um almannatryggingar.
    2. Að sjá um heyrnarmælingar, greiningu og meðferð á heyrnar- og talmeinum
              ásamt ráðgjöf, þjálfun og endurhæfingu vegna þeirra.
    3. Að sinna forvörnum á starfssviði sínu í samvinnu við aðrar stofnanir um
                         forvarnir eftir því sem við á.
   4. Að útvega hjálpartæki fyrir heyrnarskerta, heyrnarlausa og þá sem eru með
 heyrnar- og talmein og sjá um viðeigandi fræðslu og þjálfun þeirra. Stofnunin
         skal enn fremur sjá um viðhald og uppsetningu hjálpartækjanna.
    5. Að stunda rannsóknir og sinna fræðslu á starfssviði sínu. Stofnunin skal
 safna upplýsingum um alla þá sem eru heyrnarskertir, heyrnarlausir og/eða eru
   með heyrnar- og talmein og öðrum tölfræðilegum upplýsingum sem nýtast við
 rannsóknar- og þróunarstörf. Um söfnun upplýsinga skal fara samkvæmt lögum um
  persónuvernd og reglum settum með stoð í þeim lögum og 3. gr. laga þessara.
 37.a.3. Við Heyrnar- og talmeinastöð skal vera fimm manna fagráð sem ráðherra
 skipar til fjögurra ára í senn. Fagráðið skal skipað þremur mönnum með menntun
   og/eða sérþekkingu á verksviði stofnunarinnar og tveimur fulltrúum notenda
 þjónustunnar. Fagráðið er framkvæmdastjóra til ráðuneytis um fagleg málefni og
  stefnumótun. Ráðherra skipar framkvæmdastjóra til fimm ára. Framkvæmdastjóri
  ræður aðra starfsmenn stofnunarinnar og skulu þeir hafa viðeigandi menntun á
  starfssviði stofnunarinnar. Heimilt er að ákveða nánar um menntunarskilyrði
                            starfsmanna í reglugerð.
  37.a.4. Ráðherra skal setja reglugerð^1) um þátttöku ríkisins í kostnaði við
    hjálpartæki vegna heyrnar- og talmeina að höfðu samráði við Heyrnar- og
                                 talmeinastöð.
37.a.5. Sjúkratryggður einstaklingur, sbr. 1. tölul. 2. mgr., skal greiða gjald
                        vegna viðgerða á hjálpartækjum.
37.a.6. Sjúkratryggður einstaklingur, sbr. 1. tölul. 2. mgr., skal greiða gjald
      fyrir sérfræðilæknisþjónustu og rannsóknir samkvæmt ákvæðum laga um
   almannatryggingar, með síðari breytingum, og reglum settum með stoð í þeim
                                     lögum.
37.a.7. Sjúkratryggður einstaklingur, sbr. 1. tölul. 2. mgr., skal greiða gjald
fyrir greiningu á máltruflun, komu vegna endurmats hjá talmeinafræðingi og aðrar
                                 talrannsóknir.
  37.a.8. Fyrir heyrnarrannsókn á vinnustað skal greiða gjald sem standa skal
                 undir kostnaði stofnunarinnar við rannsóknina.
 37.a.9. Ráðherra setur gjaldskrá vegna 5., 7. og 8. mgr. að höfðu samráði við
 framkvæmdastjóra og fagráð Heyrnar- og talmeinastöðvar. Skal gjaldskráin taka
   mið af kostnaði við þjónustu og framkvæmd einstakra verkefna. Heyrnar- og
                      talmeinastöð innheimtir gjöld þessi.
  37.a.10. Ráðherra er heimilt að setja reglugerð um nánari framkvæmd þessarar
                                  greinar.]^2)
     ^1)[81]Rg. 234/2003, sbr. [82]324/2005 og [83]35/2006; [84]rg. 796/2006.
                           ^2)[85]L. 143/2001, 1. gr.
                                  [37. gr. b.
37.b.1. Ráðherra er heimilt að veita rekstrarleyfi til að annast þá þjónustu eða
 hluta þeirrar þjónustu sem greinir í 2. mgr. 37. gr. a. Beiðni til ráðherra um
  rekstrarleyfi skulu fylgja upplýsingar sem kveðið er á um í 1. mgr. 27. gr.
    eftir því sem við á. Enn fremur gilda ákvæði 2. mgr. 27. gr. um veitingu
          rekstrarleyfis og 28. gr. um eftirlit heilbrigðisyfirvalda.
37.b.2. Leyfishafi skal ráða starfsmenn með viðeigandi menntun til að tryggja að
      hann geti veitt þjónustu skv. 1. mgr. Heimilt er að kveða nánar á um
                         menntunarskilyrði í reglugerð.
37.b.3. Heilbrigðis- og tryggingamálaráðuneytið getur ákveðið þátttöku ríkisins
 í kostnaði við hjálpartæki vegna heyrnar- og talmeina með þjónustusamningi við
                              rekstrarleyfishafa.
 37.b.4. Ráðherra er heimilt að setja reglugerð^1) um nánari framkvæmd þessarar
                                  greinar.]^2)
   ^1)[86]Rg. 234/2003, sbr. [87]324/2005 og [88]35/2006. ^2)[89]L. 143/2001, 1.
                                      gr.
                                  [37. gr. c.
 37.c.1. Landspítali  háskólasjúkrahús skal starfrækja blóðbanka sem hefur með
  höndum blóðbankaþjónustu á landsvísu. Ráðherra veitir leyfi til starfrækslu
           blóðbanka að fenginni umsögn landlæknis og Lyfjastofnunar.
37.c.2. Eftirlit með starfsemi blóðbanka er í höndum landlæknis skv. 3. gr. laga
þessara og Lyfjastofnunar skv. 3. gr. lyfjalaga auk þess sem Persónuvernd hefur
eftirlit með vinnslu persónuupplýsinga. Um meðferð upplýsinganna fer eftir lögum
  um persónuvernd og meðferð persónuupplýsinga og lögum um réttindi sjúklinga.
  37.c.3. Ráðherra er heimilt í reglugerð^1) að mæla nánar fyrir um starfsemi
blóðbanka, skilyrði leyfis, afturköllun leyfis, skráningu aukaverkana, framkvæmd
                              eftirlits o.fl.]^2)
                  ^1)[90]Rg. 441/2006. ^2)[91]L. 58/2005, 10. gr.
                                    38. gr.
  38.1. Ráðuneytið og landlæknir skulu hafa forgöngu um samvinnu þeirra aðila
                 innanlands, sem starfa að heilbrigðisþjónustu.
 38.2. Ráðuneytið og landlæknir skulu í samráði við utanríkisráðuneytið sjá um
               samstarf á sviði þessara mála á alþjóðavettvangi.
                                    39. gr.
   39.1. Ferðalög starfsfólks, sem um ræðir í lögum þessum, skulu vera því að
    kostnaðarlausu séu þau starfsins vegna í samræmi við reglur um greiðslu
   kostnaðar vegna ferðalaga á vegum ríkisins eins og þær eru á hverjum tíma.
  39.2. Um bifreiðanotkun starfsmanna heilbrigðisþjónustunnar gilda reglur um
  bifreiðamál ríkisins eins og þær eru á hverjum tíma, eftir því sem við getur
                                      átt.
                                    40. gr.
40.1. Heimilt er ráðuneytinu, að fenginni umsögn læknadeildar Háskóla Íslands og
 landlæknis að veita læknastúdentum ríkisstyrki til náms gegn skuldbindingum og
 læknisþjónustu í strjálbýli að loknu námi. Nánari ákvæði um styrki þessa skal
                               setja í reglugerð.
                                  41. gr. ^1)
                            ^1)[92]L. 93/2002, 12. gr.
                                    42. gr.
        42.1. Ráðherra er heimilt að tengja við ákveðnar sérfræðings- og
aðstoðarlæknisstöður við ríkisspítala kvöð um störf við heilsugæslustöðvar, allt
 að 2 mánuðum á ári fyrir sérfræðinga og allt að 4 mánuðum fyrir aðstoðarlækna.
   [42.2. Ráðherra er heimilt að leita útboða um rekstur heilbrigðisþjónustu
                           samkvæmt lögum þessum.]^1)
 [42.3. Ráðherra markar stefnu um forgangsröðun verkefna í heilbrigðisþjónustu.
   Ráðherra er heimilt að grípa til nauðsynlegra ráðstafana til að framfylgja
      stefnu um forgangsröðun, stuðla að aukinni hagkvæmni og tryggja gæði
                              heilbrigðisþjónustu.
     42.4. Ráðherra skipar samninganefnd sem semur við sjálfstætt starfandi
        heilbrigðisstarfsmenn um greiðsluþátttöku almannatrygginga vegna
 heilbrigðisþjónustu og við fyrirtæki og stofnanir vegna sambærilegrar þjónustu
   sem þar er veitt. Tveir nefndarmanna skulu tilnefndir af Tryggingastofnun
    ríkisins og skal annar þeirra vera varaformaður, einn skal tilnefndur af
    fjármálaráðherra og aðrir, þar á meðal formaður, skipaðir af ráðherra án
  tilnefningar. Varamenn skulu skipaðir með sama hætti. Samningar nefndarinnar
skulu gerðir í samræmi við skilgreind markmið, sbr. 3. mgr., og með tilliti til
   hagkvæmni og gæða þjónustunnar. Samningarnir skulu m.a. kveða á um magn og
 tegund þjónustu og hvar hún skuli veitt. Um mat á hagkvæmni þjónustu stofnana,
 fyrirtækja og sjálfstætt starfandi heilbrigðisstarfsmanna skal taka tillit til
     alls þess kostnaðar sem til fellur vegna þeirra verka sem samið er um.
   42.5. Ráðherra gerir verksamninga og samninga um rekstrarverkefni samkvæmt
ákvæðum laga um fjárreiður ríkisins. Ríkisstofnunum í A-hluta er heimilt að gera
     samninga um afmörkuð rekstrarverkefni samkvæmt ákvæðum sömu laga.]^2)
               ^1)[93]L. 1/1992, 25. gr. ^2)[94]L. 154/2001, 1. gr.
                                    43. gr.
 43.1. Kostnaður við að gera byggingar heilbrigðisstofnana aðgengilegar fötluðu
  fólki greiðist af ríki og sveitarfélögum í sömu hlutföllum og stofnkostnaður
                             samkvæmt lögum þessum.
                          Ákvæði til bráðabirgða. ^1)
   ^1)Ákvæðinu var breytt með [95]l. 86/1991, 1. gr., [96]l. 144/1995, 47. gr.,
                          og [97]l. 140/1996, 20. gr.
    [I. Þrátt fyrir ákvæði 3. mgr. 18. gr. og 5. mgr. 34. gr. laganna verða
     sveitarfélög áfram eigendur þeirra eignarhluta í heilsugæslustöðvum og
  sjúkrahúsbyggingum skv. 1.3. tölul. 1. mgr. 24. gr. sem þau áttu fyrir 31.
desember 2002. Sveitarfélög geta ekki krafist innlausnar á 15% eignarhluta sínum
 nema afnotum eignanna í þágu heilbrigðisþjónustu ljúki. Í þeim tilvikum skulu
ríki og viðkomandi sveitarfélög ráðstafa slíkum fasteignum sameiginlega að teknu
 tilliti til endurmetinna eignarhlutfalla. Við slíkt endurmat skal tekið tillit
til nýframkvæmda og lagt til grundvallar að eignarhluti sveitarfélaga í umræddum
         fasteignum afskrifist á 15 árum í jöfnum árlegum áföngum.]^1)
                            ^1)[98]L. 78/2003, brbákv.
    [II. Þrátt fyrir ákvæði til bráðabirgða I geta sveitarfélög ekki krafist
       innlausnar á 15% eignarhluta sínum í íbúðarhúsnæði sem telst hluti
 heilsugæslustöðva, sbr. 2. mgr. 18. gr. laganna, ef annað íbúðarhúsnæði fyrir
sömu heilbrigðisstarfsmenn er keypt eða byggt í viðkomandi sveitarfélagi í stað
    þess sem fyrir var. Í slíkum tilvikum skal eignarhluti sveitarfélagsins
          endurmetinn og mynda nýjan eignarhlut í nýja húsnæðinu.]^1)
                            ^1)[99]L. 78/2003, brbákv.
[III. Kostnaðarhlutdeild sveitarfélaga í stofnkostnaði bygginga og búnaðar er um
  ræðir í 1.3. tölul. 1. mgr. 24. gr. og 18. gr. laganna og ríkissjóður tekur
yfir, sbr. 3. mgr. 34. gr. og 1. mgr. 18. gr. laganna, og eru á framkvæmdastigi
  við gildistöku laga þessara, skal taka mið af stöðu framkvæmda 31. desember
                                   2002.]^1)
                            ^1)[100]L. 78/2003, brbákv.

References

   Visible links
   1. http://www.althingi.is/dba-bin/lawformpr.pl?lnr=1990097
   2. file:///altext/stjtnr.html#1978057
   3. file:///altext/stjtnr.html#1983040?g24
   4. file:///altext/stjtnr.html#1983059
   5. file://1990097.html
   6. file:///altext/stjt/1990.075.html
   7. file:///altext/stjt/1990.128.html
   8. file:///altext/stjt/1991.086.html
   9. file:///altext/stjt/1992.001.html
  10. file:///altext/stjt/1992.110.html
  11. file:///altext/stjt/1994.140.html
  12. file:///altext/stjt/1994.148.html
  13. file:///altext/stjt/1995.144.html
  14. file:///altext/stjt/1996.140.html
  15. file:///altext/stjt/1997.083.html
  16. file:///altext/stjt/1998.024.html
  17. file://2000109.html
  18. file:///altext/stjt/2001.143.html
  19. file:///altext/stjt/2001.148.html
  20. file:///altext/stjt/2001.154.html
  21. file:///altext/stjt/2002.074.html
  22. file:///altext/stjt/2002.093.html
  23. file:///altext/stjt/2003.078.html
  24. file:///altext/stjt/2005.035.html
  25. file:///altext/stjt/2005.058.html
  26. file://2000109.html#g5
  27. file:///altext/stjt/1997.083.html
  28. http://www.reglugerd.is/interpro/dkm/WebGuard.nsf/key2/411-1973
  29. file:///altext/stjt/2002.093.html
  30. file:///altext/stjt/2002.093.html
  31. file:///altext/stjt/2002.093.html
  32. file:///altext/stjt/2002.093.html
  33. file:///altext/stjt/1990.075.html
  34. file:///altext/stjt/2003.078.html
  35. file:///altext/stjt/2002.093.html
  36. file:///altext/stjt/2002.093.html
  37. file:///altext/stjt/2003.078.html
  38. file:///altext/stjt/2002.093.html
  39. file:///altext/stjt/2002.093.html
  40. file:///altext/stjt/2003.078.html
  41. file://1980046.html
  42. http://www.reglugerd.is/interpro/dkm/WebGuard.nsf/key2/484-2005
  43. http://www.reglugerd.is/interpro/dkm/WebGuard.nsf/key2/1030-2004
  44. file:///altext/stjt/2002.074.html
  45. file:///altext/stjt/2003.078.html
  46. file:///altext/stjt/2002.093.html
  47. file:///altext/stjt/1996.140.html
  48. file:///altext/stjt/1997.083.html
  49. file:///altext/stjt/2003.078.html
  50. file:///altext/stjt/2001.148.html
  51. http://www.reglugerd.is/interpro/dkm/WebGuard.nsf/key2/034-1993
  52. http://www.reglugerd.is/interpro/dkm/WebGuard.nsf/key2/504-1993
  53. http://www.reglugerd.is/interpro/dkm/WebGuard.nsf/key2/875-1999
  54. http://www.reglugerd.is/interpro/dkm/WebGuard.nsf/key2/127-2000
  55. http://www.reglugerd.is/interpro/dkm/WebGuard.nsf/key2/457-2004
  56. http://www.reglugerd.is/interpro/dkm/WebGuard.nsf/key2/608-2005
  57. file:///altext/stjt/2003.078.html
  58. file:///altext/stjt/1996.140.html
  59. file:///altext/stjt/2002.093.html
  60. file:///altext/stjt/1990.128.html
  61. file:///altext/stjt/2005.035.html
  62. file:///altext/stjt/2002.093.html
  63. file:///altext/stjt/2005.035.html
  64. file:///altext/stjt/2003.078.html
  65. file:///altext/stjt/1997.083.html
  66. file:///altext/stjt/2003.078.html
  67. file:///altext/stjt/1997.083.html
  68. file://1974008.html
  69. file:///altext/stjt/2002.093.html
  70. file:///altext/stjt/2003.078.html
  71. file:///altext/stjt/1997.083.html
  72. file:///altext/stjt/2003.078.html
  73. http://www.reglugerd.is/interpro/dkm/WebGuard.nsf/key2/413-1973
  74. http://www.reglugerd.is/interpro/dkm/WebGuard.nsf/key2/002-2000
  75. file:///altext/stjt/2002.093.html
  76. file:///altext/stjt/2003.078.html
  77. file:///altext/stjt/2002.093.html
  78. http://www.reglugerd.is/interpro/dkm/WebGuard.nsf/key2/1030-2004
  79. http://www.reglugerd.is/interpro/dkm/WebGuard.nsf/key2/484-2005
  80. file:///altext/stjt/2002.074.html
  81. http://www.reglugerd.is/interpro/dkm/WebGuard.nsf/key2/234-2003
  82. http://www.reglugerd.is/interpro/dkm/WebGuard.nsf/key2/324-2005
  83. http://www.reglugerd.is/interpro/dkm/WebGuard.nsf/key2/035-2006
  84. http://www.reglugerd.is/interpro/dkm/WebGuard.nsf/key2/796-2006
  85. file:///altext/stjt/2001.143.html
  86. http://www.reglugerd.is/interpro/dkm/WebGuard.nsf/key2/234-2003
  87. http://www.reglugerd.is/interpro/dkm/WebGuard.nsf/key2/324-2005
  88. http://www.reglugerd.is/interpro/dkm/WebGuard.nsf/key2/035-2006
  89. file:///altext/stjt/2001.143.html
  90. http://www.reglugerd.is/interpro/dkm/WebGuard.nsf/key2/441-2006
  91. file:///altext/stjt/2005.058.html
  92. file:///altext/stjt/2002.093.html
  93. file:///altext/stjt/1992.001.html
  94. file:///altext/stjt/2001.154.html
  95. file:///altext/stjt/1991.086.html
  96. file:///altext/stjt/1995.144.html
  97. file:///altext/stjt/1996.140.html
  98. file:///altext/stjt/2003.078.html
  99. file:///altext/stjt/2003.078.html
 100. file:///altext/stjt/2003.078.html
