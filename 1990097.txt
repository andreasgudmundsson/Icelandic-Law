
   --------------------------------------------------------------------------

                           Lög um heilbrigðisþjónustu

                           1990 nr. 97 28. september

   --------------------------------------------------------------------------

                                     1. gr.
 1.1. Allir landsmenn skulu eiga kost á fullkomnustu heilbrigðisþjónustu, sem á
hverjum tíma eru tök á að veita til verndar andlegri, líkamlegri og félagslegri
                                  heilbrigði.
1.2. Heilbrigðisþjónusta tekur til hvers kyns heilsugæslu, heilbrigðiseftirlits,
    lækningarannsókna, lækninga og hjúkrunar í sjúkrahúsum, læknisfræðilegs
             endurhæfingarstarfs, tannlækninga og sjúkraflutninga.
 1.3. Ráðherra heilbrigðis- og tryggingamála sér um, að heilbrigðisþjónusta sé
 eins góð og þekking og reynsla leyfir og í samræmi við lög og reglugerðir.^1)
                                ^1)Erbr. 527/1994.
                             I. kafli. Yfirstjórn.
                                     2. gr.
2.1. Heilbrigðis- og tryggingamálaráðuneytið fer með yfirstjórn heilbrigðismála.
      2.2. Ráðuneytisstjóri stýrir ráðuneytinu undir yfirstjórn ráðherra.
                                     3. gr.
   3.1. Landlæknir er ráðunautur ráðherra og ríkisstjórnar um allt er varðar
heilbrigðismál og annast framkvæmd tiltekinna málaflokka f.h. ráðherra samkvæmt
  lögum, reglum og venjum, er þar um gilda. Hann hefur eftirlit með starfi og
 starfsaðstöðu heilbrigðisstétta. [Hann hefur jafnframt eftirlit með þeim hluta
af starfi sjálfstætt starfandi tannsmiða, sem öðlast hafa meistararéttindi, sem
    unninn skal í samstarfi við tannlækni.]^1) Aðstoðarlandlæknir skal vera
                  landlækni til aðstoðar og staðgengill hans.
       3.2. Landlæknir skipuleggur skýrslugerð heilbrigðisstarfsfólks og
 heilbrigðisstofnana og innheimtir þær. Ráðuneytið og landlæknir annast útgáfu
                              heilbrigðisskýrslna.
      3.3. [Ráðherra skipar landlækni til fimm ára í senn. Hann skal vera
  embættislæknir eða hafa aðra sérfræðimenntun ásamt víðtækri reynslu á sviði
 stjórnunar.]^2) Ráðherra [ræður]^2) aðstoðarlandlækni og skal gera sömu kröfur
          um menntun hans og starfsreynslu og gert er til landlæknis.
 3.4. Ráðherra setur reglugerð um starf og stöðu landlæknis og embættis hans að
   höfðu samráði við samtök heilbrigðisstétta, læknadeild Háskóla Íslands og
Læknafélag Íslands. Í reglugerðinni skal kveða á um faglegt eftirlit landlæknis
         með heilbrigðisstofnunum, lyfjanotkun, heilbrigðiseftirliti og
  sóttvarnarráðstöfunum og einnig um sérhæft starfslið til þess að sinna þeim
                                   verkefnum.
    3.5. Landlækni er skylt að sinna kvörtunum eða kærum, er varða samskipti
 almennings og heilbrigðisþjónustunnar. Heimilt er að vísa ágreiningsmálum til
sérstakrar nefndar, sem í eiga sæti 3 menn, tilnefndir af Hæstarétti og ráðherra
    skipar til fjögurra ára í senn. Enginn nefndarmanna má vera starfsmaður
   heilbrigðisþjónustunnar, og einn skal vera embættisgengur lögfræðingur og
  jafnframt formaður. Sömu reglur gilda um varamenn. Ráðherra setur nefndinni
  starfsreglur að fengnum tillögum hennar. Kostnaður vegna starfa nefndarinnar
 greiðist úr ríkissjóði. Landlæknir og nefndin gera ráðherra árlega grein fyrir
                þeim kvörtunum sem borist hafa og afdrifum mála.
                ^1)[2]L. 109/2000, 5. gr. ^2)[3]L. 83/1997, 58. gr.
                                     4. gr.
4.1. Ráðuneytið annast framkvæmd mála fyrir hönd ráðherra og hefur eftirlit með
    því, að lögum og reglugerðum um framkvæmd heilbrigðismála sé framfylgt.
                                     5. gr.
  5.1. Heilbrigðisþing skal haldið eigi sjaldnar en fjórða hvert ár. Verkefni
heilbrigðisþings skulu vera ráðgjafar- og umsagnastörf á sviði heilbrigðismála.
          Til heilbrigðisþings skal boða fulltrúa hinna einstöku þátta
             heilbrigðisþjónustunnar og einstöku heilbrigðisstétta.
 5.2. Ráðuneytið undirbýr heilbrigðisþing í samráði við landlækni og fullvinnur
                 þau mál, er fram koma á þinginu hverju sinni.

                II. kafli. Um læknishéruð og heilbrigðismálaráð.
                                     6. gr.
               6.1. Landið skiptist í læknishéruð sem hér segir:
               1. Reykjavíkurhérað, sem tekur yfir Reykjavíkurborg.
           2. Reykjaneshérað, sem tekur yfir Gullbringu- og Kjósarsýslu,
 Hafnarfjarðarkaupstað, Keflavíkurkaupstað, Grindavíkurkaupstað, Garðakaupstað,
                   Seltjarnarneskaupstað og Kópavogskaupstað.
     3. Vesturlandshérað, sem tekur yfir Borgarfjarðarsýslu, Akraneskaupstað,
           Mýrasýslu, Snæfellsness- og Hnappadalssýslu og Dalasýslu.
     4. Vestfjarðahérað, sem tekur yfir Austur- og Vestur-Barðastrandarsýslur,
       Vestur-Ísafjarðarsýslu, Ísafjarðarkaupstað, Bolungarvíkurkaupstað,
                    Norður-Ísafjarðarsýslu og Strandasýslu.
         5. Norðurlandshérað vestra, sem tekur yfir Vestur-Húnavatnssýslu,
        Austur-Húnavatnssýslu, Skagafjarðarsýslu, Sauðárkrókskaupstað og
                             Siglufjarðarkaupstað.
           6. Norðurlandshérað eystra, sem tekur yfir Eyjafjarðarsýslu,
Akureyrarkaupstað, Ólafsfjarðarkaupstað, Dalvíkurkaupstað, Suður-Þingeyjarsýslu,
                  Húsavíkurkaupstað og Norður-Þingeyjarsýslu.
   7. Austurlandshérað, sem tekur yfir Norður-Múlasýslu, Seyðisfjarðarkaupstað,
 Suður-Múlasýslu, Neskaupstað, Eskifjarðarkaupstað og Austur-Skaftafellssýslu.
            8. Suðurlandshérað, sem tekur yfir Vestur-Skaftafellssýslu,
    Vestmannaeyjakaupstað, Rangárvallasýslu, Árnessýslu og Selfosskaupstað.
  6.2. Ráðherra skipar héraðslækni í Reykjavík, í Norðurlandshéraði eystra og
     Reykjaneshéraði til [fimm]^1) ára í senn. Ráðherra er heimilt að skipa
 héraðslækna til [fimm]^1) ára í senn í öðrum héruðum sé það talið nauðsynlegt
vegna umfangs héraðslæknisstarfsins. [Skulu héraðslæknar vera embættislæknar eða
hafa aðra sérfræðimenntun ásamt víðtækri reynslu á sviði stjórnunar.]^1) Þar sem
   ekki eru skipaðir sérstakir héraðslæknar skipar ráðherra einn af starfandi
     heilsugæslulæknum héraðsins sem héraðslækni til [fimm]^1) ára í senn.
              6.3. [Ráðherra er heimilt að skipa einn af starfandi
heilsugæsluhjúkrunarfræðingum héraðsins sem héraðshjúkrunarfræðing til [fimm]^1)
                                ára í senn.]^2)
                ^1)[4]L. 83/1997, 59. gr. ^2)[5]L. 148/1994, 7. gr.
                                     7. gr.
              7.1. Í hverju héraði skal starfa heilbrigðismálaráð.
  7.2. Heilbrigðismálaráð skal skipað héraðslækni, héraðshjúkrunarfræðingi og
 einum fulltrúa tilnefndum af stjórn hverrar heilsugæslustöðvar og sjúkrahúss í
           héraðinu. Ráðherra skipar formann til fjögurra ára í senn.
                     7.3. Verkefni heilbrigðismálaráðs eru:
    1. Eftirlit með heilbrigðismálum í héraði í umboði heilbrigðisráðuneytis og
                                  landlæknis.
        2. Gerð tillagna og áætlana um framgang og forgang verkefna á sviði
                           heilbrigðismála í héraði.
        3. Skipulagning á starfi heilbrigðisstofnana í héraði eftir því sem
                         heilbrigðisráðuneytið ákveður.
  7.4. Ráðherra setur reglugerð um starfsháttu heilbrigðismálaráða að fengnum
                              tillögum landlæknis.
                                     8. gr.
 8.1. Héraðslæknir er sérstakur ráðunautur heilbrigðisstjórnar um hvaðeina, er
                     við kemur heilbrigðismálum héraðsins.
  8.2. Héraðslæknar skulu fylgjast með því að framfylgt sé lögum og reglum um
 heilbrigðismál í héraðinu. Þeir hafa þar umsjón með heilbrigðisstarfi í umboði
 ráðuneytis, í sjúkrahúsum, heilsugæslustöðvum og annars staðar, þar sem slíkt
   starf fer fram. Þeir skulu annast samræmingu heilbrigðisstarfs í héraðinu.
 8.3. Ráðherra setur héraðslæknum erindisbréf að fengnum tillögum landlæknis og
 skal héraðslæknum í Reykjavík, Norðurlandi eystra og Reykjanesi sett sérstakt
                                  erindisbréf.
8.4. Héraðshjúkrunarfræðingur starfar með héraðslækni og skal vera ráðgefandi um
  og fylgjast með hjúkrun í héraðinu, aðstoða við skipulagningu og samræmingu
    hjúkrunarstarfs í héraðinu og við ráðningar hjúkrunarfræðinga og annars
  hjúkrunarfólks á heilsugæslustöðvum. Ráðherra setur héraðshjúkrunarfræðingum
   erindisbréf að fengnum tillögum hjúkrunarráðs skv. 31. gr. og landlæknis.
                                     9. gr.
9.1. Launa- og ferðakostnaður vegna starfa manna í heilbrigðismálaráðum greiðist
         af viðkomandi heilbrigðisstofnun. Annar kostnaður vegna starfa
                  heilbrigðismálaráða greiðist úr ríkissjóði.
  9.2. Kostnaður vegna starfa héraðslæknis og héraðshjúkrunarfræðings, þar með
     talinn kostnaður vegna starfsliðs og aðstöðu, greiðist úr ríkissjóði.
                                  10. gr. ^1)
                             ^1)[6]L. 75/1990, 7. gr.

                          III. kafli. Um heilsugæslu.
                                    11. gr.
       11.1. Heilsugæsla merkir í þessum lögum heilsuverndarstarf og allt
  lækningastarf, sem unnið er vegna heilbrigðra og sjúkra, sem ekki dveljast á
                                  sjúkrahúsum.
                                    12. gr.
12.1. Starfrækja skal heilsugæslustöðvar til þess að annast heilsugæslu samkvæmt
                                 lögum þessum.
 12.2. [Þar sem aðstæður leyfa skulu heilsugæslustöð og sjúkrahús rekin sem ein
              stofnun undir einni stjórn, sbr. 2. mgr. 21. gr.]^1)
12.3. Þar sem sjúkrahús er fyrir og afráðið er, að stofna skuli heilsugæslustöð,
skal byggja stöðina í starfstengslum við sjúkrahúsið, þannig að þjónustudeildir
                    og starfslið nýtist fyrir hvort tveggja.
 12.4. Þar sem afráðið verður samkvæmt lögum þessum að reisa heilsugæslustöð og
ekki er sjúkrahús á staðnum fyrir, skal kanna þörf héraðsins (umdæmisins) fyrir
    sjúkrahús, sbr. 33. gr. og hvort þörf sé fullnægt, einkum hvað viðvíkur
  hjúkrunar- og endurhæfingarheimilum, og haga framkvæmdum í samræmi við það.
                            ^1)[7]L. 140/1996, 15. gr.
                                    13. gr.
              13.1. Heilsugæslustöðvar skulu vera með þrennu móti:
       Heilsugæslustöð 2 (H2) þar sem starfa tveir læknar hið minnsta ásamt
  hjúkrunarfræðingum og öðru starfsfólki samkvæmt reglugerð. Heilsugæslustöð 1
  (H1) þar sem starfar einn læknir hið minnsta ásamt hjúkrunarfræðingi og öðru
       starfsfólki samkvæmt reglugerð. Heilsugæslustöð H þar sem starfar
    hjúkrunarfræðingur og annað starfslið samkvæmt reglugerð og læknir hefur
 reglulega móttöku sjúklinga. Heimilt er að ráða lækni til starfa við H2 og H1
 stöðvar hluta úr ári þar sem sérstakar ástæður mæla með. Einnig er heimilt að
 ákveða að læknir hafi aðsetur á H-stöð, varanlega eða um tiltekinn tíma, mæli
 sérstakar ástæður með. Heilsugæslustöð H skal stjórnunarlega heyra undir næstu
                                H1- eða H2-stöð.
13.2. Starfslið heilsugæslustöðvar getur að hluta verið sameiginlegt með annarri
                heilbrigðisstofnun í starfstengslum við stöðina.
 13.3. Lyfjaútibú eða lyfjaútsala skv. 43. og 44. gr. lyfsölulaga eða lyfjasala
   undir eftirliti lækna stöðvarinnar skal jafnan vera á heilsugæslustöð, ef
  lyfjabúð er ekki á staðnum. Ráðherra getur ákveðið að lyfjabúð skuli vera í
                                heilsugæslustöð.
                                    14. gr.
 14.1. Heilsugæslustöðvar skulu vera í héruðum skv. 6. gr. Héruðum skal skipt í
 heilsugæsluumdæmi, og skulu stöðvar innan sama umdæmis hafa samstarf og veita
        hver annarri aðstoð og þjónustu, eftir því sem við verður komið.
    Heilsugæsluumdæmi og heilsugæslustöðvar skulu vera í héruðum svo sem hér
                                    greinir:
                             14.2. REYKJAVÍKURHÉRAÐ
        Í Reykjavík skulu starfrækt fjögur heilsugæsluumdæmi sem hér segir:
    1. Vesturbæjarumdæmi þar sem starfa þrjár heilsugæslustöðvar sem hér segir:
    1.1. Garðastræti H2, starfssvæði Sóleyjargata, Fríkirkjuvegur og Lækjargata
                 að austan og Hringbraut til sjávar að sunnan.
       1.2. Heilsuverndarstöðin við Barónsstíg H2, starfssvæði Sóleyjargata,
 Fríkirkjuvegur og Lækjargata að vestan, flugvöllur að sunnan og Snorrabraut að
                                    austan.
    1.3. Drápuhlíð H2, starfssvæði Hlíðahverfi, Norðurmýrar- og Túnahverfi sem
  markast af Snorrabraut og flugvallarsvæði að vestan og Kringlumýrarbraut að
                                    austan.
     2. Miðbæjarumdæmi þar sem starfa þrjár heilsugæslustöðvar sem hér segir:
   2.1. Laugarnes H2, starfssvæði Kringlumýrarbraut að vestan, Miklabraut austan
      Kringlumýrarbrautar að sunnan, Grensásvegur, Holtavegur, Sunnuvegur,
                      Laugarásvegur og Dalbraut að austan.
   2.2. Borgarspítalinn H2, starfssvæði Kringlumýrarbraut að vestan, Miklabraut
austan Kringlumýrarbrautar að norðan, Breiðholtsbraut að austan og Kópavogur að
                                    sunnan.
        2.3. Voga- og Heimahverfi H2, starfssvæði Grensásvegur, Holtavegur,
     Sunnuvegur, Laugarásvegur og Dalbraut að vestan, Elliðaár að austan og
                             Miklabraut að sunnan.
     3. Austurbæjarumdæmi syðra þar sem starfa tvær heilsugæslustöðvar sem hér
                                     segir:
   3.1. Breiðholt I og II H2, starfssvæði Elliðaár að norðan, Reykjanesbraut að
       vestan, landamerki við Kópavog að sunnan og Arnarbakki að austan.
    3.2. Breiðholt III H2, starfssvæði Elliðaár að norðan og austan, Arnarbakki
             og Höfðabakki að vestan og Breiðholtsbraut að sunnan.
    4. Austurbæjarumdæmi nyrðra þar sem starfa tvær heilsugæslustöðvar sem hér
                                     segir:
   4.1. Árbær og Seláshverfi H2, starfssvæði Grafarvogur að norðan, Elliðaár að
                  vestan og sunnan og Lækjarbotnar að austan.
      4.2. Grafarvogshverfi H2, starfssvæði Grafarvogur að sunnan, landamerki
                    Reykjavíkur og Mosfellsbæjar að austan.
   Starfssvæði heilsugæslustöðvar á Seltjarnarnesi nær frá Hringbraut að norðan
 að flugvelli að austan. Þrátt fyrir skiptingu Reykjavíkur í heilsugæsluumdæmi
 geta íbúar borgarinnar og Seltjarnarness jafnan valið sér heilsugæslulækni eða
   heimilislækni utan heilsugæslustöðva og leitað læknishjálpar sem þeir eiga
                     auðveldast með að ná til hverju sinni.
                             14.3. VESTURLANDSHÉRAÐ
                                 1. Akranesumdæmi.
     1. Akranes H2, starfssvæði Akraneskaupstaður, Hvalfjarðarstrandarhreppur,
       Skilmannahreppur, Innri-Akraneshreppur og Leirár- og Melahreppur.
                                2. Borgarnesumdæmi.
           1. Borgarnes H2, starfssvæði Borgarneshreppur, Borgarhreppur,
       Álftaneshreppur, Hraunhreppur, Kolbeinsstaðahreppur, Eyjahreppur,
          Andakílshreppur, Skorradalshreppur, Lundarreykjadalshreppur,
  Reykholtsdalshreppur, Hálsahreppur, Hvítársíðuhreppur, Þverárhlíðarhreppur,
                 Norðurárdalshreppur og Stafholtstungnahreppur.
                              2. Kleppjárnsreykir H.
                               3. Ólafsvíkurumdæmi.
    1. Ólafsvík H2, starfssvæði Ólafsvíkurhreppur, Fróðárhreppur, Staðarsveit,
                       Breiðuvíkurhreppur og Neshreppur.
                                2. Hellissandur H.
                              4. Stykkishólmsumdæmi.
        1. Stykkishólmur H2, starfssvæði Helgafellssveit, Flateyjarhreppur,
        Stykkishólmshreppur, Skógarstrandarhreppur og Miklaholtshreppur.
                   2. Grundarfjörður H1, starfssvæði Eyrarsveit.
          3. Búðardalur H2, starfssvæði Hörðudalshreppur, Miðdalahreppur,
    Haukadalshreppur, Laxárdalshreppur, Hvammshreppur, Fellsstrandarhreppur,
      Klofningshreppur, Skarðshreppur, Saurbæjarhreppur, Gufudalshreppur,
                      Reykhólahreppur og Geiradalshreppur.
                                  4. Reykhólar H.
                             14.4. VESTFJARÐAHÉRAÐ
                             1. Patreksfjarðarumdæmi.
    1. Patreksfjörður H2, starfssvæði Barðastrandarhreppur, Rauðasandshreppur,
 Patrekshreppur, Tálknafjarðarhreppur, Ketildalahreppur, Suðurfjarðahreppur og
                                  Múlahreppur.
                                 2. Bíldudalur H.
                               2. Ísafjarðarumdæmi.
      1. Ísafjörður H2, starfssvæði Ísafjarðarkaupstaður, Suðureyrarhreppur,
    Súðavíkurhreppur, Ögurhreppur, Reykjarfjarðarhreppur, Nauteyrarhreppur,
             Snæfjallahreppur, Grunnavíkurhreppur og Sléttuhreppur.
                                  2. Suðureyri H.
                                   3. Súðavík H.
                               4. Reykjanesskóli H.
   5. Þingeyri H1, starfssvæði Þingeyrarhreppur, Mýrahreppur og Auðkúluhreppur.
         6. Flateyri H1, starfssvæði Mosvallahreppur og Flateyrarhreppur.
              7. Bolungarvík H1, starfssvæði Bolungarvíkurkaupstaður.
                               3. Hólmavíkurumdæmi.
           1. Hólmavík H1, starfssvæði Árneshreppur, Kaldrananeshreppur,
    Hrófbergshreppur, Hólmavíkurhreppur, Kirkjubólshreppur, Fellshreppur og
                              Óspakseyrarhreppur.
                                    2. Árnes H.
                         14.5. NORÐURLANDSHÉRAÐ VESTRA
                               1. Hvammstangaumdæmi.
      1. Hvammstangi H2, starfssvæði Staðarhreppur, Fremri-Torfustaðahreppur,
Ytri-Torfustaðahreppur, Hvammstangahreppur, Kirkjuhvammshreppur, Þverárhreppur,
                      Þorkelshólshreppur og Bæjarhreppur.
                                2. Blönduósumdæmi.
            1. Blönduós H2, starfssvæði Áshreppur, Sveinsstaðahreppur,
Torfalækjarhreppur, Blönduóshreppur, Svínavatnshreppur, Bólstaðarhlíðarhreppur,
       Engihlíðarhreppur, Vindhælishreppur, Höfðahreppur og Skagahreppur.
                                 2. Skagaströnd H.
                               3. Sauðárkróksumdæmi.
        1. Sauðárkrókur H2, starfssvæði Skefilsstaðahreppur, Skarðshreppur,
    Sauðárkrókskaupstaður, Staðarhreppur, Seyluhreppur, Lýtingsstaðahreppur,
     Akrahreppur, Rípurhreppur, Viðvíkurhreppur, Hólahreppur, Hofshreppur,
                         Hofsóshreppur og Fellshreppur.
                                   2. Hofsós H.
                              4. Siglufjarðarumdæmi.
     1. Siglufjörður H2, starfssvæði Siglufjarðarkaupstaður, Haganeshreppur og
                                 Holtshreppur.
                         14.6. NORÐURLANDSHÉRAÐ EYSTRA
                                1. Dalvíkurumdæmi.
        1. Dalvík H2, starfssvæði Dalvíkurkaupstaður, Svarfaðardalshreppur,
                      Árskógshreppur og Hríseyjarhreppur.
                                   2. Hrísey H.
              3. Ólafsfjörður H1, starfssvæði Ólafsfjarðarkaupstaður.
                                2. Akureyrarumdæmi.
        1. Akureyri H2, starfssvæði Akureyrarkaupstaður, Grímseyjarhreppur,
      Arnarneshreppur, Skriðuhreppur, Öxnadalshreppur, Glæsibæjarhreppur,
            Hrafnagilshreppur, Saurbæjarhreppur, Öngulsstaðahreppur,
          Svalbarðsstrandarhreppur, Grýtubakkahreppur og Hálshreppur.
                                  2. Grenivík H.
                                3. Húsavíkurumdæmi.
         1. Húsavík H2, starfssvæði Aðaldælahreppur, Húsavíkurkaupstaður,
     Tjörneshreppur, Flateyjarhreppur, Ljósavatnshreppur, Bárðdælahreppur,
              Reykjahreppur, Reykdælahreppur og Skútustaðahreppur.
                                   2. Laugar H.
                                 3. Reykjahlíð H.
                                4. Stórutjarnir H.
         5. Kópasker H1, starfssvæði Kelduneshreppur, Öxarfjarðarhreppur,
                       Fjallahreppur og Presthólahreppur.
                               4. Þórshafnarumdæmi.
        1. Þórshöfn H1, starfssvæði Svalbarðshreppur, Þórshafnarhreppur og
                                Sauðaneshreppur.
                2. Raufarhöfn H1, starfssvæði Raufarhafnarhreppur.
                             14.7. AUSTURLANDSHÉRAÐ
                               1. Egilsstaðaumdæmi.
          1. Egilsstaðir H2, starfssvæði Hlíðarhreppur, Jökuldalshreppur,
Hróarstunguhreppur, Fellahreppur, Fljótsdalshreppur, Eiðahreppur, Vallahreppur,
Egilsstaðahreppur, Skriðdalshreppur, Hjaltastaðahreppur og Borgarfjarðarhreppur.
                            2. Borgarfjörður eystri H.
            3. Seyðisfjörður H1, starfssvæði Seyðisfjarðarkaupstaður og
                             Seyðisfjarðarhreppur.
    4. Vopnafjörður H1, starfssvæði Vopnafjarðarhreppur og Skeggjastaðahreppur.
                                5. Bakkafjörður H.
                               2. Norðfjarðarumdæmi.
       1. Neskaupstaður H2, starfssvæði Mjóafjarðarhreppur, Neskaupstaður og
                              Norðfjarðarhreppur.
     2. Eskifjörður H2, starfssvæði Eskifjarðarkaupstaður, Helgustaðahreppur,
               Reyðarfjarðarhreppur og suðurbyggð Reyðarfjarðar.
                                3. Reyðarfjörður H.
    4. Fáskrúðsfjörður H2, starfssvæði: Fáskrúðsfjarðarhreppur að undantekinni
            suðurbyggð Reyðarfjarðar, Búðahreppur og Stöðvarhreppur.
                               5. Stöðvarfjörður H.
                                 3. Hafnarumdæmi.
        1. Höfn H2, starfssvæði Bæjarhreppur, Hafnarhreppur, Nesjahreppur,
                Mýrahreppur, Borgarhafnarhreppur og Hofshreppur.
                                     2. Hof H.
           3. Djúpivogur H1, starfssvæði Beruneshreppur, Búlandshreppur,
                     Geithellnahreppur og Breiðdalshreppur.
                                4. Breiðdalsvík H.
                             14.8. SUÐURLANDSHÉRAÐ
                                  1. Víkurumdæmi.
         1. Vík í Mýrdal H1, starfssvæði Hvammshreppur, Dyrhólahreppur og
                           Austur-Eyjafjallahreppur.
   2. Kirkjubæjarklaustur H1, starfssvæði Hörgslandshreppur, Kirkjubæjarhreppur,
           Skaftártunguhreppur, Leiðvallahreppur og Álftavershreppur.
                               2. Rangárvallaumdæmi.
             1. Hvolsvöllur H1, starfssvæði Vestur-Eyjafjallahreppur,
     Austur-Landeyjahreppur, Vestur-Landeyjahreppur, Fljótshlíðarhreppur og
                                  Hvolhreppur.
   2. Hella H1, starfssvæði Rangárvallahreppur, Landmannahreppur, Holtahreppur,
                          Ásahreppur og Djúpárhreppur.
                                  3. Árnesumdæmi.
         1. Laugarás H2, starfssvæði Gnúpverjahreppur, Hrunamannahreppur,
   Skeiðahreppur, Biskupstungnahreppur, Grímsneshreppur og Laugardalshreppur.
                                 2. Laugarvatn H.
       3. Selfoss H2, starfssvæði Villingaholtshreppur, Hraungerðishreppur,
 Gaulverjabæjarhreppur, Sandvíkurhreppur, Selfosskaupstaður, Grafningshreppur,
           Eyrarbakkahreppur, Stokkseyrarhreppur og Þingvallahreppur.
                                 4. Eyrarbakki H.
                                 5. Stokkseyri H.
           6. Hveragerði H1, starfssvæði: Ölfushreppur austan Hjalla og
                             Hveragerðiskaupstaður.
   7. Þorlákshöfn H1, starfssvæði Ölfushreppur vestan Hjalla og Selvogshreppur.
                              4. Vestmannaeyjaumdæmi.
                 1. Vestmannaeyjar H2, starfssvæði Vestmannaeyjar.
                              14.9. REYKJANESHÉRAÐ
                               1. Keflavíkurumdæmi.
      1. Keflavík H2, starfssvæði Keflavíkurkaupstaður, Njarðvíkurkaupstaður,
    Hafnahreppur, Miðneshreppur, Gerðahreppur og Vatnsleysustrandarhreppur.
                2. Grindavík H2, starfssvæði Grindavíkurkaupstaður.
                                  3. Sandgerði H.
                                   4. Gerðar H.
                                    5. Vogar H.
                              2. Hafnarfjarðarumdæmi.
             1. Hafnarfjörður H2, starfssvæði Hafnarfjarðarkaupstaður.
         2. Garðabær H2, starfssvæði Garðakaupstaður og Bessastaðahreppur.
                                3. Kópavogsumdæmi.
                 1. Kópavogur H2, starfssvæði Kópavogskaupstaður.
                                4. Mosfellsumdæmi.
        1. Reykjalundur H2, starfssvæði Þingvallahreppur, Mosfellshreppur,
                       Kjalarneshreppur og Kjósarhreppur.
                              5. Seltjarnarnesumdæmi.
    1. Seltjarnarnes H2, starfssvæði Seltjarnarneskaupstaður og það svæði innan
   Reykjavíkurlæknishéraðs er markast af Hringbraut að norðan og flugvelli að
                                    austan.
                                   14.10. ^1)
                            ^1)[8]L. 140/1996, 16. gr.
                                    15. gr.
 15.1. [Ráðherra er heimilt að breyta skiptingu í heilsugæsluumdæmi, fjölda og
flokkun heilsugæslustöðva og starfssvæði þeirra með reglugerð, að höfðu samráði
     við hlutaðeigandi sveitarfélög og Samband íslenskra sveitarfélaga.]^1)
                            ^1)[9]L. 140/1996, 17. gr.
                                    16. gr.
16.1. Þrátt fyrir skiptingu landsins milli heilsugæslustöðva, svo sem rakið er í
 14. gr., skulu íbúar einstakra sveitarfélaga og byggðarlaga jafnan eiga rétt á
  að leita læknishjálpar til þeirrar heilsugæslustöðvar eða læknismóttöku, sem
                þeir eiga auðveldast með að ná til hverju sinni.
                                    17. gr.
17.1. Ráða skal sjúkraþjálfara til starfa við heilsugæslustöðvar H2. Í Reykjavík
        skal vera a.m.k. einn sjúkraþjálfari í hverju heilsugæsluumdæmi.
 17.2. Heimilt er að ráða hjúkrunarforstjóra að þeim heilsugæslustöðvum þar sem
          starfsemin er svo umfangsmikil að ráðherra telji þess þörf.
             17.3. Ráðherra setur hjúkrunarforstjórum erindisbréf.
                                    18. gr.
18.1. Kostnaður við byggingu og búnað heilsugæslustöðva, svo og við aðstöðu til
      móttöku sjúklinga utan stöðva, greiðist 85% úr ríkissjóði en 15% af
   hlutaðeigandi sveitarfélögum. Sveitarfélög láta þó í té lóðir undir slíkar
    byggingar ríkissjóði að kostnaðarlausu og án greiðslu gatnagerðargjalda.
  Hvorugur aðili á kröfur á hinn um leigu vegna eignar eða eignarhluta. Meiri
     háttar viðhald og tækjakaup skulu teljast til stofnkostnaðar. Almennur
      viðhaldskostnaður fasteigna og tækja greiðist sem rekstrarkostnaður.
 Heilbrigðisráðherra setur með reglugerð nánari ákvæði um hvað telst til meiri
                                háttar viðhalds.
18.2. Íbúðarhúsnæði lækna, hjúkrunarfræðinga og ljósmæðra telst hluti stöðvanna
                  utan Stór-Reykjavíkursvæðisins og Akureyrar.
18.3. Ríkissjóður og sveitarfélög eru eigendur heilsugæslustöðva í hlutfalli við
                            fjárframlög, sbr. 18.1.
                                    19. gr.
 19.1. Á heilsugæslustöð eða í tengslum við hana skal veita þjónustu eftir því
                            sem við á og hér segir:
     1. Almenn læknisþjónusta, hjúkrunarþjónusta, sjúkraþjálfun, iðjuþjálfun,
                  vaktþjónusta, vitjanir og sjúkraflutningar.
                              2. Lækningarannsóknir.
    3. Sérfræðileg læknisþjónusta, tannlækningar og læknisfræðileg endurhæfing.
                                 4. Heimahjúkrun.
                  5. Heilsuvernd. Aðalgreinar heilsuverndar eru:
                5.1. Heilbrigðisfræðsla í fyrirbyggjandi tilgangi.
                                 5.2. Mæðravernd.
                         5.3. Ungbarna- og smábarnavernd.
                            5.4. Heilsugæsla í skólum.
                                5.5. Ónæmisvarnir.
                                5.6. Berklavarnir.
                              5.7. Kynsjúkdómavarnir.
               5.8. Geðvernd, áfengis-, tóbaks- og fíkniefnavarnir.
                                  5.9. Sjónvernd.
                                5.10. Heyrnarvernd.
                            5.11. Heilsuvernd aldraðra.
                   5.12. Hópskoðanir og skipulögð sjúkdómaleit.
            5.13. Félagsráðgjöf, þ.m.t. fjölskyldu- og foreldraráðgjöf.
                            5.14. Umhverfisheilsuvernd.
               5.15. Atvinnusjúkdómar, sbr. og [10]lög nr. 46/1980.
                                5.16. Slysavarnir.
      Sé aðsetur heilbrigðisfulltrúa ákveðið þar sem heilsugæslustöð er, skal
                  heilbrigðiseftirlit starfrækt frá stöðinni.
                                    20. gr.
       20.1. Rekstrarkostnaður heilsugæslustöðva greiðist úr ríkissjóði.
 20.2. Ráðherra setur gjaldskrá fyrir veitta þjónustu heilsugæslustöðva og skal
         hún vera í samræmi við hliðstæðar gjaldskrár samkvæmt lögum um
                             almannatryggingar.^1)
      ^1)Rg. 81/1995, sbr. 228/1995 og 235/1995. Rg. 68/1996, sbr. 246/1997,
                        529/1997, 236/1999 og 572/2000.
                                    21. gr.
    21.1. Ráðherra skipar stjórnir heilsugæslustöðva, einn eftir tilnefningu
 starfsliðs stöðvarinnar, þrjá er skulu kosnir af hlutaðeigandi sveitarstjórnum
   og einn án tilnefningar og skal hann jafnframt vera formaður og búsettur á
 starfssvæði stöðvarinnar. Kjörtímabil stjórna heilsugæslustöðva er hið sama og
sveitarstjórna. [Skipunartími formanns skal þó takmarkaður við embættistíma þess
                         ráðherra sem skipaði hann.]^1)
 21.2. Þegar heilsugæslustöð er í starfstengslum við sjúkrahús fer stjórn þess,
  sbr. 30. gr., með málefni allrar stofnunarinnar. Læknaráð og starfsmannaráð
  skulu vera sameiginleg fyrir alla stofnunina. Séu fleiri en ein stöð í sama
         sveitarfélagi skulu þær vera undir einni sameiginlegri stjórn.
21.3. [Stjórn heilsugæslustöðva í Reykjavíkurhéraði skal skipuð fimm mönnum.]^2)
 Einn stjórnarmanna skal skipaður af ráðherra og skal hann vera formaður; hann
    skal vera búsettur í umdæminu. Þrír skulu skipaðir samkvæmt tilnefningu
 borgarstjórnar og einn samkvæmt tilnefningu starfsmanna heilsugæslustöðvanna í
umdæminu. Ráðherra setur reglur um kjör fulltrúa starfsmanna. ^3) Ráðherra setur
       reglugerð^4) í samráði við héraðslækni um fyrirkomulag á samvinnu
                 heilsugæslustöðva innan Reykjavíkurhéraðs. ^3)
 21.4. Sveitarfélög innan heilsugæsluumdæmis geta samið um sameiginlega stjórn
   heilsugæslustöðva í umdæminu. Skal í slíkum tilvikum gera samning um eina
stjórn, kosningu fulltrúa sveitarfélaga og kostnaðarskiptingu. Skal samningurinn
                            staðfestur af ráðherra.
 21.5. Séu tveir eða fleiri læknar á heilsugæslustöð, skal stofna læknaráð. ^2)
  [21.6. Ráðherra skipar þá framkvæmdastjóra heilsugæslustöðva sem gegna fullu
 starfi til fimm ára í senn að fengnum tillögum stjórna stöðvanna og hafa þeir
 sömu skyldur og framkvæmdastjórar sjúkrahúsa skv. 29. gr., sbr. og 8. mgr. 30.
                 gr. Fer um mat á hæfni þeirra skv. 30. gr.]^3)
   ^1)[11]L. 24/1998, 1. gr. ^2)[12]L. 140/1996, 18. gr. ^3)[13]L. 83/1997, 60.
                      gr. ^4)Rg. 365/1990, sbr. 129/1991.
                                    22. gr.
  22.1. [Þar sem ekki er skipaður framkvæmdastjóri í fullt starf ráða stjórnir
      heilsugæslustöðva starfslið stöðvanna og fer um laun þeirra samkvæmt
                  kjarasamningum við opinbera starfsmenn.]^1)
                            ^1)[14]L. 83/1997, 61. gr.

                            IV. kafli. Um sjúkrahús.
                                    23. gr.
23.1. Sjúkrahús eru í lögum þessum hver sú stofnun sem ætluð er sjúku fólki til
vistunar og þar sem læknishjálp, hjúkrun og allur aðbúnaður er í samræmi við það
             sem þessi lög og reglugerðir þar að lútandi krefjast.
                                    24. gr.
    24.1. Sjúkrahús skiptast í eftirfarandi flokka eftir tegund og þjónustu:
    1. Svæðissjúkrahús. Sjúkrahús sem eitt sér eða í samvinnu við önnur veitir
 sérfræðiþjónustu í öllum eða flestum greinum læknisfræðinnar sem viðurkenndar
  eru hérlendis og hefur aðgang að stoðdeildum og rannsóknadeildum til þess að
                             annast þetta hlutverk.
    2. Deildasjúkrahús. Sjúkrahús sem veitir sérhæfða meðferð í helstu greinum
  lyflæknisfræði og skurðlæknisfræði og nýtur þjónustu stoðdeilda til þess að
   rækja það starf, svo sem röntgendeilda, svæfingadeilda, rannsóknadeilda og
                              endurhæfingardeilda.
      3. Almenn sjúkrahús. Sjúkrahúsið tekur við sjúklingum til rannsókna og
meðferðar og hefur einnig aðstöðu til vistunar langlegusjúklinga. Sjúkrahús sem
      hefur á að skipa sérfræðingum í handlæknisfræði, lyflæknisfræði eða
                               heimilislækningum.
    4. Hjúkrunarheimili. Vistheimili fyrir aldraða og sjúklinga sem búið er að
   sjúkdómsgreina en þarfnast vistunar og meðferðar sem hægt er að veita utan
                       almennra og sérhæfðra sjúkrahúsa.
        5. Endurhæfingarstofnanir. Stofnanir fyrir sjúklinga sem búið er að
      sjúkdómsgreina en þarfnast endurhæfingar í lengri eða skemmri tíma.
    6. Sjúkrasambýli. Stofnanir sem taka til vistunar sjúklinga með langvarandi
                                   sjúkdóma.
        7. Vinnu- og dvalarheimili. Stofnanir sem taka til dvalar og starfs
                geðsjúklinga og áfengis- og fíkniefnasjúklinga.
   8. Sjúkraheimili. Dvalarstaður sjúklinga sem eru til rannsóknar eða meðferðar
            á heilbrigðisstofnun og geta eigi dvalist í heimahúsum.
  24.2. [Ráðherra setur með reglugerð^1) nánari ákvæði um flokkun sjúkrahúsa,
starfssvið og verkaskiptingu, að höfðu samráði við hlutaðeigandi sveitarfélög og
    Samband íslenskra sveitarfélaga. Hann getur jafnframt ákveðið sameiningu
 sjúkrastofnana sem reknar eru af ríkinu með reglugerð^2) að höfðu samráði við
       hlutaðeigandi sveitarfélög og Samband íslenskra sveitarfélaga.]^3)
    [24.3. Ráðherra skipar sjö manna samstarfsráð sjúkrahúsanna í Reykjavík,
  Borgarspítala, St. Jósefsspítala og ríkisspítala. Í ráðinu eiga sæti formenn
  stjórna Borgarspítala, St. Jósefsspítala og ríkisspítala og fjórir fulltrúar
          skipaðir af þeim ráðherra sem gegnir embætti heilbrigðis- og
  tryggingamálaráðherra hverju sinni til jafnlengdar starfstíma ráðherra. Skal
   einn þeirra tilnefndur af stjórnarnefnd ríkisspítala, einn af borgarstjórn
 Reykjavíkur, en tveir án tilnefningar. Ráðið kýs sér formann úr hópi fulltrúa
 sjúkrahúsanna til tveggja ára í senn. Hlutverk ráðsins er að gera tillögur um
  mótun framtíðarstefnu áðurnefndra sjúkrahúsa, flokkun þeirra og starfssvið,
     þróunar- og fjárfestingaráætlanir og stuðla þannig að sem hagkvæmastri
verkaskiptingu þessara sjúkrahúsa. Tillögur samstarfsráðsins skulu lagðar fyrir
   stjórnir fyrrgreindra sjúkrahúsa til umfjöllunar og skulu þær síðan senda
ráðuneytinu tillögur sínar. Samstarfsráð skal fylgjast með að sjúkrahúsin starfi
í samræmi við fjárveitingar til þeirra og þær áætlanir sem gerðar hafa verið og
að gætt sé fyllstu hagkvæmni í rekstri þeirra. Samstarfsráðið skal taka við þeim
 verkefnum sem heilbrigðismálaráð Reykjavíkurlæknishéraðs hefur haft með höndum
 og snerta þessi sjúkrahús, sbr. 7. gr. Framkvæmdastjóri þess sjúkrahúss, þaðan
sem formaður stjórnar kemur hverju sinni, annast framkvæmd mála fyrir ráðið.]^4)
[24.4.]^4) Ráðherra skal með reglugerð kveða á um samvinnu sjúkrahúsa í landinu
                að höfðu samráði við Samband ísl. sveitarfélaga.
   ^1)Rg. 34/1993, sbr. 504/1993. Augl. 206/1994. ^2)Rg. 875/1999, rg. 127/2000.
             ^3)[15]L. 140/1996, 19. gr. ^4)[16]L. 128/1990, 1. gr.
                                    25. gr.
 25.1. Þegar bygging eða starfræksla nýs sjúkrahúss er ákveðin, skal starfssvið
                   þess ákveðið í samræmi við ákvæði 24. gr.
                                    26. gr.
  26.1. Óheimilt er að setja á stofn eða reka sjúkrahús skv. 24. gr., nema með
 leyfi ráðherra. Sama gildir um hvers konar aðra starfsemi, sem talin er vera í
                                 lækningaskyni.
    26.2. Sama máli gegnir um allar meiri háttar breytingar á húsakynnum og
                           starfsemi slíkra stofnana.
                                    27. gr.
27.1. Beiðni til ráðherra um rekstrarleyfi skv. 26. gr. skulu fylgja upplýsingar
  um verksvið stofnunar, hvar henni er ætlaður staður, uppdrættir af byggingu,
  lóðum og umhverfi og afstöðu til nágrennis, ásamt lýsingu á húsakynnum. Enn
   fremur fylgi greinargerð um eigendur stofnunar og fjárhagsástæður og loks
  skýrsla um starfsáætlun, um stjórn, starfsfólk og rekstrarfyrirkomulag, hve
mörgum sjúklingum stofnun þessari er ætlað að sinna eða hve mörgum vistmönnum að
                           anna og með hvaða kjörum.
27.2. Ráðherra veitir því aðeins leyfi, að ætla megi að hún geti leyst verkefni
     sitt á viðunandi hátt. Ætíð skal leita álits landlæknis og viðkomandi
                 héraðslæknis á nauðsyn og gagnsemi stofnunar.
                                    28. gr.
28.1. Heilbrigðisyfirvöld skulu eiga greiðan aðgang til eftirlits að stofnunum,
                          sem um ræðir í þessum lögum.
                                    29. gr.
         29.1. Við hvert sjúkrahús skv. 24. gr. skal starfa yfirlæknir,
                    hjúkrunarforstjóri og framkvæmdastjóri.
 29.2. Á svæðis- og deildasjúkrahúsum skulu vera yfirlæknar sérdeilda, sem bera
 ábyrgð á lækningum, sem þar fara fram. Yfirlæknir hefur eftirlit með starfsemi
     deildarinnar og skal stuðla að því að hún sé ávallt sem hagkvæmust og
                                  markvissust.
29.3. Formaður læknaráðs stofnunarinnar skal vera yfirlæknir hennar allrar nema
  stjórn ákveði annað. Hann kemur fram út á við sem læknisfróður forsvarsmaður
      stofnunar í samráði við yfirlækna sérdeilda annars vegar og stjórn,
                    framkvæmdastjóra og læknaráð hins vegar.
    29.4. Á svæðis- og deildasjúkrahúsum skulu vera hjúkrunarstjórar deilda.
Hjúkrunarstjóri skipuleggur hjúkrun á deildinni í samráði við hjúkrunarforstjóra
                             og ber ábyrgð á henni.
 29.5. Framkvæmdastjóri sér um daglegan rekstur stofnunarinnar, annast fjármál,
  skipuleggur og samhæfir rekstur hennar, þannig að fyllstu hagkvæmni sé gætt.
Framkvæmdastjóri situr fundi stjórnar með málfrelsi og tillögurétt, undirbýr þá
  og sér um framkvæmd ákvarðana stjórnar. Framkvæmdastjóri ber ábyrgð gagnvart
    stjórn stofnunarinnar á öllum málefnum er varða áætlanir, skýrslugerð og
      rekstrarákvarðanir. Yfirlæknir sjúkrahúss og hjúkrunarforstjóri eru
       framkvæmdastjóra til ráðgjafar um slíkar áætlanir, skýrslugerð og
                     rekstrarákvarðanir hvor á sínu sviði.
29.6. Ráðherra setur ^1) framkvæmdastjórum erindisbréf og setur nánari ákvæði um
        starfslið sjúkrahúsa í reglugerð að fengnum umsögnum viðkomandi
                               sjúkrahússtjórna.
                            ^1)[17]L. 83/1997, 62. gr.
                                    30. gr.
  30.1. Sjúkrahús þau, sem ríkið á eða starfrækir (ríkisspítalar), skulu vera
undir yfirstjórn heilbrigðis- og tryggingamálaráðuneytis, en stjórn þeirra allra
   að öðru leyti falin 7 manna stjórnarnefnd. Nefndin skal skipuð þannig, að
    starfsmannaráð ríkisspítala, sbr. 32. gr. 3. tölul., tilnefnir tvo menn,
sameinað Alþingi fjóra og ráðherra skipar einn án tilnefningar og skal hann vera
 formaður. Nefndin er skipuð til fjögurra ára í senn. [Við ríkisspítalana skal
   starfa einn forstjóri skipaður af ráðherra til fimm ára í senn að fengnum
      tillögum stjórnarnefndar. Ráðherra ræður meðlimi framkvæmdastjórnar
 ríkisspítalanna samkvæmt stjórnskipulagi ríkisspítala.]^1) Forstjóri stjórnar
   fjármálum og daglegum rekstri ríkisspítalanna í umboði stjórnarnefndar og
                                  ráðuneytis.
     30.2. Stjórn sjúkrastofnana Reykjavíkurborgar skal skipuð fimm mönnum.
 Borgarstjórn Reykjavíkurborgar kýs þrjá fulltrúa í stjórnina og starfsmannaráð
                                      tvo.
   30.3. Sjúkrahúsum (öðrum en þeim sem um getur í 1., 2. og 4. mgr. þessarar
     greinar) skal stjórnað af fimm manna stjórnum sem ráðherra skipar.^2)
 Starfsmannaráð sjúkrahúsa tilnefna einn mann, hlutaðeigandi sveitarstjórn eða
    stjórnir þrjá og ráðherra einn og skal hann vera búsettur á starfssvæði
sjúkrahússins; er hann jafnframt formaður stjórnarinnar. [Skipunartími formanns
     skal takmarkaður við embættistíma þess ráðherra sem skipaði hann.]^3)
  30.4. Einkasjúkrahúsum og sjálfseignarstofnunum skal stjórnað af fimm manna
 stjórnum þar sem í eiga sæti þrír kosnir af eigendum, einn fulltrúi kosinn af
  starfsmannaráði og einn tilnefndur af heilbrigðis- og tryggingamálaráðherra.
Stjórnir einkasjúkrahúsa og sjálfseignarstofnana skipta sjálfar með sér verkum.
    30.5. Yfirlæknum og hjúkrunarforstjórum sjúkrahúsa skal heimilt að sitja
    stjórnarfundi og hafa þar tillögurétt og málfrelsi. Sama gildir um annað
  starfslið, er sinnir sjálfstæðum og sérhæfðum verkefnum, þegar þau mál eru á
                                    dagskrá.
30.6. Stefnt skal að því, að framkvæmdastjórar sjúkrahúsa skv. 29. gr. 5. tölul.
 og forstjóri ríkisspítalanna skv. 30. gr. 1. tölul. hafi sérþekkingu á rekstri
  sjúkrahúsa. Sérstök nefnd metur hæfni umsækjenda um stöður framkvæmdastjóra
   sjúkrahúsa. Í nefndinni eiga sæti fulltrúi ráðuneytis og er hann jafnframt
 formaður, fulltrúi félags forstöðumanna sjúkrahúsa, og skulu þeir skipaðir til
 fjögurra ára í senn, og fulltrúi viðkomandi sjúkrahússtjórnar (stjórnarnefndar
   ríkisspítala), sem skipaður skal í hverju tilviki. Engan má [skipa]^1) til
    starfa nema nefndin hafi talið hann hæfan. [Framkvæmdastjórar sjúkrahúsa
   ríkisins eru skipaðir af ráðherra til fimm ára í senn að fengnum tillögum
                           stjórna sjúkrahúsanna.]^1)
     30.7. Sjúkrahússtjórnir skulu gera þróunar- og rekstraráætlanir fyrir
 sjúkrahúsin og einstakar skipulagsheildir þeirra. Slík áætlanagerð skal ávallt
 vera gerð a.m.k. 4 ár fram í tímann, en vera í árlegri endurskoðun og unnin í
      nánu samstarfi við forstöðumenn deilda og hjúkrunarstjóra sérdeilda
sjúkrahúsanna. Áætlanir þessar skulu sendar heilbrigðismálaráðum til samþykktar
og ráðuneyti til staðfestingar. [Ráðherra staðfestir stjórnskipulag ríkisspítala
             að fengnum tillögum stjórnarnefndar og forstjóra.]^1)
30.8. [Forstjóri ríkisspítala skv. 1. mgr. og framkvæmdastjórar sjúkrahúsa skv.
3. mgr. ráða annað starfslið sjúkrahúsa ríkisins. Um ákvörðun launa fer samkvæmt
             lögum um réttindi og skyldur starfsmanna ríkisins.]^1)
      ^1)[18]L. 83/1997, 63. gr. ^2)Erbr. 527/1994. ^3)[19]L. 24/1998, 2. gr.
                                    31. gr.
   31.1. Ráðherra skipar 3 lækna í nefnd, er metur hæfni umsækjenda um stöðu
        landlæknis, stöður yfirlækna, sérfræðinga, héraðslækna og lækna
   heilsugæslustöðva. Nefndin skal þannig skipuð: 1 tilnefndur af Læknafélagi
  Íslands, 1 tilnefndur af læknadeild Háskóla Íslands og landlæknir og er hann
  jafnframt formaður nefndarinnar. Sömu aðilar tilnefni varamenn. Nefndin skal
    skipuð til þriggja ára. Umsögn nefndarinnar fer síðan til stjórnarnefnda
viðkomandi sjúkrahúsa og heilsugæslustöðva. Þegar um er að ræða stöður yfirlækna
   og sérfræðinga, hefur nefndin heimild til að kveðja 2 sérfræðinga sér til
ráðuneytis. Nefndin skal hafa skilað rökstuddu áliti innan sex vikna, frá því að
                              umsóknarfresti lauk.
  31.2. Yfirlæknar við sjúkrahús ríkisins og aðrar heilbrigðisstofnanir skulu
[ráðnir af forstjóra skv. 1. mgr. 30. gr. eða framkvæmdastjóra skv. 5. mgr. 29.
     gr. eftir því sem við á]^1) að fenginni umsögn nefndar, sbr. 31.1., og
  stjórnarnefndar, sbr. 30.1., sbr. þó 21. gr. Um ráðningarkjör yfirlækna fer
 eftir samningum milli stéttarfélags lækna og viðkomandi stofnana eða samningum
                         um kjör opinberra starfsmanna.
 31.3. Yfirlæknar annarra sjúkrahúsa skulu ráðnir af viðkomandi sjúkrahússtjórn
 að fenginni umsögn nefndar, sbr. 31.1., sbr. þó 21. gr. Þó þarf ekki að leita
  þeirrar umsagnar ef reglur sjúkrahúss kveða svo á, að sérfræðingar sérdeilda
           kjósi yfirlækna deilda úr sínum hópi til takmarkaðs tíma.
31.4. Hjúkrunarforstjórar sjúkrahúsa ríkisins skulu [ráðnir af forstjóra skv. 1.
 mgr. 30. gr. eða framkvæmdastjóra skv. 5. mgr. 29. gr. eftir því sem við á]^1)
   að fenginni umsögn hjúkrunarráðs samkvæmt [20]hjúkrunarlögum nr. 8/1974 og
   viðkomandi sjúkrahússtjórnar. Hjúkrunarforstjórar annarra sjúkrahúsa skulu
     ráðnir af viðkomandi sjúkrahússtjórn að fenginni umsögn hjúkrunarráðs.
  Hjúkrunardeildarstjórar skulu ráðnir að fenginni umsögn hjúkrunarforstjóra.
 31.5. [Ráða]^1) má hvern þann lækni og hjúkrunarforstjóra til starfa samkvæmt
                  þessari grein, sem hæfur hefur verið talinn.
                            ^1)[21]L. 83/1997, 64. gr.
                                    32. gr.
 32.1. Við öll sjúkrahús, þar sem 3 læknar eða fleiri starfa og a.m.k. 2 eru í
     fullu starfi, skal starfa læknaráð. Læknaráð skal vera stjórnendum til
    ráðuneytis um öll læknisfræðileg atriði í rekstri sjúkrahússins, og ber
    stjórnendum að leita álits læknaráðs um allt, sem varðar læknisþjónustu
                                 sjúkrahússins.
    32.2. Læknaráð setja sér starfsreglur, sem sjúkrahússtjórnir staðfesta.
   32.3. Stofna skal við sjúkrahús sérstök starfsmannaráð sjúkrahúsa, þar sem
                           starfshópar eiga fulltrúa.
  32.4. Með reglugerð^1) skal kveða á um reglur fulltrúakjörs og starfsreglur
                                starfsmannaráða.
                           ^1)Rg. 413/1973, sbr. 2/2000.
                                    33. gr.
   33.1. Ráðherra lætur gera áætlun um framkvæmdir við heilbrigðisstofnanir í
samræmi við 14. og 24. gr. Áætlunin skal gerð í samvinnu við heilbrigðismálaráð
 héraðanna og landlækni og í samráði við fjárlaga- og hagsýslustofnun. Áætlunin
    skal gerð til fjögurra ára og endurskoðast annað hvert ár og staðfest af
 Alþingi. Þau umdæmi eða svæði, sem verst eru sett að því er varðar heilsugæslu
      og læknisþjónustu, skulu hafa forgang um byggingu heilsugæslustöðva.
                                    34. gr.
   34.1. Ráðuneytið sér um framkvæmd áætlunar þeirrar, er um getur í 33. gr.
34.2. Sveitarfélögum er skylt að taka þátt í framkvæmdum í samræmi við ákvörðun
  Alþingis um fjárveitingar á hverjum tíma. Ráðherra getur gert samkomulag við
   aðra aðila en þá, sem falinn er rekstur heilbrigðisþjónustu samkvæmt lögum
 þessum, um framkvæmdir eða rekstur heilbrigðisstofnana innan ramma áætlana 33.
                                      gr.
   34.3. Framlag ríkissjóðs til sjúkrahúsbygginga, sem til er stofnað skv. 2.
   tölul. 34. gr., skal vera 85% af kostnaði við byggingu og búnað en framlag
 hlutaðeigandi sveitarfélaga 15%. Sveitarfélög láta þó í té lóðir undir slíkar
    byggingar ríkissjóði að kostnaðarlausu og án greiðslu gatnagerðargjalda.
Hvorugur aðili á kröfu á hinn um leigu fyrir eign eða eignarhluta. Meiri háttar
viðhald og tækjakaup skal teljast til stofnkostnaðar. Almennur viðhaldskostnaður
fasteigna og tækja greiðist sem rekstrarkostnaður. Heilbrigðisráðherra setur með
        reglugerð nánari ákvæði um hvað telst til meiri háttar viðhalds.
 34.4. Ríkissjóður og sveitarfélög eru eignaraðilar í hlutfalli við framlag til
                               sjúkrahúsbygginga.
    34.5. Ráðherra setur að höfðu samráði við landlækni, dómsmálaráðuneyti,
 samgönguráðuneyti, menntamálaráðuneyti og viðkomandi heilbrigðismálaráð, eftir
  því sem við á, reglur um framkvæmd og skipulagningu sjúkraflutninga í hverju
  umdæmi, þar sem m.a. skal kveðið á um lágmarksmenntun sjúkraflutningsmanna,
           réttindi þeirra og skyldur og búnað sjúkraflutningstækja.
                                    35. gr.
 35.1. Þau sjúkrahús í eigu sveitarfélaga eða einkaaðila, sem starfandi eru við
  gildistöku þessara laga, skulu í hvívetna fylgja þeim starfsreglum, er þeim
verða settar. Að öðru leyti verður rekstur þeirra óbreyttur, verði ekki um annað
                        samið milli eigenda og ríkisins.

                             V. kafli. Ýmis ákvæði.
                                    36. gr.
  36.1. Ráðuneytið skal í samvinnu við menntamálaráðuneytið, Háskóla Íslands,
landlækni og hin ýmsu stéttarsamtök heilbrigðisstarfsmanna, eftir því sem við á,
      stuðla að aukinni þekkingu og endurbót á grunn- og framhaldsmenntun
heilbrigðisstarfsmanna í samræmi við þarfir landsmanna á hverjum tíma. Skal það
     enn fremur í samvinnu við ofangreinda aðila stuðla að viðhaldsmenntun
heilbrigðisstarfsmanna. Óski menntamálaráðuneytið og Háskóli Íslands eftir, skal
  heimilt að binda kennsluskyldu við Háskóla Íslands við ákveðnar stöður innan
                            heilbrigðisþjónustunnar.
                                    37. gr.
     37.1. Ráðherra skal gera samkomulag við rannsóknastofnanir í sýkla- og
        veirufræði, eðlis- og efnafræði og lyfjafræði, svo að stofnanir
heilbrigðiseftirlits, sem ekki reka eða hafa beinan aðgang að slíkum stofnunum,
                  geti notið fullnægjandi rannsóknarþjónustu.
37.2. Verði ekki séð fyrir nefndri þjónustu með þessu móti á fullnægjandi hátt,
   skal ráðuneytið hafa forgöngu um lausn málsins með byggingu og starfrækslu
                           slíkra rannsóknastofnana.
                                    38. gr.
  38.1. Ráðuneytið og landlæknir skulu hafa forgöngu um samvinnu þeirra aðila
                 innanlands, sem starfa að heilbrigðisþjónustu.
 38.2. Ráðuneytið og landlæknir skulu í samráði við utanríkisráðuneytið sjá um
               samstarf á sviði þessara mála á alþjóðavettvangi.
                                    39. gr.
   39.1. Ferðalög starfsfólks, sem um ræðir í lögum þessum, skulu vera því að
    kostnaðarlausu séu þau starfsins vegna í samræmi við reglur um greiðslu
   kostnaðar vegna ferðalaga á vegum ríkisins eins og þær eru á hverjum tíma.
  39.2. Um bifreiðanotkun starfsmanna heilbrigðisþjónustunnar gilda reglur um
  bifreiðamál ríkisins eins og þær eru á hverjum tíma, eftir því sem við getur
                                      átt.
                                    40. gr.
40.1. Heimilt er ráðuneytinu, að fenginni umsögn læknadeildar Háskóla Íslands og
 landlæknis að veita læknastúdentum ríkisstyrki til náms gegn skuldbindingum og
 læknisþjónustu í strjálbýli að loknu námi. Nánari ákvæði um styrki þessa skal
                               setja í reglugerð.
                                    41. gr.
  41.1. Hlutverk læknishéraðasjóðs samkvæmt [22]lögum nr. 82/1970 skal vera að
   bæta heilbrigðisþjónustu í strjálbýli með þeim ráðum sem tiltæk eru hverju
 sinni. Ráðherra veitir lán og styrki úr sjóðnum að fengnum tillögum landlæknis
                                og héraðslækna.
              41.2. Árlega skal leggja sjóðnum til fé á fjárlögum.
                                    42. gr.
        42.1. Ráðherra er heimilt að tengja við ákveðnar sérfræðings- og
aðstoðarlæknisstöður við ríkisspítala kvöð um störf við heilsugæslustöðvar, allt
 að 2 mánuðum á ári fyrir sérfræðinga og allt að 4 mánuðum fyrir aðstoðarlækna.
   [42.2. Ráðherra er heimilt að leita útboða um rekstur heilbrigðisþjónustu
                           samkvæmt lögum þessum.]^1)
                             ^1)[23]L. 1/1992, 25. gr.
                                    43. gr.
 43.1. Kostnaður við að gera byggingar heilbrigðisstofnana aðgengilegar fötluðu
  fólki greiðist af ríki og sveitarfélögum í sömu hlutföllum og stofnkostnaður
                             samkvæmt lögum þessum.
                          Ákvæði til bráðabirgða. ^1)
   ^1)Ákvæðinu var breytt með [24]l. 86/1991, 1. gr., [25]l. 144/1995, 47. gr.,
                          og [26]l. 140/1996, 20. gr.

References

   Visible links
   1. http://www.althingi.is/dba-bin/lawformpr.pl?lnr=1990097
   2. file://2000109.html#g5
   3. file:///altext/stjt/1997.083.html
   4. file:///altext/stjt/1997.083.html
   5. file:///altext/stjt/1994.148.html
   6. file:///altext/stjt/1990.075.html
   7. file:///altext/stjt/1996.140.html
   8. file:///altext/stjt/1996.140.html
   9. file:///altext/stjt/1996.140.html
  10. file://1980046.html
  11. file:///altext/stjt/1998.024.html
  12. file:///altext/stjt/1996.140.html
  13. file:///altext/stjt/1997.083.html
  14. file:///altext/stjt/1997.083.html
  15. file:///altext/stjt/1996.140.html
  16. file:///altext/stjt/1990.128.html
  17. file:///altext/stjt/1997.083.html
  18. file:///altext/stjt/1997.083.html
  19. file:///altext/stjt/1998.024.html
  20. file://1974008.html
  21. file:///altext/stjt/1997.083.html
  22. file:///altext/stjtnr.html#1970082
  23. file:///altext/stjt/1992.001.html
  24. file:///altext/stjt/1991.086.html
  25. file:///altext/stjt/1995.144.html
  26. file:///altext/stjt/1996.140.html
