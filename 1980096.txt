
   --------------------------------------------------------------------------

                                                          Lög um biskupskosningu

                            1980 nr. 96 31. desember

   --------------------------------------------------------------------------

                                     1. gr.
        Kjörgengur til embættis biskups Íslands er hver guðfræðikandídat, sem
       fullnægir skilyrðum til þess að vera skipaður prestur í þjóðkirkjunni.

                                     2. gr.
                                          Kosningarrétt við biskupskjör eiga:

   1.
           Allir þjónandi prestar og prófastar í þjóðkirkjunni, þ. á m.
           prestar þeir er 6. gr. 2. mgr., 7. gr. 1. mgr., [2]8. og [3]9. gr.
           laga nr. 35/1970 taka til, þjónandi vígslubiskupar og biskup,
           kennarar guðfræðideildar, sem eru í föstum embættum eða störfum
           (prófessorar, dósentar, lektorar), enda séu þeir
           guðfræðikandídatar, og biskupsritari með sama skilorði, svo og
           prestvígðir menn, sem ráðnir eru til sérstakra starfa innan
           þjóðkirkju á vegum kirkjuráðs, eftir því sem nánar segir í
           reglugerð, sbr. 7. gr.
   2.
           Kjörnir leikmenn, sem sæti eiga á kirkjuþingi, þegar
           biskupskosning fer fram, svo og leikmenn, sem sitja í kirkjuráði,
           en eigi eru jafnframt kjörnir kirkjuþingsmenn.
   3.
           Enn fremur einn leikmaður fyrir hvert prófastsdæmi, þó tveir frá
           Reykjavíkurprófastsdæmi, kjörnir af leikmönnum, sem sæti eiga á
           héraðsfundi, til 4 ára í senn, og skulu varamenn einnig kjörnir á
           sama hátt.

                                     3. gr.
                               Biskupskosning skal vera skrifleg og leynileg.
        Þriggja manna kjörstjórn fer með yfirstjórn, undirbúning og framkvæmd
           biskupskosningar. Formaður hennar er ráðuneytisstjórinn í dóms- og
           kirkjumálaráðuneytinu, en varamaður hans skrifstofustjórinn í sama
                   ráðuneyti. Aðalfundur Prestafélags Íslands tilnefnir annan
       kjörstjórnarmann til 4 ára í senn, svo og varamann. Kirkjumálaráðherra
                     skipar þriðja manninn og varamann hans til 4 ára í senn.
          Kjörstjórn semur kjörskrá fyrir biskupskosningu, og skal hún liggja
   frammi á biskupsstofu eða öðrum stað eða stöðum, sem kjörstjórn ákveður, í
                4 vikur, eftir því sem nánar segir í auglýsingu kjörstjórnar.
          Kjörstjórn úrskurðar um kosningarrétt samkvæmt lögum þessum, svo og
        um gildi einstakra atkvæðaseðla, og enn fremur um kjörgengi. Úrskurði
                 kjörstjórnar má, innan viku frá því er hann gekk, skjóta til
                      kirkjumálaráðherra, sem leysir úr málinu til fullnaðar.

                                     4. gr.
         Kjörstjórn sendir þeim, sem kosningarrétt eiga, nauðsynleg kjörgögn:
      auðan kjörseðil, óáritað umslag, eyðublað fyrir yfirlýsingu kjósanda um
     það, að hann hafi kosið, og umslag með utanáskrift kjörstjórnar. Þá skal
            fylgja leiðbeining um það, hvernig kosning fari fram. Greina skal
         glögglega, fyrir hvaða tíma kjörseðill skuli hafa borist kjörstjórn.
            Kjósandi ritar á kjörseðil nafn eins biskupsefnis. Eigi skal hann
   undirrita kjörseðil eða auðkenna hann með öðrum hætti. Setur hann seðilinn
   síðan í óáritaða umslagið, sbr. 1. mgr., og lokar því, útfyllir eyðublaðið
               og leggur gögnin í áritaða umslagið og sendir kjörstjórn það í
                                                               ábyrgðarpósti.

                                     5. gr.
          Kærur út af kosningunni skulu hafa borist kjörstjórn innan viku frá
      því, er fresti lauk til að skila atkvæðaseðlum, og úrskurðar kjörstjórn
     þær. Að svo búnu telur kjörstjórn atkvæði og úrskurðar þau, nema kosning
   sé úrskurðuð ógild. Úrskurði kjörstjórnar má skjóta til kirkjumálaráðherra
     innan viku frá því að hann gekk, og leysir hann úr málinu til fullnaðar.

                                     6. gr.
        Réttkjörinn biskup er sá, sem fær meirihluta greiddra atkvæða. Nú fær
    enginn þann atkvæðafjölda, og skal þá kosið að nýju milli þeirra þriggja,
   sem flest fengu atkvæði. Ef atkvæði verða jöfn, skal hlutkesti ráða um þá,
       sem kosið er um. Sá er réttkjörinn, sem þá fær flest atkvæði. Nú verða
       atkvæði jöfn, og skal þá veita embættið öðrum hvorum þeirra, sem flest
          fengu atkvæðin, eða einum af þremur, ef þeir fá allir jöfn atkvæði.
                                               Forseti Íslands skipar biskup.

                                     7. gr.
          Í reglugerð,^1) sem kirkjumálaráðherra setur, skal mælt nánar fyrir
                                                          um biskupskosningu.

   ^1)Rg. 151/1981.

                                     8. gr.
        Lög þessi taka gildi 1. janúar 1981, og fer eftir þeim um kosningu
   biskups á árinu 1981. ...

References

   Visible links
   1. http://www.althingi.is/dba-bin/lawformpr.pl?lnr=1980096
   2. file:///altext/stjtnr.html#1970035?g8
   3. file://1970035.html
