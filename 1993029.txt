
   --------------------------------------------------------------------------

                 Lög um vörugjald af ökutækjum, eldsneyti o.fl.

                             1993 nr. 29 13. apríl

   --------------------------------------------------------------------------

  Tóku gildi 1. júlí 1993. Breytt með [2]l. 41/1995 (tóku gildi 9. mars 1995),
 [3]l. 140/1997 (tóku gildi 30. des. 1997), [4]l. 83/1998 (tóku gildi 24. júní
 1998), [5]l. 151/1998 (tóku gildi 1. jan. 1999), [6]l. 159/1998 (tóku gildi 1.
jan. 1999), [7]l. 86/1999 (tóku gildi 22. okt. 1999), [8]l. 8/2000 (tóku gildi í
samræmi við fyrirmæli 4. gr. laganna), [9]l. 38/2000 (tóku gildi 26. maí 2000),
 [10]l. 104/2000 (tóku gildi 1. júlí 2000), [11]l. 56/2001 (tóku gildi 1. júlí
              2001) og [12]l. 22/2002 (tóku gildi 4. apríl 2002).

                    I. kafli. Almenn ákvæði og gjaldskylda.
 1. gr. Greiða skal í ríkissjóð vörugjald af ökutækjum sem skráningarskyld eru
 samkvæmt [13]umferðarlögum, nr. 50/1987, o.fl., svo sem nánar greinir í lögum
 þessum, sbr. 87. kafla viðauka I við [14]tollalög, nr. 55/1987, og eldsneyti,
 sbr. 27. kafla viðauka I við [15]tollalög, nr. 55/1987, eftir því sem segir í
                                 lögum þessum.
                                  Gjaldskylda.
  2. gr. Gjaldskyldan nær til allra vara, sbr. 1. gr., nýrra sem notaðra, sem
 fluttar eru til landsins eða eru framleiddar, unnið er að eða settar eru saman
        hér á landi. Vara, sem seld er úr landi, er þó ekki gjaldskyld.
  Við flokkun til gjaldskyldu samkvæmt lögum þessum skal fylgt flokkunarreglum
     [16]tollalaga, nr. 55/1987, og gilda ákvæði þeirra um úrskurðarvald í
            ágreiningsmálum um flokkun vara jafnframt um vörugjald.

                    II. kafli. Vörugjald af ökutækjum o.fl.
                             Gjaldflokkar ökutækja.
  3. gr. [Á fólksbifreiðar og önnur vélknúin ökutæki, sem ekki eru sérstaklega
 tilgreind í 4. gr., skal lagt vörugjald í eftirfarandi gjaldflokkum miðað við
                  sprengirými aflvélar, mælt í rúmsentímetrum:

                                   Gjald í %
Flokkur          Sprengirými aflvélar
I                02.000                                 30
II               Yfir 2.000                              45         ]^1)

                             ^1)[17]L. 8/2000, 1. gr.
        4. gr. [Vörugjald af eftirtöldum vörum skal vera sem hér segir:
                1. Eftirtalin ökutæki skulu undanþegin vörugjaldi:
   a. Hópferðabifreiðar, þ.e. ökutæki sem aðallega eru ætluð til fólksflutninga,
        sem skráðar eru fyrir 18 manns eða fleiri að meðtöldum ökumanni.
   b. Dráttarbifreiðar fyrir festivagna og sem aðallega eru gerðar til að draga
              annað ökutæki, sem eru yfir 5 tonn að heildarþyngd.
     c. Ökutæki sem aðallega eru ætluð til vöruflutninga og eru yfir 5 tonn að
                                 heildarþyngd.
   d. Vélknúin ökutæki til sérstakra nota, gálgabifreiðar, kranabifreiðar o.fl.,
   sem ekki eru aðallega hönnuð til flutnings á mönnum eða vörum og ekki eru
     tilgreind annars staðar í þessari grein, að heildarþyngd yfir 5 tonn.
      e. Tengivagnar og festivagnar til vöruflutninga sem eru yfir 5 tonn að
                             leyfðri heildarþyngd.
                          2. 10% vörugjald: Dráttarvélar.
                                 3. 15% vörugjald:
    a. Kranabifreiðar og borkranabifreiðar sem eru 5 tonn eða minna að leyfðri
                                 heildarþyngd.
                  b. Grindur með hreyfli fyrir vélknúin ökutæki.
        c. Yfirbyggingar, þar með talin ökumannshús fyrir vélknúin ökutæki.
    d. Tengivagnar og festivagnar til vöruflutninga sem eru 5 tonn eða minna að
               leyfðri heildarþyngd, aðrir tengi- og festivagnar.
                                 4. 20% vörugjald:
   a. Dráttarbifreiðar fyrir festivagna og sem aðallega eru gerðar til að draga
                annað ökutæki, að heildarþyngd 5 tonn eða minna.
   b. Ökutæki, sem aðallega eru ætluð til vöruflutninga, að heildarþyngd 5 tonn
                                   eða minna.
    c. Vélknúin ökutæki til sérstakra nota, gálgabifreiðar o.fl., sem ekki eru
 aðallega hönnuð til flutnings á mönnum eða vörum og ekki eru tilgreind annars
           staðar í þessari grein, að heildarþyngd 5 tonn eða minna.
     5. 30% vörugjald: Hópferðabifreiðar sem skráðar eru fyrir 1017 manns að
                              meðtöldum ökumanni.
                              6. [30%]^1) vörugjald:
       a. Bifhjól (þar með talin stigin bifhjól) og reiðhjól með hjálparvél.
                           b. Beltabifhjól (vélsleðar).
                                   c. Fjórhjól.
       d. Önnur vélknúin ökutæki sem ekki eru sérstaklega talin upp í þessum
                                   kafla.]^2)
                                      ^3)
    ^1)[18]L. 8/2000, 2. gr. ^2)[19]L. 83/1998, 6. gr. ^3)[20]L. 104/2000, 18.
                                      gr.
       5. gr. Ökutæki í eigu erlendra sendiráða, sendiræðisskrifstofa og
sendiræðismanna eru undanþegin gjaldskyldu samkvæmt kafla þessum sé slíkt skylt
      samkvæmt milliríkjasamningum sem Ísland er aðili að. Sama gildir um
alþjóðasamtök og -stofnanir sem hér eru. [Þá eru ökutæki sem hafa í för með sér
  hverfandi mengun og eru knúin óhefðbundnum orkugjafa, svo sem rafhreyfli eða
                       vetni, undanþegin gjaldskyldu.]^1)
[Þrátt fyrir ákvæði 3. gr. skal vörugjald af eftirfarandi ökutækjum vera sem hér
                                    greinir:
                1. Eftirtalin ökutæki skulu undanþegin vörugjaldi:
   a. Dráttarbifreiðar að heildarþyngd 4 tonn eða meira sem gerðar eru til nota
                                 utan þjóðvega.
                                  b. Snjóplógar.
   c. Slökkvibifreiðar í eigu ríkis, sveitarfélaga eða stofnana á þeirra vegum.
    d. Sjúkrabifreiðar í eigu ríkis, sveitarfélaga eða stofnana á þeirra vegum.
         e. Sjálfhlaðandi eða sjálflosandi tengivagnar og festivagnar til
                                landbúnaðarnota.
       f. Bifreiðar í eigu ríkis, sveitarfélaga eða stofnana á þeirra vegum,
  sérstaklega búnar til flutnings á fötluðum, þ.m.t. búnar hjólastólalyftu og
                    samþykktar af Tryggingastofnun ríkisins.
                       g. Dráttarvélar til nota á lögbýlum.
      h. Beltabifreiðar (snjóbílar), yfir 700 kg að eigin þyngd, sérstaklega
                          ætlaðar til aksturs í snjó.
                   i. Haffær ökutæki á hjólum fyrir láð og lög.
         j. Ökutæki sem knúin eru rafhreyfli og flutt eru inn eða smíðuð í
                                 tilraunaskyni.
      k. Sérsmíðaðar keppnisbifreiðar sem eru skráðar sem slíkar og einungis
 notaðar í skipulögðum keppnum og æfingum á vegum samtaka akstursíþróttamanna,
svo og til aksturs til og frá slíkum atburðum. Skráningarmerki bifreiðanna skulu
 auðkennd sérstaklega. Ráðherra setur nánari reglur um gerð og útbúnað þeirra,
svo og til hvaða atburða akstursheimildin taki. Sé brotið í bága við þær reglur
                       skal vörugjald innheimt að fullu.
   [l. Bifreiðar fatlaðra sem eru sérstaklega búnar til flutnings á þeim, þ.m.t.
     búnar hjólastólalyftu, og samþykktar af Tryggingastofnun ríkisins.]^2)
    [m. Ökutæki sem ætluð eru fyrir starfsemi björgunarsveita enda liggi fyrir
staðfesting landssamtaka björgunarsveita á að viðkomandi ökutæki verði einungis
                       notuð í þágu björgunarsveita.]^3)
   2. Greiða skal 10% vörugjald af hópferðabifreiðum sem eru skráðar fyrir 1017
  manns að meðtöldum ökumanni og eru í eigu hópferða- eða sérleyfishafa eða í
      fjármögnunarleigu vegna fjármögnunarleigusamnings við hópferða- eða
         sérleyfishafa.^4) Gjaldið skal lækka í 5% frá 1. janúar 2000.
                                      3. ^2)
      4. [Vörugjald af leigubifreiðum til fólksflutninga skal lagt á samkvæmt
   eftirfarandi töflu miðað við sprengirými aflvélar, mælt í rúmsentímetrum:

Flokkur               Sprengirými aflvélar               Gjald í %
I                     02.000                            10
II                    Yfir 2.000                         13

    Skilyrði lækkunar vörugjalds af leigubifreið eru að kaupandi hennar hafi
      atvinnuleyfi til leiguaksturs fólksbifreiða og hafi akstur hennar að
                                aðalatvinnu.]^2)
    [5. Vörugjald af bifreiðum sem ætlaðar eru til útleigu hjá bílaleigum skal
                                     vera:

Flokkur               Sprengirými aflvélar               Gjald í %
I                     02.000                            10
II                    Yfir 2.000                         13

 Bifreið sem ber lægra vörugjald samkvæmt þessum tölulið skal skráð á bílaleigu
      sem hefur leyfi samgönguráðuneytisins til að leigja bifreiðar eða á
  fjármögnunarleigu vegna fjármögnunarleigusamnings við bílaleigu. Einungis er
heimilt að nýta bifreið samkvæmt þessum tölulið til útleigu hjá þeirri bílaleigu
sem skráð er fyrir bifreiðinni. Bílaleiga skal haga bókhaldi sínu þannig að hún
   geti á hverjum tíma gert grein fyrir akstri þeirra bifreiða sem bera lægra
  vörugjald samkvæmt þessum tölulið. Tollstjóri getur án fyrirvara óskað eftir
 gögnum þar um. Sé bifreið notuð til annars er tollstjóra heimilt að innheimta
fullt vörugjald skv. 3. gr. laganna, með 50% álagi. Við mat á því hvort bifreið
 hafi einungis verið notuð til útleigu skal miðað við að unnt sé að gera grein
fyrir a.m.k. 90% af akstri hennar með framlagningu leigusamninga eða öðrum hætti
sem tollstjóri metur fullnægjandi. Ráðherra getur í reglugerð sett nánari reglur
  um þær bifreiðar sem njóta undanþágu samkvæmt þessum tölulið. Brot á ákvæðum
hans varðar því að hin brotlega bílaleiga missir rétt til lækkunar í þrjú ár frá
                               síðasta broti.]^2)
    [6. Vörugjald af bifreiðum til ökukennslu skal lagt á samkvæmt eftirfarandi
          töflu miðað við sprengirými aflvélar, mælt í rúmsentímetrum:

Flokkur               Sprengirými aflvélar               Gjald í %
I                     02.000                            10
II                    Yfir 2.000                         13

  Skilyrði fyrir því að bifreið til ökukennslu beri vörugjald samkvæmt þessum
 tölulið eru að kaupandi hennar hafi hlotið löggildingu sem ökukennari og hafi
                         akstur hennar að aðalatvinnu.
     Ökuskólar geta jafnframt notið lækkunar samkvæmt þessum tölulið. Skilyrði
     þess eru að ökuskóli hagi skráningu á akstri bifreiðar sem nýtur lægra
     vörugjalds þannig að á hverjum tíma sé unnt að gera grein fyrir akstri
  bifreiðarinnar í þágu ökukennslu. Tollstjóri getur án fyrirvara óskað eftir
 gögnum þar um. Sé bifreið notuð til annars er tollstjóra heimilt að innheimta
 fullt vörugjald skv. 3. gr. laganna með 50% álagi. Við mat á því hvort bifreið
hafi einungis verið notuð til ökukennslu skal miðað við að unnt sé að gera grein
   fyrir a.m.k. 80% af akstri hennar í þágu ökukennslu með framvísun þar til
gerðrar akstursbókar eða öðrum hætti sem tollstjóri metur fullnægjandi. Ráðherra
   getur í reglugerð sett nánari reglur um þær bifreiðar sem njóta undanþágu
                            samkvæmt þessum tölulið.
      Brot á þeim skilyrðum sem sett eru í þessum tölulið varðar því að hinn
 brotlegi, hvort sem er einstaklingur eða lögaðili, missir rétt til lækkunar í
                           þrjú ár frá síðasta broti.
            7. Vörugjald af bifreiðum sem notaðar eru til ökukennslu og
     leigubifreiðaaksturs skal lagt á samkvæmt eftirfarandi töflu miðað við
                  sprengirými aflvélar, mælt í rúmsentímetrum:

Flokkur               Sprengirými aflvélar               Gjald í %
I                     02.000                            10
II                    Yfir 2.000                         13

Skilyrði fyrir því að bifreið sem nýtt er til ökukennslu og leigubifreiðaaksturs
beri vörugjald samkvæmt þessum tölulið eru að kaupandi hennar hafi atvinnuleyfi
til leiguaksturs fólksbifreiða og hafi hlotið löggildingu sem ökukennari og hafi
                   þessi störf samanlagt að aðalatvinnu.]^5)
  [Ráðherra er heimilt að setja í reglugerð nánari skilyrði um þau ökutæki sem
falla undir 2. mgr., svo sem um notkun ökutækis, búnað þess og hvað teljist vera
  aðalatvinna skv. 4. tölul. 2. mgr., svo og ákvæði um endurgreiðslu á mismun
vörugjalds skv. 3. gr. annars vegar og 2. mgr. hins vegar ef skilyrðunum er ekki
                                 fylgt.]^2)]^6)
    ^1)[21]L. 140/1997, 2. gr. ^2)[22]L. 8/2000, 3. gr. ^3)[23]L. 104/2000, 19.
 gr. ^4)[24]Rg. 254/1993, sbr. [25]360/1998 og [26]705/1999. ^5)[27]L. 56/2001,
                       1. gr. ^6)[28]L. 151/1998, 11. gr.
                               Innflutt ökutæki.
   6. gr. Þegar ökutæki er innflutt skal innflytjandi þess afhenda viðkomandi
 tollyfirvaldi með aðflutningsskýrslu staðfestingu um forskráningu ökutækis þar
              sem m.a. skal gerð grein fyrir stærð aflvélar þess.
  Þegar ekki er unnt að leggja fram gögn um forskráningu við tollafgreiðslu er
  heimilt að leggja fram önnur þau gögn um vélarstærð ökutækis er tollyfirvöld
                               meta fullnægjandi.
 7. gr. [Ákvæði 3. gr., 6. tölul. 1. mgr. 5. gr. og 1.6. og 11. tölul. 1. mgr.
[29]6. gr. tollalaga, nr. 55/1987, skulu ná til vörugjalds af ökutækjum samkvæmt
                 lögum þessum eftir því sem við getur átt.]^1)
                            ^1)[30]L. 104/2000, 20. gr.
                       Innlend framleiðsla og aðvinnsla.
8. gr. Sá aðili, er framleiðir eða vinnur að breytingum á ökutæki áður en það er
skráð samkvæmt [31]umferðarlögum, nr. 50/1987, skal skila gjaldi af ökutækinu í
samræmi við verðmæti þess við skráningu og samkvæmt þeim gjaldflokki sem það þá
                      fellur undir samkvæmt lögum þessum.
  Heimilt er að draga frá greiðslu skv. 1. mgr. það vörugjald sem þegar hefur
               verið greitt af ökutækinu eða efnivörum til þess.
    9. gr. Sé ökutæki, sem skráð hefur verið samkvæmt [32]umferðarlögum, nr.
  50/1987, breytt þannig að það flokkist í hærri gjaldflokk en við upphaflega
skráningu skal skráður eigandi þess greiða viðbótarvörugjald eigi breytingin sér
              stað innan fimm ára frá upphaflegum skráningardegi.
        Viðbótargjald skv. 1. mgr. skal ákveðið með eftirfarandi hætti:
       a. Á framreiknaðan og afskrifaðan upphaflegan gjaldstofn skal reikna
  viðbótarvörugjald sem nemur mismun á nýjum gjaldflokki skv. 1. mgr. og þeim
                 gjaldflokki er upphaflega var greitt samkvæmt.
   b. Af verðmætaaukningu vegna aðvinnslu eða breytinga á ökutækinu skal greiða
               vörugjald samkvæmt nýjum gjaldflokki, sbr. 1. mgr.
   c. Frá álögðu vörugjaldi skv. a- og b-liðum er heimilt að draga vörugjald sem
    greitt hefur verið vegna aðfanga til aðvinnslunnar eða breytingarinnar.
                                  Ýmis ákvæði.
    10. gr. Tollstjóri getur krafist þess að gjaldskyldir aðilar leggi fram
     upplýsingar frá framleiðanda ökutækis um sprengirými aflvélar þess eða
samsvarandi upplýsingar innlends aðila sem annast hefur aðvinnslu eða breytingar
                                  á ökutækinu.
11. gr. Óheimilt er að skrásetja gjaldskylt ökutæki fyrr en gjald samkvæmt lögum
                           þessum hefur verið greitt.
    Þeir aðilar, sem skrá og skoða ökutæki, skulu ganga úr skugga um það við
   skráningu ökutækis að gjald skv. II. kafla hafi verið greitt af viðkomandi
   ökutæki. Komi í ljós að gjald sé vangreitt skal synjað um skráningu og/eða
             skoðun og viðkomandi tollstjóra þegar tilkynnt um það.
12. gr. Ákveða má í reglugerð að ökutæki, sem falla undir lög þessi og ekki eru
   ætluð til einkanota eða undanþegin eru gjaldi samkvæmt lögum þessum, verði
                             auðkennd sérstaklega.
   13. gr. Ráðherra getur með reglugerð heimilað endurgreiðslu vörugjalds af
 ökutækjum sem seld eða leigð eru úr landi. Fjárhæð endurgreiðslu skal miða við
    fyrningargrunn og fyrningarhlutföll samkvæmt nánari ákvæðum í reglugerð.

                      III. kafli. Vörugjöld af eldsneyti.
                        Almennt vörugjald af eldsneyti.
   14. gr. [Greiða skal 10,50 kr. vörugjald af hverjum lítra af bensíni.]^1)
                             ^1)[33]L. 86/1999, 1. gr.
                        Sérstakt vörugjald af eldsneyti.
      15. gr. [Auk vörugjalds skv. 14. gr. skal greiða sérstakt vörugjald,
 bensíngjald, af bensíni. Af blýlausu bensíni skal greiða 28,60 kr. af hverjum
      lítra og af öðru bensíni skal greiða 30,43 kr. af hverjum lítra.]^1)
 [Tekjum af bensíngjaldi skal einungis varið til vegagerðar samkvæmt vegáætlun,
 að frádregnum 0,5% sem renna í ríkissjóð til að standa straum af kostnaði við
                     álagningu og innheimtu gjaldsins.]^2)
               ^1)[34]L. 86/1999, 2. gr. ^2)[35]L. 159/1998, 6. gr.
                                  16. gr. ^1)
                             ^1)[36]L. 86/1999, 3. gr.
 17. gr. [Bensín sem verður notað eða hefur sannanlega verið notað á flugvélar
                        skal undanþegið vörugjaldi.]^1)
                             ^1)[37]L. 86/1999, 4. gr.

           IV. kafli. Gjaldskyldir aðilar, gjaldstofn og gjalddagar.
                18. gr. Gjaldskyldir samkvæmt lögum þessum eru:
     1. Allir þeir sem flytja til landsins vörur sem eru gjaldskyldar samkvæmt
            lögum þessum hvort sem er til endursölu eða eigin nota.
    2. Allir þeir sem framleiða hér á landi vörur sem eru gjaldskyldar samkvæmt
 lögum þessum, vinna að þeim eða setja þær saman hvort sem er til endursölu eða
                                  eigin nota.
    Þeir sem gjaldskyldir eru skv. 2. tölul. 1. mgr. skulu ótilkvaddir skila
   vörugjaldsskýrslu vegna ökutækis o.fl. til innheimtumanns ríkissjóðs í því
   umdæmi þar sem þeir eru heimilisfastir og greiða gjald það sem þeim ber að
                                 standa skil á.
                                  Gjaldstofn.
   19. gr. Gjaldstofn vörugjalds samkvæmt lögum þessum af innfluttum vörum er
 tollverð þeirra eins og það er ákveðið skv. [38]8.[39]12. gr. tollalaga, nr.
   55/1987, að viðbættum gjöldum eins og þau eru ákveðin samkvæmt þeim lögum.
 20. gr. Gjaldstofn vörugjalds samkvæmt lögum þessum af gjaldskyldum vörum, sem
framleiddar eru, unnið er að eða settar eru saman hér á landi, er verksmiðjuverð
þeirra, þ.e. söluverð framleiðanda þeirra án vörugjalds til óháðs aðila, sbr. 8.
gr. tollalaga. Sé erfiðleikum bundið að ákvarða framleiðsluverð skal tollstjóri
meta það. Skal við matið höfð hliðsjón af tollverði hliðstæðrar innfluttrar vöru
       eða framleiðsluverði hliðstæðrar vöru sem framleidd er hérlendis.
 21. gr. Gjaldstofn ökutækis, sem breytt hefur verið eða unnið hefur verið að,
 sbr. 8. og 9. gr., skal vera verðmæti ökutækis eftir breytingu eða aðvinnslu.
 Sé erfiðleikum bundið að finna verðmæti ökutækis skv. 1. mgr. skal tollstjóri
                            áætla það, sbr. 20. gr.
                                  Gjalddagar.
      22. gr. Vörugjald af innfluttum gjaldskyldum vörum skal innheimt við
 tollafgreiðslu. Vörugjald af innlendum framleiðsluvörum eða vörum, sem hlotið
hafa aðvinnslu hér á landi, reiknast við sölu eða afhendingu gjaldskyldrar vöru
 frá framleiðanda eða heildsala og skiptir ekki máli hvenær eða með hvaða hætti
                          greiðsla kaupanda fer fram.
   23. gr. Þrátt fyrir ákvæði 22. gr. skal vörugjald af ^1) skráningarskyldum
ökutækjum greitt áður en skráning þeirra fer fram, en þó ekki síðar en [tólf]^1)
                         mánuðum eftir tollafgreiðslu.
                             ^1)[40]L. 41/1995, 4. gr.
  24. gr. Heimilt er að ákveða með reglugerð að innflytjendur fái gjaldfrest á
          greiðslu vörugjalds af eldsneyti er miðast við sölu birgða.

                 V. kafli. Álagning, innheimta, eftirlit o.fl.
   25. gr. Gjöld, sem lögð eru á samkvæmt lögum þessum, mynda gjaldstofn til
                               virðisaukaskatts.
 Tollstjórar annast álagningu og innheimtu vörugjalds samkvæmt lögum þessum og
                           hafa með höndum eftirlit.
 26. gr. Heimilt er að stöðva ökutæki og færa það til skoðunar ef ástæða er til
að ætla að brot hafi verið framið samkvæmt lögum þessum. Reynist vera um brot að
      ræða er heimilt að taka skráningarmerki af ökutækinu til varðveislu.
27. gr. Að því leyti sem eigi er kveðið á um gjaldskyldu, álagningu, úrskurð um
        flokkun til gjaldskyldu, samræmingu gjalda, eftirlit, innheimtu,
 vörslusviptingu, veð, uppboð, sektir, viðurlög, refsingar og aðrar framkvæmdir
  varðandi gjald skv. [41]1. gr. skulu gilda ákvæði tollalaga, nr. 55/1987, og
    [42]laga nr. 97/1987, um vörugjald, eftir því sem við getur átt, svo og
             reglugerða og annarra fyrirmæla settra samkvæmt þeim.
         Breyting á skráningarskyldu frá því sem nú er ákveðið samkvæmt
 [43]umferðarlögum, nr. 50/1987, hefur ekki áhrif á gjaldskyldu samkvæmt lögum
                                    þessum.
28. gr. Ráðherra getur með reglugerð^1) sett nánari fyrirmæli varðandi framkvæmd
                                 laga þessara.
        ^1)[44]Rg. 255/1993, sbr. [45]511/1993, [46]55/1996, [47]257/1996,
     [48]355/1996, [49]474/1997, [50]725/1997, [51]339/1998, [52]360/1998,
[53]43/1999, [54]356/1999 og [55]682/2000. [56]Rg. 331/2000, sbr. [57]792/2000,
           [58]555/2001, [59]160/2002, [60]805/2002 og [61]922/2002.

              VI. kafli. Gildistaka, brottfallin lagaákvæði o.fl.
                  29. gr. Lög þessi öðlast gildi 1. júlí 1993.
                                    30. gr.

                            Ákvæði til bráðabirgða.
I. Ákvæði laga þessara skulu gilda um allar vörur er ekki hafa verið teknar til
                     tollafgreiðslu við gildistöku þeirra.
                                      II.
                                   [III. ]^1)
                            ^1)[62]L. 41/1995, brbákv.
                                   [IV. ]^1)
                            ^1)[63]L. 140/1997, brbákv.
                                    [V. ]^1)
                             ^1)[64]L. 83/1998, 8. gr.
                                   [VI. ]^1)
                            ^1)[65]L. 151/1998, 12. gr.
 [VII. Vörugjald af bifreiðum sem eru gjaldskyldar skv. 3. gr. laganna og búnar
  eru vélum sem nýta metangas eða rafmagn að verulegu leyti í stað bensíns eða
     dísilolíu skal vera 120.000 kr. lægra en ella væri samkvæmt greininni.
        Heimild til lækkunar skv. 1. mgr. gildir til 31. desember 2003.
 Ráðherra getur sett nánari reglur um lækkun vörugjalds samkvæmt þessu ákvæði,
  svo sem um tæknilegan búnað bifreiðar, hvað teljist vera að verulegu leyti
skv. 1. mgr. og þau gögn sem leggja þarf fram með umsókn um lækkun vörugjalds á
                         grundvelli þessa ákvæðis.]^1)
                             ^1)[66]L. 38/2000, 1. gr.
  [VIII. Þrátt fyrir ákvæði 14. gr. laganna skal greiða 8,95 kr. vörugjald af
    hverjum lítra af bensíni frá gildistöku laga þessara til loka júní 2002.
 Ákvæði 1. mgr. tekur einnig til tollafgreiddra en óseldra bensínbirgða sem til
                 eru í landinu við gildistöku laga þessara.]^1)
                             ^1)[67]L. 22/2002, 1. gr.

References

   Visible links
   1. http://www.althingi.is/dba-bin/lawformpr.pl?lnr=1993029
   2. file:///altext/stjt/1995.041.html
   3. file:///altext/stjt/1997.140.html
   4. file:///altext/stjt/1998.083.html
   5. file:///altext/stjt/1998.151.html
   6. file:///altext/stjt/1998.159.html
   7. file:///altext/stjt/1999.086.html
   8. file:///altext/stjt/2000.008.html
   9. file:///altext/stjt/2000.038.html
  10. file:///altext/stjt/2000.104.html
  11. file:///altext/stjt/2001.056.html
  12. file:///altext/stjt/2002.022.html
  13. file://1987050.html
  14. file://1987055.html
  15. file://1987055.html
  16. file://1987055.html
  17. file:///altext/stjt/2000.008.html
  18. file:///altext/stjt/2000.008.html
  19. file:///altext/stjt/1998.083.html
  20. file:///altext/stjt/2000.104.html
  21. file:///altext/stjt/1997.140.html
  22. file:///altext/stjt/2000.008.html
  23. file:///altext/stjt/2000.104.html
  24. http://www.reglugerd.is/interpro/dkm/WebGuard.nsf/key2/254-1993
  25. http://www.reglugerd.is/interpro/dkm/WebGuard.nsf/key2/360-1998
  26. http://www.reglugerd.is/interpro/dkm/WebGuard.nsf/key2/705-1999
  27. file:///altext/stjt/2001.056.html
  28. file:///altext/stjt/1998.151.html
  29. file://1987055.html#g6
  30. file:///altext/stjt/2000.104.html
  31. file://1987050.html
  32. file://1987050.html
  33. file:///altext/stjt/1999.086.html
  34. file:///altext/stjt/1999.086.html
  35. file:///altext/stjt/1998.159.html
  36. file:///altext/stjt/1999.086.html
  37. file:///altext/stjt/1999.086.html
  38. file://1987055.html#g8
  39. file://1987055.html#g12
  40. file:///altext/stjt/1995.041.html
  41. file://1987055.html#g1
  42. file://1987097.html
  43. file://1987050.html
  44. http://www.reglugerd.is/interpro/dkm/WebGuard.nsf/key2/255-1993
  45. http://www.reglugerd.is/interpro/dkm/WebGuard.nsf/key2/511-1993
  46. http://www.reglugerd.is/interpro/dkm/WebGuard.nsf/key2/055-1996
  47. http://www.reglugerd.is/interpro/dkm/WebGuard.nsf/key2/257-1996
  48. http://www.reglugerd.is/interpro/dkm/WebGuard.nsf/key2/355-1996
  49. http://www.reglugerd.is/interpro/dkm/WebGuard.nsf/key2/474-1997
  50. http://www.reglugerd.is/interpro/dkm/WebGuard.nsf/key2/725-1997
  51. http://www.reglugerd.is/interpro/dkm/WebGuard.nsf/key2/339-1998
  52. http://www.reglugerd.is/interpro/dkm/WebGuard.nsf/key2/360-1998
  53. http://www.reglugerd.is/interpro/dkm/WebGuard.nsf/key2/043-1999
  54. http://www.reglugerd.is/interpro/dkm/WebGuard.nsf/key2/356-1999
  55. http://www.reglugerd.is/interpro/dkm/WebGuard.nsf/key2/682-2000
  56. http://www.reglugerd.is/interpro/dkm/WebGuard.nsf/key2/331-2000
  57. http://www.reglugerd.is/interpro/dkm/WebGuard.nsf/key2/792-2000
  58. http://www.reglugerd.is/interpro/dkm/WebGuard.nsf/key2/555-2001
  59. http://www.reglugerd.is/interpro/dkm/WebGuard.nsf/key2/160-2002
  60. http://www.reglugerd.is/interpro/dkm/WebGuard.nsf/key2/805-2002
  61. http://www.reglugerd.is/interpro/dkm/WebGuard.nsf/key2/922-2002
  62. file:///altext/stjt/1995.041.html
  63. file:///altext/stjt/1997.140.html
  64. file:///altext/stjt/1998.083.html
  65. file:///altext/stjt/1998.151.html
  66. file:///altext/stjt/2000.038.html
  67. file:///altext/stjt/2002.022.html
