                                    dálkum.

   --------------------------------------------------------------------------

   Lög um rétt verkafólks til uppsagnarfrests frá störfum og til launa vegna
                           sjúkdóms- og slysaforfalla

                               1979 nr. 19 1. maí

   --------------------------------------------------------------------------

   1. gr. Nú hefur verkafólk unnið eitt ár samfellt hjá aðilum, sem fást við
      atvinnurekstur innan sömu starfsgreinar, og ber því þá eins mánaðar
uppsagnarfrestur frá störfum, enda hafi uppsögn hjá fyrri atvinnurekendum borið
                             að með löglegum hætti.
 Verkafólki, sem ráðið hefur verið hjá sama atvinnurekanda í þrjú ár samfleytt,
                      ber tveggja mánaða uppsagnarfrestur.
Eftir fimm ára samfellda ráðningu hjá sama atvinnurekanda ber verkafólki þriggja
                            mánaða uppsagnarfrestur.
      Verkafólk telst hafa unnið innan atvinnugreinar eða verið ráðið hjá
   atvinnurekanda í eitt ár, ef það hefur unnið samtals a.m.k. 1550 stundir á
 síðustu 12 mánuðum, þar af a.m.k. 130 stundir síðasta mánuðinn fyrir uppsögn.
    Jafngildar unnum klukkustundum teljast í þessu sambandi fjarvistir vegna
  veikinda, slysa, orlofs, verkfalla og verkbanna, allt að 8 klst. fyrir hvern
  fjarvistardag. Hins vegar teljast álags- og ákvæðisgreiðslur eða aðrar þess
              háttar greiðslur ekki jafngildi unninna vinnustunda.
 Launþega, sem rétt á til uppsagnarfrests samkvæmt þessari grein, skal skylt að
 tilkynna með sama fyrirvara, ef hann óskar að hætta störfum hjá atvinnurekanda
                                     sínum.
              Uppsögn skal vera skrifleg og miðast við mánaðamót.
2. gr. Nú fer verkamaður fyrir tilmæli atvinnurekanda, sem hann vinnur hjá, til
    starfs um tíma hjá öðrum atvinnurekanda, og skal þá sá tími talinn unnar
vinnustundir hjá hinum fyrrtalda atvinnurekanda, að því er réttindi þau snertir,
                             sem um getur í 1. gr.
3. gr. Nú fellur niður atvinna hjá atvinnurekanda, svo sem vegna þess að hráefni
  er ekki fyrir hendi hjá fiskiðjuveri, upp- og útskipunarvinna er ekki fyrir
 hendi hjá skipaafgreiðslu, fyrirtæki verður fyrir ófyrirsjáanlegu áfalli, svo
 sem vegna bruna eða skiptapa, og verður atvinnurekanda þá eigi gert að greiða
   bætur til launþega sinna, þó að vinna þeirra nemi eigi 130 klukkustundum á
   mánuði, enda missa launþegar þá eigi uppsagnarrétt sinn meðan slíkt ástand
                                     varir.
 Nú hefur verkamaður misst atvinnu sína af ofangreindum ástæðum og honum býðst
 annað starf, sem hann óskar að taka, og er hann þá ekki bundinn af ákvæðum 5.
  mgr. 1. gr. um uppsagnarfrest, enda tilkynni hann strax atvinnurekandanum ef
                    hann ræður sig hjá öðrum til frambúðar.
   4. gr. Allt verkafólk, sem forfallast frá vinnu vegna slysa við vinnuna, á
beinni leið til eða frá vinnu, eða vegna atvinnusjúkdóma, sem orsakast af henni,
 skal fá greidd laun fyrir dagvinnu í allt að 3 mánuði samkvæmt þeim taxta, sem
viðkomandi tók laun eftir, enda sé unnið hjá aðila sem fæst við atvinnurekstur í
                            viðkomandi starfsgrein.
5. gr. Allt fastráðið verkafólk, sem ráðið hefur verið hjá sama atvinnurekanda í
eitt ár samfellt, skal er það forfallast frá vinnu vegna sjúkdóma eða slysa eigi
   missa neins í af launum sínum, í hverju sem þau eru greidd, í einn mánuð.
  Hafi slíkt starfsfólk verið ráðið hjá sama atvinnurekanda í þrjú ár samfellt
skal það, auk þess sem í 1. mgr. segir, halda daglaunum sínum í einn mánuð, en í
     tvo mánuði eftir fimm ára samfellda ráðningu hjá sama atvinnurekanda.
Auk þeirra réttinda, sem fastráðið verkafólk nýtur skv. 1. og 2. mgr., skal það,
er forföll stafa af vinnuslysi eða atvinnusjúkdómi, halda dagvinnulaunum í allt
                     að þrjá mánuði eins og í 4. gr. segir.
  6. gr. Á fyrsta starfsári hjá sama atvinnurekanda skal verkafólk eigi missa
 neins í af launum, í hverju sem þau eru greidd, í tvo daga fyrir hvern unninn
 mánuð í veikinda- og slysatilfellum, auk réttar til dagvinnulauna skv. 4. gr.
7. gr. Vinnuveitendur skulu greiða 1% af útborguðu kaupi verkafólks í sjúkrasjóð
      viðkomandi stéttarfélags, nema um hærri greiðslur hafi verið samið í
                                kjarasamningum.
 8. gr. Nú vill launþegi neyta réttar síns samkvæmt 1. og 4. gr., og skal hann
þá, ef atvinnurekandi óskar þess, afhenda honum vottorð læknis um veikindin eða
 slysið, er sýni, að hann hafi verið óvinnufær vegna veikindanna eða slyssins.
9. gr. Ákvæði laga þessara hagga ekki samningum milli samtaka atvinnurekenda og
  launþega um greiðslu atvinnurekanda á sjúkrapeningum til starfsmanna sinna,
   hvort sem þeir eru greiddir til styrktarsjóða, stéttarfélaga eða beint til
                                þeirra sjálfra.
 10. gr. Ákvæði samnings milli atvinnurekanda og launþega, sem brjóta í bág við
               lög þessi, eru ógild, ef þau rýra rétt launþegans.
  Haldast skulu þau réttindi, sem veitt eru með sérstökum lögum, samningum eða
leiðir af venju í einstökum starfsgreinum, ef þau eru launþeganum hagstæðari en
                              ákvæði þessara laga.
                     11. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1979019
