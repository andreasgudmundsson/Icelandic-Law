
   --------------------------------------------------------------------------

                  Lög um eftirlit með fóðri, áburði og sáðvöru

                              1994 nr. 22 29. mars

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 11. apríl 1994. EES-samningurinn: I. viðauki tilskipun 70/524/EBE og
    73/103/EBE, II. viðauki tilskipun 76/116/EBE og 77/535/EBE og I. viðauki
   tilskipun 87/153/EBE. Breytt með l. 73/1996 (tóku gildi 19. júní 1996), l.
  83/1997 (tóku gildi 6. júní 1997), l. 76/2005 (tóku gildi 1. jan. 2006), l.
167/2007 (tóku gildi 1. jan. 2008), [1]l. 88/2008 (tóku gildi 1. jan. 2009 nema
brbákv. VII sem tók gildi 21. júní 2008) og l. 143/2009 (tóku gildi 1. mars 2010
nema II.IV. kafli sem taka gildi 1. nóv. 2011 (utan 43. gr. í IV. kafla sem tók
gildi 1. mars 2010) og 54. og 55. gr. og 9. efnismgr. 63. gr. sem taka gildi 1.
      mars 2011; EES-samningurinn: I. og II. viðauki reglugerð 178/2002).

                 I. kafli. Tilgangur, gildissvið og yfirstjórn.
    1. gr. [Tilgangur laga þessara er að tryggja svo sem kostur er öryggi og
                heilnæmi fóðurs og gæði áburðar og sáðvöru.]^1)
                              ^1)L. 143/2009, 65. gr.
2. gr. Lög þessi gilda um eftirlit með framleiðslu, geymslu og sölu á fóðri sem
 ætlað er búfé sem haldið er til matvælaframleiðslu og sölufóðri annarra dýra,
       svo og alla sáðvöru, tilbúinn áburð og önnur jarðvegsbætandi efni.
    [2. gr. a. Í lögum þessum er merking eftirfarandi hugtaka sem hér segir:
     1. Aukaafurðir úr dýrum eru heil hræ, skrokkar, skrokkhlutar, líffæri eða
      aðrar afurðir af dýrum sem ekki eru hæfar eða ætlaðar til manneldis.
        2. Aukefni eru efni, efnablöndur eða örverur önnur en fóðurefni eða
          forblöndur sem eru notaðar í fóður eða vatn í því skyni að:
                   a. bæta eiginleika fóðurs eða dýraafurða eða
   b. bæta frumefnum í fóðrið og stuðla að því að ná tilteknum næringarmarkmiðum
              eða mæta sérstakri tilfallandi næringarþörf dýra eða
   c. fullnægja næringarþörf dýra eða bæta búfjárframleiðslu, einkum með því að
   hafa áhrif á örveruflóru meltingarvegarins eða niðurbrotshæfni fóðurs eða
      d. koma í veg fyrir eða draga úr skaðlegum áhrifum búfjárhalds eða bæta
                               umhverfi dýra eða
                      e. verjast hníslum og/eða vefsvipungum.
   3. Áhættugreining er ferli sem er samsett af þremur innbyrðis tengdum þáttum,
               þ.e. áhættumati, áhættustjórnun og áhættukynningu.
   4. Forblöndur eru blöndur aukefna í fóðri eða blöndur eins eða fleiri aukefna
  í fóðri við fóðurefni eða vatn, sem notuð eru sem burðarefni, ekki ætluð til
                             nota beint sem fóður.
     5. Fóður er hvers konar efni eða vörur, einnig aukefni, hvort sem þau eru
   fullunnin, unnin að hluta eða óunnin, sem ætluð eru til fóðrunar dýra. Til
          fóðurs teljast einnig vörur unnar úr fiski eða fiskúrgangi.
    6. Fóður-, áburðar- eða sáðvörufyrirtæki er fyrirtæki eða einstaklingur sem
   starfar við framleiðslu, vinnslu, geymslu, flutning eða dreifingu fóðurs,
   áburðar og sáðvöru, þ.m.t. framleiðsla, vinnsla eða geymsla framleiðanda á
   slíkum vörum til notkunar á eigin bújörð, hvort sem fyrirtækið er rekið í
   ágóðaskyni eður ei og hvort sem það er einkarekið eða opinbert fyrirtæki.
    7. Markaðssetning fóðurs er að hafa umráð yfir fóðri með sölu fyrir augum,
   þ.m.t. að bjóða það til sölu eða afhendingar í öðru formi, gegn gjaldi eða
    endurgjaldslaust, og sjálf salan, dreifingin eða önnur form afhendingar.
   8. Rekjanleiki fóðurs er sá möguleiki að rekja feril fóðurs, dýra sem gefa af
sér afurðir til manneldis og efna sem nota á eða vænst er að verði notuð í fóður
        og matvæli í gegnum öll stig framleiðslu, vinnslu og dreifingar.
     9. Stjórnandi fóður-, áburðar- eða sáðvörufyrirtækis er einstaklingur eða
   lögaðili sem er ábyrgur fyrir því að farið sé að kröfum samkvæmt lögum og
   stjórnvaldsfyrirmælum um fóður, áburð eða sáðvöru í fyrirtækjum undir hans
                                  stjórn.]^1)
                              ^1)L. 143/2009, 66. gr.
3. gr. [[Sjávarútvegs- og landbúnaðarráðherra]^1) fer með yfirstjórn þeirra mála
sem lög þessi taka til. [Matvælastofnun]^1) fer með umsjón með framkvæmd laganna
               og reglugerða sem settar verða samkvæmt þeim.]^2)
                                      ^3)
      ^1)L. 167/2007, 67. gr. ^2)L. 76/2005, 19. gr. ^3)L. 143/2009, 67. gr.

II. kafli. [Skráningarskylda og starfsleyfi, eftirlit og reglugerðarheimild.]^1)
                              ^1)L. 143/2009, 71. gr.
 4. gr. [Fóður-, áburðar- eða sáðvörufyrirtæki skulu tilkynna Matvælastofnun um
starfsemi sína áður en starfsemi hefst. Óheimilt er að skrá fóður-, áburðar- eða
 sáðvörufyrirtæki sem ekki sýna fram á fullnægjandi aðstöðu fyrir þá starfsemi
                              sem tilkynnt er um.
 Fóðurfyrirtæki sem nota aukefni eða forblöndur í fóðurvörur eða vinna fóður úr
aukaafurðum dýra skulu hafa starfsleyfi frá Matvælastofnun og skulu þau sækja um
  starfsleyfi áður en starfsemi hefst. Heimilt er að skilyrða starfsleyfi. Ef
 einnig er kveðið á um starfsleyfisskyldu í lögum um matvæli eða sérlögum fyrir
 starfsemi sem fellur einnig undir ákvæði þessara laga skal Matvælastofnun gefa
                   út eitt starfsleyfi á grundvelli laganna.
 Gefa skal út starfsleyfi til tiltekins tíma, enda uppfylli starfsemin skilyrði
      laga og stjórnvaldsfyrirmæla sem um hana gilda. Óheimilt er að hefja
 starfsleyfisskylda starfsemi hafi starfsleyfi fyrir hana ekki verið gefið út.
Stjórnanda ber að veita Matvælastofnun upplýsingar um fyrirhugaðar breytingar á
     starfsemi sem varðað geta ákvæði starfsleyfis með hæfilegum fyrirvara.
 Matvælastofnun er heimilt að endurskoða starfsleyfi áður en gildistími þess er
 liðinn vegna breyttra forsendna, svo sem ef breytingar verða á rekstrinum eða
    vegna tækniþróunar eða breytinga á reglum um öryggi fóðurs eða framkvæmd
                              fóðureftirlits.]^1)
                              ^1)L. 143/2009, 68. gr.
5. gr. Óheimilt er að flytja til landsins, framleiða eða pakka hér á landi vörum
        sem lög þessi taka til nema tilkynna þær fyrst og láta skrá hjá
[Matvælastofnun]^1) sem staðfestir skráningu vörunnar. [Matvælastofnun]^1) skal
        aðeins skrá vörur er þeim hefur verið lýst á fullnægjandi hátt.
   [Sjávarútvegs- og landbúnaðarráðherra]^1) ákveður með reglugerð, að höfðu
      samráði við sérfræðinga [Landbúnaðarháskóla Íslands]^2) og ráðunauta
 [Bændasamtaka Íslands],^3) hvaða upplýsingar skylt er að láta fylgja vörum sem
  lög þessi ná yfir. Enn fremur skal kveðið á um merkingar og lýsingu á notkun
                             einstakra vöruflokka.
       ^1)L. 167/2007, 67. gr. ^2)L. 76/2005, 21. gr. ^3)L. 73/1996, 30. gr.
  6. gr. [Matvælastofnun]^1) skal með sýnatökum fylgjast með að vörur þær, sem
skráðar hafa verið, séu í samræmi við gildandi vörulýsingar. [Matvælastofnun]^1)
  skal hafa aðgang að eftirlitsskyldum vörum hvar og hvenær sem þess er óskað.
    Kaupandi vöru getur óskað eftir því að fram fari sérstök athugun á vegum
   [Matvælastofnunar]^1) vegna gruns um að varan sé ófullnægjandi. Kostnað af
    ítrekuðum tilefnislausum rannsóknum greiðir kaupandi samkvæmt reikningi.
         Komi í ljós að vara uppfylli ekki uppgefnar vörulýsingar getur
      [Matvælastofnun]^1) krafist stöðvunar á dreifingu og sölu vörunnar.
                              ^1)L. 167/2007, 67. gr.
[6. gr. a. Leiki rökstuddur grunur á að tiltekið fóður, áburður eða sáðvara hafi
í för með sér áhættu fyrir heilbrigði manna eða dýra skal Matvælastofnun upplýsa
  almenning um eðli áhættunnar fyrir heilsu dýra eða manna. Slíkar ráðstafanir
    Matvælastofnunar skulu miðast við eðli, alvarleika og umfang áhættunnar.
 Tilgreina skal eins nákvæmlega og unnt er fóður, áburð og sáðvöru sem um er að
 ræða, tegund vörunnar, þá áhættu sem kann að vera á ferðum og ráðstafanir sem
 hafa verið gerðar eða verða gerðar á næstunni til að fyrirbyggja, draga úr eða
                              eyða þessari áhættu.
   Ráðherra er heimilt að setja reglugerð^1) um opinbera birtingu niðurstaðna
                             eftirlits skv. 1. mgr.
    Jafnframt er ráðherra heimilt að setja með reglugerð reglur um birtingu
niðurstaðna almenns eftirlits með fóðri, áburði eða sáðvöru. Ráðherra getur m.a.
  ákveðið að kæra fresti ekki réttaráhrifum opinberrar birtingar og jafnframt
ákveðið að vissum upplýsingum sé haldið leyndum. Slíkar reglur skulu kveða á um
 framsetningu og inntak birtingarinnar, m.a. að birtingin sé rafræn og á hvaða
   tímamarki skuli birta slíkar upplýsingar. Heimilt er að birta niðurstöður
     eftirlits er varða eitt fyrirtæki eða fleiri í senn eftir atvikum.]^2)
                     ^1)Rg. 291/2010. ^2)L. 143/2009, 69. gr.
7. gr. [Til þess að tryggja framkvæmd laga þessara setur ráðherra reglugerðir^1)
 um atriði sem lög þessi ná til og varða fóður, áburð og sáðvöru. Þar skal m.a.
 kveðið nánar á um framleiðslu og markaðssetningu, hollustuhætti í framleiðslu,
rekjanleika fóðurs, merkingar og vörulýsingar, efnainnihald, aukefni, sýnatökur,
viðmiðunarmörk fyrir örverufræðilega þætti og óæskileg efni, umbúðir og pökkun,
erfðabreytt fóður og merkingar þess, eftirlit Matvælastofnunar, innra eftirlit,
   meðferð aukaafurða dýra, innflutning fóðurs, áburðar og sáðvöru frá þriðju
    ríkjum og starfsemi landamærastöðva vegna fóðurs, hraðviðvörunarkerfi og
                         stjórnun vegna neyðartilvika.
  Ráðherra er heimilt að innleiða með reglugerð^2) reglugerð Evrópuþingsins og
   ráðsins (EB) nr. 178/2002, frá 28. janúar 2002, um almennar meginreglur og
 kröfur samkvæmt lögum um matvæli, um stofnun Matvælaöryggisstofnunar Evrópu og
        um málsmeðferð vegna öryggis matvæla, sbr. ákvörðun sameiginlegu
 EES-nefndarinnar frá 27. október 2007 nr. 134/2007. Reglugerðir EB sem teknar
 verða upp í samninginn um Evrópska efnahagssvæðið og fela í sér breytingar eða
  viðbætur við reglugerð Evrópuþingsins og ráðsins (EB) nr. 178/2002, frá 28.
  janúar 2002, er einnig heimilt að innleiða með reglugerð.^3) Sama gildir um
            reglugerðir sem settar eru með tilvísun í reglugerðina.
  Ráðherra er heimilt að innleiða með reglugerð^4) reglugerð Evrópuþingsins og
ráðsins (EB) nr. 183/2005, frá 12. janúar 2005, um kröfur varðandi hollustuhætti
  sem varða fóður, sbr. ákvörðun sameiginlegu EES-nefndarinnar frá 27. október
2007 nr. 138/2007. Reglugerðir EB sem teknar verða upp í samninginn um Evrópska
efnahagssvæðið og fela í sér breytingar eða viðbætur við framangreinda reglugerð
Evrópuþingsins og ráðsins (EB) er einnig heimilt að innleiða með reglugerð. Sama
       gildir um reglugerðir sem settar eru með tilvísun í reglugerðina.
  Ráðherra er heimilt að innleiða með reglugerð^5) reglugerð Evrópuþingsins og
   ráðsins (EB) nr. 882/2004, frá 29. apríl 2004, um opinbert eftirlit til að
staðfesta að lög um fóður og matvæli og reglur um dýraheilbrigði og velferð dýra
 séu virt, sbr. ákvörðun sameiginlegu EES-nefndarinnar frá 27. október 2007 nr.
     137/2007. Reglugerðir EB sem teknar verða upp í samninginn um Evrópska
    efnahagssvæðið og fela í sér breytingar eða viðbætur við framangreindar
  reglugerðir Evrópuþingsins og ráðsins (EB) er einnig heimilt að innleiða með
 reglugerð.^6) Sama gildir um reglugerðir sem settar eru með tilvísun í þessar
                                reglugerðir EB.
  Ráðherra er heimilt að innleiða með reglugerð^7) reglugerð Evrópuþingsins og
    ráðsins (EB) nr. 1774/2002, frá 3. október 2002, um heilbrigðisreglur um
     aukaafurðir úr dýrum sem ekki eru ætlaðar til manneldis, sbr. ákvörðun
sameiginlegu EES-nefndarinnar frá 27. október 2007 nr. 135/2007 og nr. 136/2007.
 Reglugerðir EB sem teknar verða upp í samninginn um Evrópska efnahagssvæðið og
fela í sér breytingar eða viðbætur við reglugerð Evrópuþingsins og ráðsins (EB)
  nr. 1774/2002 er einnig heimilt að innleiða með reglugerð.^8) Sama gildir um
          reglugerðir sem settar eru með tilvísun í reglugerðina.]^9)
      ^1)Rg. 301/1995, sbr. 202/1996, 783/2001, 352/2002, 678/2002, 784/2003,
300/2004, 386/2004, 514/2005, 659/2006, 895/2006, 919/2006, 422/2007, 991/2007,
 1328/2007, 399/2008, 818/2008, 366/2009, 416/2009, 1013/2009 og 840/2010. Rg.
  398/1995, sbr. 499/1996, 579/1999, 785/2001 og 301/2004. Rg. 849/1999, sbr.
 477/2010. Rg. 340/2001, sbr. 381/2001, 497/2001, 755/2001, 871/2001, 281/2002,
594/2002, 202/2003, 264/2003, 647/2003, 735/2003, 740/2003, 888/2003, 302/2004,
387/2004, 887/2004, 501/2005, 502/2005, 979/2005, 657/2006, 729/2006, 800/2006,
801/2006, 1018/2006, 1068/2006, 41/2007, 365/2007, 951/2007, 122/2008, 123/2008,
195/2008, 354/2008, 444/2008, 699/2008, 700/2008, 823/2008, 952/2008, 1128/2008,
 40/2009, 44/2009, 259/2009, 265/2009, 493/2009, 575/2009, 576/2009, 673/2009,
    895/2009, 1020/2009, 1106/2009, 179/2010, 241/2010, 279/2010, 312/2010,
  344/2010, 628/2010, 719/2010 og 804/2010. Augl. 690/2001. Rg. 630/2007, sbr.
986/2007, 116/2008, 1087/2008 og 721/2010. Rg. 820/2007, sbr. 679/2008, 930/2008
  og 881/2010. Rg. 672/2008, sbr. 1089/2008. Rg. 1004/2009. Rg. 489/2010. Rg.
   564/2010. Rg. 565/2010. Rg. 820/2010. Rg. 1012/2010. Rg. 1038/2010. ^2)Rg.
  102/2010, sbr. 720/2010. ^3)Rg. 128/2010. Rg. 129/2010. Rg. 130/2010. ^4)Rg.
107/2010. ^5)Rg. 106/2010, sbr. 821/2010. Rg. 835/2010. ^6)Rg. 131/2010. ^7)Rg.
    108/2010. ^8)Rg. 120/2010. Rg. 121/2010. Rg. 122/2010. Rg. 123/2010. Rg.
  124/2010. Rg. 125/2010. Rg. 126/2010. Rg. 127/2010. ^9)L. 143/2009, 70. gr.

                       [III. kafli. Reglur um fóður.]^1)
                              ^1)L. 143/2009, 72. gr.
 [7. gr. a. Óheimilt er að markaðssetja fóður sem ekki er öruggt eða gefa dýrum
sem gefa af sér afurðir til manneldis. Fóður telst ekki öruggt til fyrirhugaðrar
  notkunar ef það er álitið heilsuspillandi fyrir menn og dýr eða verður þess
valdandi að dýraafurðir verða óhæfar til manneldis. Ef fóður, sem staðfest hefur
verið að standist ekki kröfur um öryggi fóðurs, er hluti af framleiðslueiningu,
lotu eða sendingu fóðurs í sama flokki eða með sömu einkenni skal gert ráð fyrir
    að ekkert fóður í þeirri framleiðslueiningu, lotu eða sendingu standist
 kröfurnar nema ítarlegt mat hafi leitt í ljós að engar vísbendingar séu um að
  afgangurinn af framleiðslueiningunni, lotunni eða sendingunni standist ekki
                          kröfur um öryggi fóðurs.]^1)
                              ^1)L. 143/2009, 72. gr.
[7. gr. b. Dýraprótein sem unnið er úr aukaafurðum úr dýrum má ekki nota í fóður
   eða til fóðurgerðar fyrir dýr sem alin eru upp til manneldis. Einungis er
heimilt að nota slík dýraprótein til að framleiða fóður fyrir loðdýr, gæludýr og
   önnur dýr sem ekki eru alin til manneldis, og þá aðeins ef efnasamsetning,
   framleiðsluaðferðir, geymsla, flutningur og aðrar sérkröfur vegna þessara
   aukaafurða eru í samræmi við ákvæði reglugerðar sem ráðherra skal setja um
                                slíkar afurðir.
Þrátt fyrir ákvæði 1. mgr. er heimilt að nota dýraprótein sem unnið er úr fiski
             sem fóður eða til fóðurgerðar fyrir búfé og eldisfisk.
Þó er bannað að fóðra dýr á dýrapróteini sem er unnið úr dýrum eða afurðum dýra
                                af sömu tegund.
Ráðherra setur með reglugerð ákvæði um notkun á fóðri og áburði sem búinn er til
  úr aukaafurðum úr dýrum. Þar er ráðherra heimilt að flokka þessar afurðir í
     áhættuflokka allt eftir því hversu mikil hætta stafar af þeim varðandi
útbreiðslu á smitsjúkdómum, sem og að banna notkun á einstökum flokkum ef slíkt
    reynist nauðsynlegt til að koma í veg fyrir útbreiðslu smitsjúkdóma.]^1)
                              ^1)L. 143/2009, 72. gr.
[7. gr. c. Fóðureftirlit skal m.a. byggjast á áhættugreiningu og skal áhættumat
  unnið á hlutlausan og gagnsæjan hátt á grundvelli vísindalegra upplýsinga og
gagna. Í þessum tilgangi skipar ráðherra ráðgefandi nefnd sem veitir vísindalega
  ráðgjöf um áhættumat. Stjórnendur fóðurfyrirtækja skulu innleiða, koma á og
 viðhalda framleiðsluaðferðum sem byggjast á meginreglum um hættugreiningu.]^1)
                              ^1)L. 143/2009, 72. gr.
[7. gr. d. Stjórnandi fóðurfyrirtækis ber ábyrgð á að uppfylltar séu kröfur laga
og stjórnvaldsreglna sem gilda um starfsemi þess á hverjum tíma. Stjórnandi ber
ábyrgð á öllum stigum framleiðslu, vinnslu og dreifingar í fyrirtæki undir hans
           stjórn og skal sannprófa að þessum kröfum sé fullnægt.]^1)
                              ^1)L. 143/2009, 72. gr.
[7. gr. e. Ef stjórnandi fóðurfyrirtækis álítur eða hefur ástæðu til að álíta að
fóður, sem hann hefur flutt inn, framleitt, tilreitt, unnið eða dreift, sé ekki
í samræmi við kröfur um öryggi fóðurs skal hann tafarlaust gera ráðstafanir til
   að taka umrætt fóður af markaðnum og tilkynna það Matvælastofnun. Í þessum
 tilvikum eða þar sem framleiðslueiningin, lotan eða vörusendingin stenst ekki
 kröfur um öryggi fóðurs skal farga fóðrinu nema Matvælastofnun fallist á aðra
lausn. Stjórnandi skal upplýsa notendur fóðursins á skilvirkan og nákvæman hátt
  um ástæðurnar fyrir því að það var tekið af markaðnum og, ef nauðsyn krefur,
  innkalla vörur sem þeim hafa þegar verið afhentar ef aðrar ráðstafanir nægja
                 ekki til þess að tryggja víðtæka heilsuvernd.
Stjórnandi fóðurfyrirtækis, sem ber ábyrgð á smásölu eða dreifingarstarfsemi sem
 hefur ekki áhrif á umbúðir, merkingu, öryggi eða heilnæmi fóðursins, skal gera
ráðstafanir, innan þeirra marka sem ráðast af viðkomandi starfsemi, til að taka
  vörur af markaðnum ef þær eru ekki í samræmi við kröfur um öryggi fóðurs og
 stuðla að öryggi fóðurs með því að veita þær upplýsingar sem þarf til að rekja
    feril tiltekins fóðurs í samvinnu við framleiðendur, vinnsluaðila og/eða
                                Matvælastofnun.
 Álíti stjórnandi fóðurfyrirtækis eða hafi hann ástæðu til að álíta að tiltekið
 fóður, sem hann hefur markaðssett, standist ekki kröfur um öryggi fóðurs skal
   hann þegar í stað tilkynna það Matvælastofnun. Stjórnendur skulu tilkynna
  yfirvöldum um aðgerðir til að fyrirbyggja hættu vegna notkunar þessa fóðurs.
Þeir skulu jafnframt eiga allt það samstarf við yfirvöld sem dregið getur úr eða
                      eytt áhættu vegna viðkomandi fóðurs.
Þegar nauðsyn krefur getur Matvælastofnun lagt fyrir stjórnanda fóðurfyrirtækis
að hann tilkynni henni, með hæfilegum fyrirvara, um flutning fóðurs til landsins
                              frá EES-ríkjum.]^1)
                              ^1)L. 143/2009, 72. gr.
  [7. gr. f. Á öllum stigum framleiðslu, vinnslu og dreifingar skal vera fyrir
    hendi möguleiki á að rekja feril fóðurs dýra sem gefa af sér afurðir til
  manneldis og hvers kyns efna sem nota á eða vænst er að verði notuð í fóður.
Stjórnandi fóðurfyrirtækis skal geta tilgreint alla einstaklinga og lögaðila sem
hafa afhent því fóður og hvers kyns efni sem nota á eða vænst er að verði notuð
  í fóður. Einnig skal stjórnandi geta tilgreint fyrirtæki sem fóðurfyrirtækið
hefur afhent vörur sínar. Í þessu skyni skulu umræddir stjórnendur hafa yfir að
      ráða kerfum og verklagsreglum til að gera framangreindar upplýsingar
 aðgengilegar Matvælastofnun að beiðni hennar. Þá skulu fóðurvörur vera merktar
 og auðkenndar á viðeigandi hátt til að auðveldara verði að rekja feril þeirra
     með aðstoð viðeigandi skjala eða upplýsinga í samræmi við fyrrgreindar
                                  kröfur.]^1)
                              ^1)L. 143/2009, 72. gr.
[7. gr. g. Í sérstökum tilvikum þar sem mat á fyrirliggjandi upplýsingum leiðir
  í ljós möguleika á heilsuspillandi áhrifum fóðurs en vísindaleg óvissa ríkir
 áfram er ráðherra heimilt að samþykkja nauðsynlegar bráðabirgðaráðstafanir til
 að tryggja heilsu almennings vegna hugsanlegra heilsuspillandi áhrifa fóðurs.
    Ráðstafanir, sem eru samþykktar á grundvelli 1. mgr., skulu vera í réttu
   hlutfalli við markmiðið og ekki hamla viðskiptum meira en nauðsynlegt er.
 Ráðstafanirnar skulu endurskoðaðar innan eðlilegs tíma miðað við eðli þeirrar
     áhættu fyrir líf eða heilsu manna sem greind hefur verið og þá tegund
   vísindalegra upplýsinga sem þarf til að eyða vísindalegri óvissu og til að
                       framkvæma umfangsmeira áhættumat.
  Varúðar- og varnaraðgerðir skv. 1. mgr. geta náð til alls landsins eða hluta
þess. Skal ráðherra hafa samráð við Matvælastofnun áður en til slíkra aðgerða er
                                  gripið.]^1)
                              ^1)L. 143/2009, 72. gr.
  [7. gr. h. Fóðurfyrirtæki og aðilar sem starfa við rannsóknir og greiningu á
fóðri skulu tilkynna Matvælastofnun ef í fóðri greinast örverur sem geta borist
 í dýr og þannig valdið sjúkdómum í mönnum sem eru tilkynningarskyldir samkvæmt
    ákvæðum [2]sóttvarnalaga, nr. 19/1997, eða reglna settra með stoð í þeim
                                   lögum.]^1)
                              ^1)L. 143/2009, 72. gr.
[7. gr. i. Allur innflutningur fóðurs frá ríkjum utan Evrópska efnahagssvæðisins
           sem inniheldur dýraafurðir skal fara um landamærastöðvar.
 Tilkynna skal Matvælastofnun fyrir fram um slíkan innflutning þar sem getið er
       um magn, tegund, áfangastað og hvenær áætlað er að sending berist.
Á landamærastöðvum eða í þeim höfnum sem heimild hafa fengið fyrir innflutningi
   skal fara fram athugun á skjölum og samanburður á þeim og sendingu til að
                  sannreyna uppruna hennar og ákvörðunarstað.
    Matvælastofnun skal kanna ástand fóðursins og taka sýni til rannsóknar á
rannsóknastofu. Skal hún í þeim efnum fylgja gildandi reglum um tíðni skoðana og
sýnatökur. Komi í ljós við skynmat eða rannsókn að fóðrið sé heilsuspillandi og
  verði þess valdandi að dýraafurðir verði óhæfar til manneldis skal eyða því.
Heimilt er þó að endursenda fóðrið að fengnu leyfi yfirvalda í útflutningslandi
eða taka það til annarra nota enda sé það talið öruggt. Innflytjandi er ábyrgur
  fyrir þeim kostnaði sem getur fallið til við að endursenda vöru, geyma hana,
                   taka til annarra nota eða eyða henni.]^1)
                              ^1)L. 143/2009, 72. gr.
[7. gr. j. Matvælastofnun er heimilt að fela aðilum sem hlotið hafa faggildingu
 samkvæmt lögum um faggildingu o.fl. að annast tiltekin verkefni við framkvæmd
fóðureftirlits samkvæmt lögum þessum og skal gerður um það sérstakur samningur í
hverju tilviki. Þeir skulu bundnir þagnarskyldu um það sem þeir fá vitneskju um
                 við framkvæmd eftirlitsins og leynt á að fara.
Faggiltir aðilar skulu rækja eftirlit sitt á vegum Matvælastofnunar sem fylgist
með starfi þeirra og sannreynir að þeir ræki skyldur sínar á fullnægjandi hátt,
enda skulu þeir veita stofnuninni upplýsingar um starfsemi og ástand fyrirtækja
                          á þann hátt sem hún ákveður.
Verði misbrestur á að hinir faggiltu aðilar ræki almennt skyldur sínar samkvæmt
 samningi sínum við Matvælastofnun, vanræki þeir upplýsingaskyldu sína eða gefi
rangar upplýsingar veitir stofnunin þeim áminningu eða riftir við þá samningi ef
                               sakir eru miklar.
Ráðherra setur með reglugerð nánari ákvæði um skilyrði og störf faggiltra aðila
                             samkvæmt lögum þessum.
Jafnframt getur ráðherra sett reglur um hvernig innra eftirlit fóðurfyrirtækja,
   sem starfrækt er samkvæmt vottuðu gæðakerfi, getur verið þáttur í opinberu
                                fóðureftirliti.
 Þá er ráðherra heimilt að ákveða að tilteknar rannsóknastofur, sem hlotið hafa
       faggildingu á viðkomandi rannsóknar- eða prófunarsviði, skuli vera
                         tilvísunarrannsóknastofur.]^1)
                              ^1)L. 143/2009, 72. gr.

     [IV. kafli.]^1) [Eftirlitsgjald vegna fóðurs, áburðar og sáðvöru.]^2)
                  ^1)L. 143/2009, 72. gr. ^2)L. 143/2009, 75. gr.
     8. gr. [Fyrir eftirlit samkvæmt lögum þessum skulu fóður-, áburðar- og
 sáðvörufyrirtæki greiða eftirlitsgjald sem ekki er hærra en raunkostnaður við
eftirlitið til að standa straum af eftirtöldum kostnaðarþáttum við eftirlit með
                           fóðri, áburði eða sáðvöru:
             a. launum starfsfólks sem sinnir störfum vegna eftirlits,
    b. öðrum kostnaði vegna starfsfólks, þ.m.t. vegna aðstöðu, áhalda, búnaðar,
                   þjálfunar, ferðalaga og tengds kostnaðar,
              c. kostnaði við greiningu á rannsóknastofu og sýnatöku.
  Matvælastofnun framkvæmir viðbótareftirlit, þar á meðal rannsóknir, með vöru
þegar tiltekin starfsemi eða vara fyrirtækis er ekki talin uppfylla þær almennu
   og eðlilegu kröfur sem gerðar eru til meðferðar eða heilbrigðis vara vegna
vísbendinga um smitefni, mengun eða brot gegn heilbrigðis- eða starfsreglum eða
   skyldra atvika. Raunkostnað af viðbótareftirliti ber fóður-, áburðar- eða
 sáðvörufyrirtæki. Framkvæma má viðbótareftirlit þrátt fyrir að vara hafi þegar
                           hlotið heilbrigðisvottun.
 Ráðherra er heimilt að setja reglugerð^1) um framkvæmd og inntak eftirlits og
      skal hann gefa út gjaldskrá^2) fyrir eftirlitið að fengnum tillögum
 Matvælastofnunar. Ráðherra skal afla umsagnar hlutaðeigandi hagsmunasamtaka og
   kynna þeim efni og forsendur reglugerðar og/eða gjaldskrár með a.m.k. eins
mánaðar fyrirvara. Hafi umsagnir þeirra ekki borist ráðherra að mánuði liðnum er
      honum þó heimilt að setja reglugerð og gjaldskrá án umsagna þeirra.
 Við gerð reglugerðar og gjaldskrár skal ráðherra taka tillit til eftirfarandi
                                    atriða:
         a. hvers konar fyrirtæki um er að ræða og viðkomandi áhættuþátta,
                   b. hagsmuna fyrirtækja með litla framleiðslu,
          c. hefðbundinna aðferða við framleiðslu, vinnslu og dreifingu,
         d. þarfa fyrirtækja með aðsetur á svæðum sem líða fyrir tilteknar
                          landfræðilegar takmarkanir.
   Eftirlitsgjald skal greiða samkvæmt framlögðum reikningi Matvælastofnunar.
  Innheimta má eftirlitsgjaldið með fjárnámi án undangengins dóms eða sáttar.
Matvælastofnun er heimilt að krefjast dráttarvaxta af ógreiddri fjárkröfu vegna
              eftirlits frá og með gjalddaga fram að greiðsludegi.
      Þá skulu ákvæði þessarar greinar einnig gilda eftir því sem við á um
 eftirlitsgjöld Matvælastofnunar vegna eftirlits sem hún felur faggiltum aðilum
                    að framkvæma samkvæmt þessum lögum.]^3)
      ^1)Rg. 340/2001, sbr. 381/2001, 497/2001, 755/2001, 871/2001, 281/2002,
594/2002, 202/2003, 264/2003, 647/2003, 735/2003, 740/2003, 888/2003, 302/2004,
387/2004, 887/2004, 501/2005, 502/2005, 979/2005, 657/2006, 729/2006, 800/2006,
   801/2006, 1018/2006, 1068/2006, 41/2007 og 365/2007. ^2)Rg. 234/2010, sbr.
                        50/2011. ^3)L. 143/2009, 73. gr.
[8. gr. a. Ráðherra skal setja gjaldskrá^1) vegna útgáfu starfsleyfa og vottorða
 vegna framkvæmdar á lögum þessum, svo og vegna skráningar og móttöku umsókna.
Gjaldskrá skal taka mið af kostnaði sem hlýst af útgáfu starfsleyfa og vottorða,
skráningu og móttöku umsókna og leyfisveitingum og má ákvörðun gjalds ekki vera
                           hærri en sá kostnaður.]^2)
              ^1)Rg. 234/2010, sbr. 50/2011. ^2)L. 143/2009, 74. gr.

              [V. kafli.]^1) [Þvingunarúrræði og refsiákvæði.]^2)
                  ^1)L. 143/2009, 72. gr. ^2)L. 143/2009, 77. gr.
 9. gr. [Matvælastofnun er heimilt að stöðva starfsemi að hluta eða í heild ef
 rökstuddur grunur er um að fóður, áburður eða sáðvara sé heilsuspillandi fyrir
 menn og dýr og verði þess valdandi að matvæli af dýrum sem gefa af sér afurðir
 til manneldis verða óhæf til manneldis. Sama gildir ef um er að ræða starfsemi
sem starfar án tilskilins leyfis eða hefur ekki sinnt tilkynningarskyldu skv. 4.
                                      gr.
 Einnig er Matvælastofnun heimilt að gefa fyrirmæli um afmengun fóðurs, stöðva
   eða takmarka framleiðslu og markaðssetningu fóðurs, áburðar eða sáðvöru og
 leggja hald á slíka vöru þegar rökstuddur grunur er um að varan uppfylli ekki
  ákvæði í vörulýsingu eða ákvæði laga þessara eða reglugerða settra samkvæmt
   þeim. Þegar Matvælastofnun leggur hald á fóður, áburð eða sáðvöru er henni
                heimil förgun vörunnar sé það talið nauðsynlegt.
  Þá getur Matvælastofnun jafnframt, til að knýja á um aðgerðir samkvæmt lögum
    þessum, reglugerðum eða eigin fyrirmælum samkvæmt þessum ákvæðum, beitt
                             eftirfarandi aðgerðum:
                                1. veitt áminningu,
               2. veitt áminningu og tilhlýðilegan frest til úrbóta.
   Stöðvun starfsemi og förgun á vörum skal því aðeins beitt að um alvarlegri
   tilvik eða ítrekað brot sé að ræða eða ef aðilar sinna ekki úrbótum innan
  tiltekins frests og er heimilt að leita aðstoðar lögreglu ef með þarf. Sé um
 slík brot að ræða getur Matvælastofnun afturkallað leyfi viðkomandi fyrirtækis
                          til reksturs skv. 4. gr.]^1)
                              ^1)L. 143/2009, 76. gr.
[9. gr. a. Þegar stjórnandi sinnir ekki fyrirmælum innan tiltekins frests getur
     Matvælastofnun ákveðið fyrirtæki dagsektir þar til úrbætur hafa verið
    framkvæmdar. Dagsektir renna í ríkissjóð og skal hámark þeirra ákveðið í
  reglugerð^1) sem ráðherra setur. Jafnframt er Matvælastofnun heimilt að láta
 vinna verk á kostnað hins vinnuskylda ef fyrirmæli um framkvæmd eru vanrækt og
  skal kostnaður þá greiddur til bráðabirgða af Matvælastofnun en innheimtast
    síðar hjá hlutaðeigandi fyrirtæki. Kostnað og dagsektir má innheimta með
                        fjárnámi án dóms eða sáttar.]^2)
                     ^1)Rg. 767/2010. ^2)L. 143/2009, 76. gr.
[9. gr. b. Matvælastofnun skal heimill aðgangur til skoðunar og eftirlits, þar á
meðal töku sýna og myndatöku, að öllum þeim stöðum sem lög þessi, reglugerðir og
    samþykktir ná yfir og er heimilt að leita aðstoðar lögreglu ef með þarf.
Einnig er Matvælastofnun heimilt að taka sýni þar sem starfsemi fer fram og lög
         þessi, reglugerðir settar samkvæmt þeim og samþykktir ná til.
 Stjórnanda er skylt að veita aðstoð við framkvæmd eftirlitsins og veita allar
 upplýsingar sem nauðsynlegar eru vegna eftirlits með framkvæmd laganna og ber
honum endurgjaldslaust að afhenda sýni sem talin eru nauðsynleg vegna eftirlits.
 Þá getur Matvælastofnun ákveðið að fyrirtæki skuli greiða allan kostnað vegna
 þvingunarúrræða sem framkvæmd eru samkvæmt lögum þessum og má innheimta slíkan
                  kostnað með fjárnámi án dóms eða sáttar.]^1)
                              ^1)L. 143/2009, 76. gr.
    [9. gr. c. Telji Matvælastofnun svo alvarlega hættu stafa af tiltekinni
starfrækslu eða notkun að aðgerð þoli enga bið er henni heimilt til bráðabirgða
   að stöðva starfsemi eða notkun þegar í stað, með aðstoð lögreglu ef þurfa
                                   þykir.]^1)
                              ^1)L. 143/2009, 76. gr.
  [9. gr. d. Við meðferð mála skv. 9. gr., 9. gr. a, 9. gr. b og 9. gr. c skal
   fara eftir ákvæðum stjórnsýslulaga og öðrum reglum stjórnsýsluréttar.]^1)
                              ^1)L. 143/2009, 76. gr.
 [9. gr. e. Brot gegn ákvæðum þessara laga og stjórnvaldsreglum settum samkvæmt
þeim varða sektum hvort sem þau eru framin af ásetningi eða stórfelldu gáleysi.
   Sé um stórfelld eða ítrekuð ásetningsbrot að ræða skulu þau að auki varða
                         fangelsi allt að tveimur árum.
    Sektir má ákvarða lögaðila þó að sök verði ekki sönnuð á stjórnanda eða
   starfsmenn hans eða aðra þá einstaklinga sem í þágu hans starfa, enda hafi
  brotið orðið eða getað orðið til hagsbóta fyrir lögaðilann. Þó skal lögaðili
 ekki sæta refsingu ef um óhapp er að ræða. Einnig má, með sömu skilyrðum, gera
 lögaðila sekt ef stjórnandi eða starfsmenn hans eða aðrir einstaklingar sem í
                     þágu hans starfa gerast sekir um brot.
      Mál út af brotum skv. 1. og 2. mgr. skulu sæta meðferð sakamála.]^1)
                              ^1)L. 143/2009, 76. gr.
                     10. gr. Lög þessi öðlast þegar gildi.

References

   Visible links
   1. file://2008088.html
   2. file://1997019.html
