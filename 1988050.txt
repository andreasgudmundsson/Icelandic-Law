
   --------------------------------------------------------------------------

                                                          Lög um virðisaukaskatt

                              1988 nr. 50 24. maí

   --------------------------------------------------------------------------

                                 Upphafsákvæði.
                                     1. gr.
          Greiða skal í ríkissjóð virðisaukaskatt af viðskiptum innan lands á
      öllum stigum, svo og af innflutningi vöru og þjónustu, eins og nánar er
                                                      ákveðið í lögum þessum.

                                   I. kafli.
                                Skattskyldusvið.
                                     2. gr.
          [Skattskyldan nær til allra vara og verðmæta, nýrra og notaðra.]^1)
   Með vörum í þessu sambandi teljast ekki fasteignir, en hins vegar rafmagn,
         varmi og önnur orka. Hlutabréf, skuldabréf, eyðublöð og aðrir slíkir
              hlutir eru vörur þegar þeir eru látnir í té sem prentvarningur.
   Peningaseðlar, mynt og frímerki eru vörur þegar þeir hlutir eru seldir sem
                                                              söfnunargripir.
              Skattskyldan nær til allrar vinnu og þjónustu, hverju nafni sem
                                                     nefnist, sbr. þó 3. mgr.
            [Eftirtalin vinna og þjónusta er undanþegin virðisaukaskatti:]^1)

   1.
           Þjónusta sjúkrahúsa, fæðingarstofnana, heilsuhæla og annarra
           hliðstæðra stofnana, svo og lækningar, tannlækningar og önnur
           eiginleg heilbrigðisþjónusta.
   2.
           Félagsleg þjónusta, svo sem rekstur leikskóla, barnaheimila,
           skóladagheimila og upptökuheimila og önnur hliðstæð þjónusta.
   3.
           [Rekstur skóla og menntastofnana, svo og ökukennsla, flugkennsla
           og danskennsla.]^1)
   4.
           [Starfsemi safna, svo sem bókasafna, listasafna og
           náttúrugripasafna, og hliðstæð menningarstarfsemi. Sama gildir um
           aðgangseyri að tónleikum, íslenskum kvikmyndum, listdanssýningum,
           leiksýningum og leikhúsum, enda tengist samkomur þessar ekki á
           neinn hátt öðru samkomuhaldi eða veitingastarfsemi.]^1)
   5.
           [Íþróttastarfsemi, svo og [leiga á aðstöðu til
           íþróttastarfsemi],^2) aðgangseyrir að sundstöðum, skíðalyftum,
           íþróttamótum, íþróttasýningum og heilsuræktarstofum.]^1)
   6.
           [Fólksflutningar. Flutningur á ökutækjum með ferjum, sem eru í
           beinum tengslum við fólksflutninga, telst til fólksflutninga
           samkvæmt þessum staflið.]^2)
   7.
           [Póstþjónusta sem opinber aðili hefur einkaleyfi á, samkvæmt
           [2]póstlögum, nr. 33/1986. Undanþágan nær einnig til viðtöku og
           dreifingar á öðrum árituðum bréfapóstsendingum, þar með talin
           póstkort, blöð og tímarit, og til almennra dreifisendinga og
           opinna bréfa.]^3)
   8.
           [Fasteignaleiga og útleiga bifreiðastæða. Útleiga hótel- og
           gistiherbergja og útleiga tjaldstæða er þó skattskyld, svo og
           önnur gistiþjónusta þegar leigt er til skemmri tíma en eins
           mánaðar.]^2)
   9.
           Vátryggingarstarfsemi.

                10.
                        Þjónusta banka, sparisjóða og annarra lánastofnana,
                        svo og verðbréfamiðlun.
                11.
                        Happdrætti og getraunastarfsemi.
                12.
                        Starfsemi rithöfunda og tónskálda við samningu
                        hugverka og sambærileg liststarfsemi.
                13.
                        [Þjónusta ferðaskrifstofa.]^2)
                14.
                        Útfararþjónusta og prestsþjónusta hvers konar.
                15.
                        ...^1)

          Undanþágur skv. 3. mgr. ná aðeins til sölu eða afhendingar vinnu og
          þjónustu sem þar getur, en ekki til virðisaukaskatts (innskatts) af
   aðföngum til hinnar undanþegnu starfsemi, sbr. 3. og 4. mgr. 15. gr. og 1.
                                                                 mgr. 16. gr.
        Fjármálaráðherra getur með reglugerð^4) undanþegið góðgerðarstarfsemi
     skattskyldu þegar hagnaður af henni rennur að öllu leyti til líknarmála.
            [Fjármálaráðherra er heimilt að setja í reglugerð nánari skilyrði
                                 fyrir undanþágum samkvæmt þessari grein.]^1)

   ^1)[3]L. 119/1989, 1. gr. Með [4]l. 26/1991, 35. gr., er mælt fyrir um
   heimild fjármálaráðherra til að fella niður eða endurgreiða vsk. af gjöfum
   til björgunarsveita, mannúðarmála, líknarmála og vísindarannsókna, en sú
   heimild var þó ekki felld inn í þessa grein [5]l. 50/1988.^2)[6]L.
   122/1993, 16. gr.^3)[7]L. 46/1995, 1. gr.^4)Rg. 564/1989.

                                   II. kafli.
     Skattskyldir aðilar, aðilar undanþegnir skatti og tilkynningarskylda.
                                     3. gr.
        Skylda til að innheimta virðisaukaskatt og standa skil á honum í
   ríkissjóð hvílir á þessum aðilum:

   1.
           Þeim sem í atvinnuskyni eða með sjálfstæðri starfsemi sinni selja
           eða afhenda vörur eða verðmæti ellegar inna af hendi skattskylda
           vinnu eða þjónustu.
   2.
           [Samvinnufélögum, svo og öðrum félögum og stofnunum, enda þótt þau
           séu undanþegin skattskyldu samkvæmt [8]lögum nr. 75/1981, um
           tekjuskatt og eignarskatt, eða sérstökum lögum, að því leyti sem
           þessir aðilar selja vörur eða skattskylda þjónustu í samkeppni við
           atvinnufyrirtæki. Skattskyldan tekur einnig til þess þegar
           einungis er selt félagsmönnum eða eingöngu eru seldar skattskyldar
           vörur og þjónusta félagsmanna.]^1)
   3.
           Opinberum orku- og veitufyrirtækjum að því leyti sem þau selja
           skattskyldar vörur og þjónustu.
   4.
           Ríki, bæjar- og sveitarfélögum og stofnunum eða fyrirtækjum þeirra
           að því leyti sem þeir aðilar selja vörur eða skattskylda þjónustu
           í samkeppni við atvinnufyrirtæki.
   5.
           Uppboðshöldurum.
   6.
           Umboðsmönnum og öðrum sem eru í fyrirsvari fyrir erlenda aðila sem
           reka hér á landi skattskyld viðskipti.

        Fjármálaráðherra getur ákveðið^2) með hliðsjón af samkeppnisaðstæðum
   að atvinnufyrirtæki, félög, stofnanir og aðrir aðilar greiði
   virðisaukaskatt af skattskyldum vörum og þjónustu þegar vara er framleidd
   eða þjónusta innt af hendi eingöngu til eigin nota.

   ^1)[9]L. 111/1992, 47. gr.^2)Rg. 562/1989, sbr. 143/1991. Rg. 576/1989.
   Rg. 248/1990.

                                     4. gr.
        Undanþegnir skattskyldu skv. 3. gr. eru:

   1.
           Aðilar sem eingöngu selja vöru eða þjónustu sem undanþegin er
           virðisaukaskatti.
   2.
           [Listamenn, að því er varðar sölu þeirra á eigin listaverkum, enda
           falli listaverkin undir tollskrárnúmer 9701.10009703.0000, svo og
           uppboðshaldarar að því er varðar sölu þessara verka á
           listmunauppboðum, sbr. [10]lög nr. 36/1987.]^1)
   3.
           Þeir sem selja skattskylda vöru eða þjónustu fyrir minna en
           100.000 kr. á ári.
   4.
           [Skólamötuneyti.]^1)

   ^1)[11]L. 119/1989, 2. gr.

                                     5. gr.
        Hver sá, sem skattskyldur er skv. 3. gr., sbr. 4. gr., skal
   ótilkvaddur og eigi síðar en átta dögum áður en starfsemi hefst tilkynna
   atvinnurekstur sinn eða starfsemi til skráningar hjá skattstjóra þar sem
   hann er heimilisfastur. Breytingar, sem verða á starfsemi eftir að
   skráning hefur farið fram, skal tilkynna eigi síðar en átta dögum eftir að
   breyting á sér stað.
        Skattstjóri gefur út staðfestingu til skráningarskylds aðila um að
   skráning hafi átt sér stað.
        Tilkynningar skv. 1. mgr. skal senda á þar til gerðum eyðublöðum sem
   ríkisskattstjóri lætur gera. Ríkisskattstjóri ákveður hvaða upplýsingar
   skuli gefa á þessum eyðublöðum.
        [Nú hefur aðili, sem að mati skattstjóra bar að tilkynna
   atvinnurekstur sinn eða starfsemi skv. 1. mgr., eigi sinnt umræddri
   tilkynningarskyldu og skal þá skattstjóri úrskurða hann sem skattskyldan
   aðila samkvæmt ákvæðum 3. gr. og tilkynna aðilanum þar um.]^1)
        [Eigi skal skrá aðila samkvæmt þessari grein ef samanlagðar tekjur
   hans af sölu skattskyldrar vöru og þjónustu eru að jafnaði lægri en
   kostnaður við aðföng sem keypt eru með virðisaukaskatti til starfseminnar,
   þar með talið vegna kaupa varanlegra rekstrarfjármuna. Þó á aðili rétt á
   skráningu ef hann sýnir fram á að kaup á fjárfestingarvörum standa í beinu
   sambandi við framleiðslu vöru til sölu í atvinnuskyni á síðari
   rekstrarárum.
        Fjármálaráðherra er heimilt að setja í reglugerð nánari ákvæði um
   skráningu, þar með talið um afturvirka skráningu til allt að sex ára og um
   tryggingu vegna skráningar skv. 2. málsl. 5. mgr.]^2)

   ^1)[12]L. 119/1989, 3. gr.^2)[13]L. 40/1995, 1. gr.

                                     6. gr.
        Fjármálaráðherra getur sett reglur^1) um að fyrirtæki, sem selja aðra
   þjónustu en þá sem skattskyld er skv. 2. gr., geti farið fram á skráningu
   (frjáls skráning).
        Fyrirtæki, sem skráð eru samkvæmt heimild í 1. mgr., skulu greiða
   virðisaukaskatt af sölu þeirrar þjónustu sem hin frjálsa skráning nær til.
        Skráning skv. 1. mgr. getur aldrei verið til skemmri tíma en tveggja
   ára.
        Þeim, sem stunda byggingarstarfsemi eða mannvirkjagerð á eigin
   kostnað í þeim tilgangi að selja fasteignir skráðum aðilum samkvæmt lögum
   þessum, er heimilt að sækja um sérstaka skráningu til skattstjóra. Heimili
   skattstjóri slíka skráningu er aðila heimilt að færa til frádráttar sem
   innskatt virðisaukaskatt af öllum aðföngum er varða sölu hans á fasteign
   til hins skráða kaupanda, sbr. 1. mgr. 16. gr. Ráðherra setur nánari
   reglur um skilyrði sem uppfylla þarf til að öðlast skráningu samkvæmt
   þessari málsgrein, svo og um reikningshald og uppgjör til virðisaukaskatts
   samkvæmt henni.

   ^1)Rg. 577/1989. Rg. 487/1992, sbr. 180/1993. Rg. 170/1993. Rg. 63/1994.
   Rg. 125/1994.

                                  III. kafli.
                                   Skattverð.
                                     7. gr.
        Skattverð er það verð sem virðisaukaskattur er reiknaður af við sölu
   á vörum og verðmætum, skattskyldri vinnu og þjónustu. Skattverð miðast við
   heildarendurgjald eða heildarandvirði hins selda án virðisaukaskatts.
        Til skattverðs telst m.a.:

   1.
           Skattar og gjöld samkvæmt öðrum lögum sem á hafa verið lögð á
           fyrri viðskiptastigum eða greidd hafa verið við innflutning til
           landsins eða virðisaukaskattsskyldur aðili á að standa skil á
           vegna sölu.
   2.
           Umbúðakostnaður, sendingarkostnaður, vátryggingar og slíkur
           kostnaður sem er innifalinn í verði eða seljandi krefur kaupanda
           sérstaklega um.
   3.
           Tengingar- og stofngjöld og aðrar fjárhæðir sem seljandi krefur
           kaupanda um sem skilyrði fyrir afhendingu skattskyldrar vöru og
           þjónustu.
   4.
           Umboðs- og sölulaun og uppboðsþóknun.
   5.
           Afslættir sem háðir eru skilyrðum sem ekki eru uppfyllt við
           afhendingu (reikningsútgáfu). Hins vegar skal óskilyrtur
           afsláttur, sem veittur er við afhendingu á hinni seldu vöru, vinnu
           eða þjónustu, dreginn frá söluverði við ákvörðun á skattverði.
   6.
           Verðbætur sem falla til fram að afhendingu vöru eða þjónustu. Hins
           vegar teljast vextir og verðbætur, sem hvort tveggja er reiknað
           við sölu með afborgunarskilmálum, ekki með í skattverði enda sé
           sérstaklega tilgreint í kaupsamningi hver vaxta- og
           verðbótagreiðsla sé hverju sinni.
   7.
           Þjónustugjald sem ekki er innifalið í vöruverði.

                                     8. gr.
        Þegar eigandi tekur út úr eigin fyrirtæki vörur eða skattskylda
   þjónustu til eigin nota skal skattverð miðast við almennt gangverð án
   virðisaukaskatts. Sama gildir um vörur og þjónustu sem fyrirtækið notar í
   öðrum tilgangi en varðar sölu þess á skattskyldum vörum og þjónustu eða í
   tilgangi er varðar atriði sem rakin eru í 3. mgr. 16. gr.
        Við skipti á vörum eða þjónustu eða við afhendingu vöru án
   endurgjalds skal miða skattverð við almennt gangverð í sams konar
   viðskiptum. Liggi slíkt almennt gangverð ekki fyrir skal miða skattverð
   við reiknað útsöluverð þar sem tekið er tillit til alls kostnaðar að
   viðbættri þeirri álagningu sem almennt er notuð á vörur eða þjónustu af
   sama tagi.
        Ákvæði 2. mgr. þessarar greinar skulu einnig gilda um skattskyldar
   vörur og þjónustu sem fyrirtæki notar til að byggja fasteign til notkunar
   fyrir eiganda þess. Hið sama gildir um skattskyldar vörur og þjónustu sem
   fyrirtæki notar til að byggja fasteign á eigin kostnað þegar nota á
   fasteignina í öðrum tilgangi en varðar sölu þess á skattskyldum vörum og
   þjónustu eða til að byggja fasteign sem síðar á að selja eða leigja eða
   nota í tilgangi er varðar atriði sem rakin eru í 3. mgr. 16. gr.
        [Ríkisskattstjóri skal gefa út reglur um mat til verðs samkvæmt
   þessari grein.]^1)

   ^1)[14]L. 119/1989, 4. gr.

                                     9. gr.
        Við viðskipti milli skyldra eða tengdra aðila skal miða skattverð við
   almennt gangverð í sams konar viðskiptum milli ótengdra aðila.

                                    10. gr.
        [Við sölu notaðra vélknúinna ökutækja, sem seljandi hefur keypt til
   endursölu í atvinnuskyni, er honum heimilt að miða skattverð við 80,32% af
   mismun innkaupsverðs og söluverðs ökutækis að meðtöldum virðisaukaskatti.
   Sé söluverð lægra en kaupverð reiknast enginn skattur.
        [Bílaleigum og tryggingafélögum, sem vegna starfsemi sinnar hafa
   keypt notuð ökutæki, er heimilt að ákvarða skattverð skv. 1. mgr. við
   endursölu þeirra.]^1)
        Sé skattverð notaðra ökutækja ákvarðað með þeim hætti, sem lýst er í
   1. og 2. mgr., má ekki tilgreina fjárhæð virðisaukaskatts á reikningi eða
   á annan hátt þannig að hægt sé að reikna út fjárhæð virðisaukaskattsins,
   hvorki vegna sölunnar til endurseljandans né vegna endursölunnar
   sjálfrar.]^2)

   ^1)[15]L. 40/1995, 2. gr.^2)[16]L. 122/1993, 17. gr.

                                   IV. kafli.
                               Skattskyld velta.
                                    11. gr.
        Til skattskyldrar veltu skráðs aðila telst öll sala eða afhending
   vöru og verðmæta gegn greiðslu, svo og seld vinna og þjónusta. Hér með
   telst andvirði vöru eða skattskyldrar þjónustu sem fyrirtæki selur eða
   framleiðir og eigandi tekur út til eigin nota. Til skattskyldrar veltu
   telst einnig andvirði skattskyldrar vöru og þjónustu sem fyrirtæki notar í
   öðrum tilgangi en varðar sölu þess á skattskyldum vörum og þjónustu eða í
   tilgangi er varðar atriði sem rakin eru í 3. mgr. 16. gr.
        Til skattskyldrar veltu telst sala eða afhending á vöru sem seld er í
   umsýslu- eða umboðssölu.
        Til skattskyldrar veltu telst sala eða afhending á vélum, tækjum og
   öðrum rekstrarfjármunum. Sama gildir um vörubirgðir, vélar, tæki og aðra
   rekstrarfjármuni þegar fyrirtæki tilkynnir sig út af skrá, sbr. 1. mgr. 5.
   gr.

                                    12. gr.
        Til skattskyldrar veltu telst ekki:

   1.
           Vara sem seld er úr landi, svo og vinna og þjónusta sem veitt er
           erlendis.
   2.
           Vöruflutningar milli landa og vöruflutningar innan lands þegar
           flutt er beint til eða frá landinu.
   3.
           Vinna við vöru á kostnað erlends aðila þegar fyrirtækið, sem
           annast vinnuna, flytur vöruna út að vinnu lokinni, svo og gerð og
           mótun vöru á kostnað erlends aðila þegar framleiða á vöruna
           erlendis.
   4.
           Hönnun, skipulagning, áætlanagerð og önnur sambærileg vinna er
           varðar byggingar og aðrar fasteignir á erlendri grund.
   5.
           Vistir, eldsneyti, tæki og annar búnaður sem afhentur er til nota
           um borð í millilandaförum, svo og sú þjónusta sem veitt er slíkum
           förum. Undanþága þessi nær þó ekki til skemmtibáta og
           einkaloftfara.
   6.
           [Sala og útleiga loftfara og skipa. Undanþága þessi nær þó ekki
           til skipa sem eru undir 6 metrum að lengd, skemmtibáta eða
           einkaloftfara.]^1)
   7.
           [Skipasmíði og]^2) viðgerðar- og viðhaldsvinna við skip og loftför
           og fastan útbúnað þeirra, svo og efni og vörur sem það fyrirtæki,
           sem annast viðgerðina, notar og lætur af hendi við þá vinnu.
           [Undanþága þessi nær þó ekki til skipa sem eru undir 6 metrum að
           lengd, skemmtibáta eða einkaloftfara.]^1)
   8.
           [Samningsbundnar greiðslur úr ríkissjóði vegna mjólkurframleiðslu
           og sauðfjárframleiðslu.]^3)

   9.11. ...^1)

        Fjármálaráðherra getur í reglugerð^4) sett nánari skilyrði fyrir
   undanþágum skv. 1. mgr. Einnig getur hann ákveðið að þjónusta, sem innt er
   af hendi hér á landi fyrir aðila heimilisfasta erlendis, sé undanþegin með
   sama hætti. ...^2)
        Til skattskyldrar veltu telst ekki sala á vörum sem keyptar hafa
   verið eða notaðar í þeim tilgangi eingöngu er um ræðir í 3. mgr. 16. gr.
        Eignayfirfærslu vörubirgða, véla og annarra rekstrarfjármuna má ekki
   telja til skattskyldrar veltu þegar yfirfærslan á sér stað í sambandi við
   eigendaskipti á fyrirtæki eða hluta þess og hinn nýi eigandi hefur með
   höndum skráðan eða skráningarskyldan rekstur samkvæmt lögum þessum. Við
   slíka sölu skal seljandi tilkynna skattyfirvöldum um eigendaskipti og
   söluandvirði eigi síðar en átta dögum eftir að eignayfirfærsla fór fram.

   ^1)[17]L. 111/1992, 48. gr.^2)[18]L. 119/1989, 6. gr.^3)[19]L. 122/1993,
   18. gr.^4)Rg. 500/1989, 563/1989, 194/1990.

                                   V. kafli.
                          Uppgjör skattskyldrar veltu.
                                    13. gr.
        Skattskyld velta á hverju uppgjörstímabili, sbr. 24. gr., telst
   heildarskattverð allra vara sem afhentar hafa verið, svo og
   heildarskattverð allrar skattskyldrar vinnu og þjónustu sem innt hefur
   verið af hendi á tímabilinu.
        [Ef gefinn er út reikningur vegna afhendingar telst hún hafa farið
   fram á útgáfudegi reiknings, enda sé reikningur gefinn út fyrir eða
   samtímis afhendingu.]^1)
        Þegar greiðsla fer fram að fullu eða að hluta áður en afhending á sér
   stað teljast [80,32%]^2) af hinni mótteknu fjárhæð til skattskyldrar veltu
   á því tímabili sem greiðsla fer fram, [eða 87,72% þegar um er að ræða sölu
   skv. 2. mgr. 14. gr.].^1) ...^2)
        Vörur, sem afhentar eru til umsýslu- eða umboðssölu, má annaðhvort
   telja til skattskyldrar veltu á því uppgjörstímabili þegar afhending fer
   fram eða til veltu þess tímabils þegar gert er upp við umsýslu- eða
   umboðsmann. Sé síðarnefnda aðferðin valin má ekki gefa út reikning skv.
   20. gr. fyrr en uppgjörið fer fram.
        Við uppgjör á skattskyldri veltu er seljanda heimilt að draga frá sem
   hér segir:

   1.
           [80,32%]^2) þeirrar fjárhæðar sem hann endurgreiðir viðskiptavinum
           sínum vegna endursendra vara, [eða 87,72% þegar um er að ræða sölu
           skv. 2. mgr. 14. gr.].^1)
   2.
           [80,32%]^2) af töpuðum útistandandi viðskiptaskuldum, enda hafi
           hin tapaða fjárhæð áður verið talin til skattskyldrar veltu, [eða
           87,72% þegar um er að ræða sölu skv. 2. mgr. 14. gr.].^1) Fáist
           fjárhæðin síðar greidd skulu [80,32%]^2) hennar talin með
           skattskyldri veltu á því tímabili þegar hún fæst greidd, [eða
           87,72% þegar um er að ræða sölu skv. 2. mgr. 14. gr.].^1)
   3.
           Afslátt sem veittur er eftir að afhending hefur átt sér stað ef
           hann er veittur aðila sem getur dregið virðisaukaskattinn frá sem
           innskatt í uppgjöri sínu, sbr. 3. og 4. mgr. 15. gr., og skilyrði
           til að veita afslátt voru ekki fyrir hendi við afhendingu.
           Afsláttur af þessu tagi til annarra er ekki frádráttarbær.
           Frádráttur samkvæmt þessum tölulið er háður því að gefinn sé út
           innleggsreikningur (kreditreikningur) fyrir afslættinum og fjárhæð
           skattsins komi þar einnig fram, sbr. 1. og 3. mgr. 20. gr.

        Skattskyld vara og þjónusta, sem eigandi tekur út úr eigin fyrirtæki,
   telst til skattskyldrar veltu á því uppgjörstímabili þegar úttektin á sér
   stað. Sama gildir um skattskylda vöru og þjónustu sem fyrirtæki notar í
   öðrum tilgangi en varðar sölu þess á skattskyldum vörum og þjónustu eða í
   tilgangi er varðar atriði sem rakin eru í 3. mgr. 16. gr.

   ^1)[20]L. 111/1992, 49. gr.^2)[21]L. 119/1989, 7. gr.

                                   VI. kafli.
                                 Skatthlutfall.
                                    14. gr.
        [Virðisaukaskattur skal vera 24,5% og rennur hann í ríkissjóð.]^1)
        [Þrátt fyrir ákvæði 1. mgr. skal virðisaukaskattur af sölu á
   eftirtalinni vöru og þjónustu vera 14%:

   1.
           ...^2)
   2.
           Útleiga hótel- og gistiherbergja og önnur gistiþjónusta.
   3.
           ...^2)
   4.
           Afnotagjöld útvarpsstöðva.
   5.
           Sala tímarita, dagblaða og landsmála- og héraðsfréttablaða.
   6.
           Sala bóka á íslenskri tungu, jafnt frumsaminna sem þýddra.
   7.
           Sala á heitu vatni, rafmagni og olíu til hitunar húsa og
           laugarvatns.]^3)
   [8.
           Sala á matvörum og öðrum vörum til manneldis samkvæmt nánari
           afmörkun í reglugerð,^4) þó ekki sala á sælgæti og drykkjarvörum
           og fleiri vörum sem falla undir gjaldflokk D í [22]lögum nr.
           97/1987, um vörugjald, né sala á áfengum drykkjum og
           ógerilsneyddri mjólk. Sala veitingahúsa, mötuneyta og annarra
           hliðstæðra aðila á tilreiddum mat og þjónustu er þó skattskyld
           skv. 1. mgr. þessarar greinar.]^2)

   ^1)[23]L. 119/1989, 8. gr.^2)[24]L. 122/1993, 19. gr.^3)[25]L. 111/1992,
   50. gr.^4)Rg. 554/1993, sbr. 30/1994, 147/1994 og 335/1994.

                                  VII. kafli.
                          Uppgjör á virðisaukaskatti.
                                    15. gr.
        Skattskyldir aðilar skv. 3. gr. skulu greiða í ríkissjóð mismun
   útskatts og innskatts hvers uppgjörstímabils, sbr. 24. gr. Sé innskattur á
   uppgjörstímabili hærri en útskattur skal ríkissjóður endurgreiða
   mismuninn, sbr. 26. gr.
        Útskattur merkir í lögum þessum þann virðisaukaskatt sem fellur á
   skattskylda sölu eða afhendingu skattaðila á tímabilinu, sbr. V. kafla.
        Innskattur merkir í lögum þessum þann virðisaukaskatt sem á
   tímabilinu fellur á kaup skattaðila á skattskyldum vörum og þjónustu til
   nota í rekstrinum, sbr. þó 16. gr.
        Innskattur á uppgjörstímabili er sá virðisaukaskattur sem fram kemur
   á reikningum þeirra sem selt hafa hinum skattskylda aðila á tímabilinu,
   svo og virðisaukaskattur af innflutningi hans á tímabilinu, sbr. XI.
   kafla.

                                    16. gr.
        Til innskatts á hverju uppgjörstímabili, sbr. 24. gr., skal telja
   virðisaukaskatt af aðkeyptum rekstrarfjármunum, vörum, vinnu, þjónustu og
   öðrum aðföngum sem eingöngu varða sölu skattaðila á vörum og skattskyldri
   þjónustu.
        Fjármálaráðherra er heimilt að setja reglur^1) um að til innskatts
   megi telja ákveðinn hluta af virðisaukaskatti innkaupa sem ekki varða
   eingöngu sölu skattaðila á vörum og skattskyldri þjónustu. [Jafnframt er
   ráðherra heimilt að kveða á um í reglugerð að aðilar, sem kaupa notuð
   ökutæki til niðurrifs í atvinnuskyni, geti reiknað sér innskatt sem
   skráður er á sérstakan reikning og nemur 19,68% af kaupverði vörunnar.]^2)
   Ráðherra getur einnig sett reglur um leiðréttingu á frádrætti vegna
   innskatts þegar breyting verður á notkun varanlegra rekstrarfjármuna, þar
   á meðal fasteigna, sem hefur í för með sér breytingu á frádráttarrétti.
   Leiðréttingin getur tekið til allt að fimm ára frá því að fjármunanna var
   aflað. Varðandi fasteignir getur leiðréttingin þó tekið til allt að tíu
   ára. Í reglum um slíkar leiðréttingar getur ráðherra haft hliðsjón af þeim
   verðbreytingum sem orðið hafa frá því að fjármunanna var aflað.
        Til innskatts er ekki heimilt að telja virðisaukaskatt af aðföngum er
   varða eftirfarandi:

   1.
           Kaffistofu eða mötuneyti skattaðila og hvers konar fæðiskaup hans.
   2.
           Öflun eða rekstur íbúðarhúsnæðis fyrir eiganda eða starfsmenn.
   3.
           Hlunnindi til eiganda eða starfsmanna.
   4.
           Öflun og rekstur orlofsheimila, sumarbústaða, barnaheimila og þess
           háttar fyrir eiganda eða starfsmenn.
   5.
           Risnu og gjafir.
   6.
           [Öflun, rekstur og leigu fólksbifreiða fyrir níu menn eða
           færri.]^3)

        Ríki, bæjar- og sveitarfélög og stofnanir þeirra mega einungis telja
   til innskatts virðisaukaskatt af þeim aðföngum sem eingöngu varða sölu á
   skattskyldri vöru eða þjónustu, sbr. 4. tölul. 1. mgr. 3. gr. Sama á við
   um innskatt af skattskyldum eigin notum þeirra aðila er greinir í 2. mgr.
   3. gr.
        Þegar vörur, sem notaðar eru af eiganda fyrirtækis, teljast til
   skattskyldrar veltu fyrirtækisins skv. 1. mgr. 11. gr. má telja
   virðisaukaskatt af innkaupunum til innskatts. Hið sama gildir um
   skattskyldar vörur og þjónustu sem fyrirtæki notar í öðrum tilgangi en
   varðar sölu þess á skattskyldum vörum og þjónustu eða í tilgangi er varðar
   atriði er rakin eru í 3. mgr. þessarar greinar.
        Þrátt fyrir ákvæði 6. tölul. 3. mgr. þessarar greinar er skattskyldum
   aðilum, sem hafa með höndum sölu eða leigu bifreiða, heimilt að telja
   skatt af aðföngum vegna þeirra viðskipta sem innskatt.
        [Skattskyldum aðilum er skylt, eftir nánari reglum sem
   fjármálaráðherra setur með reglugerð, að auðkenna ökutæki sín þegar
   virðisaukaskattur af öflun þeirra eða leigu telst til innskatts.]^4)
        [Þeir aðilar, sem um ræðir í 1. mgr. 10. gr., geta við skil á
   virðisaukaskatti dregið frá reiknuðum útskatti á hverju uppgjörstímabili
   19,68% af neikvæðum mismun á söluverði og innkaupsverði seldra ökutækja á
   viðkomandi uppgjörstímabili, enda eigi formskilyrði 3. mgr. 10. gr. við um
   söluna að öðru leyti.]^5)

   ^1)Rg. 192/1993, sbr. 306/1994.^2)[26]L. 122/1993, 20. gr.^3)[27]L.
   106/1990, 3. gr.^4)[28]L. 111/1992, 51. gr.^5)[29]L. 40/1995, 3. gr.

                                  VIII. kafli.
                               Tilhögun bókhalds.
                                    17. gr.
        Allir, sem skattskyldir eru samkvæmt lögum þessum, skulu auk þess sem
   fyrir er mælt í lögum nr. [145/1994],^1) um bókhald, haga bókhaldi sínu og
   uppgjöri til virðisaukaskatts þannig að skattyfirvöld geti jafnan gengið
   úr skugga um réttmæti virðisaukaskattsskila, og á það einnig við um þá sem
   ekki eru taldir bókhaldsskyldir samkvæmt bókhaldslögum.
        [Allar bækur, uppgjör og gögn, er varða virðisaukaskattsskil, skal
   varðveita í sjö ár frá lokum viðkomandi reikningsárs. Þeim sem nota
   sjóðvélar er þó ekki skylt að varðveita innri strimla lengur en þrjú ár
   frá lokum viðkomandi reikningsárs enda liggi fyrir fullfrágengið bókhald
   og undirritaður ársreikningur.]^1)

   ^1)[30]L. 40/1995, 4. gr.

                                    18. gr.
        Skattskyldir aðilar skulu annaðhvort hafa í aðalbókhaldi sínu
   sérstaka reikninga fyrir þær fjárhæðir er færa skal á
   virðisaukaskattsskýrslu eða færa þær í sérstakar undirbækur eða yfirlit
   sem byggð eru á aðalbókhaldinu. Færslum skal þannig hagað að rekja megi
   einstakar fjárhæðir á virðisaukaskattsskýrslu til þeirra gagna sem á er
   byggt.
        Reki aðili, sem er skattskyldur samkvæmt lögum þessum, margþætta
   starfsemi, þannig að sumir þættir hennar séu skattskyldir en aðrir
   undanþegnir skattskyldu, skulu hin skattskyldu og undanþegnu viðskipti
   greinilega aðgreind bæði í bókhaldi hans og á virðisaukaskattsskýrslu.
        Virðisaukaskattsskyldum innkaupum og þeim sem undanþegin eru
   virðisaukaskatti skal halda aðgreindum í bókhaldi.
        Í bókhaldi skal og færa sérstaka reikninga yfir innskatt annars vegar
   og útskatt hins vegar. Reikninga þessa má færa í lok hvers
   uppgjörstímabils, enda sé hægt að reikna skattfjárhæðirnar beint á
   grundvelli reikninga bókhaldsins yfir kaup og sölu skattskyldrar vöru og
   þjónustu.
        [Skattskyldir aðilar, sem ekki færa bókhald samkvæmt [31]lögum nr.
   145/1994, um bókhald, skulu færa sérstakt bókhald yfir hin skattskyldu
   viðskipti. Fjármálaráðherra setur nánari reglur um tilhögun slíks
   bókhalds.]^1)

   ^1)[32]L. 40/1995, 5. gr.

                                    19. gr.
        Sala skattskyldra aðila samkvæmt lögum þessum skal teljast skattskyld
   að því marki sem aðilar þessir geta ekki sýnt fram á með bókhaldi og
   gögnum sem þeim er skylt að halda að salan sé undanþegin virðisaukaskatti.
   Vanræki aðili að taka virðisaukaskatt af vöru eða þjónustu sem skattskyld
   er samkvæmt lögum þessum ber honum eigi að síður að standa skil á
   skattinum.

                                    20. gr.
        Við sérhverja sölu eða afhendingu á vöru eða skattskyldri þjónustu
   skal seljandi gefa út reikning, sbr. þó 21. gr. Á reikningi skal koma fram
   útgáfudagur, nafn og kennitala kaupanda og seljanda, skráningarnúmer
   seljanda, tegund sölu, magn, einingarverð og heildarverð.
   Reikningseyðublöð skulu vera fyrir fram tölusett í samfelldri töluröð.
   Reikningur skal bera greinilega með sér hvort virðisaukaskattur er
   innifalinn í heildarfjárhæð hans eða ekki. Enn fremur skal sérstaklega
   koma fram hver fjárhæð virðisaukaskatts er, ellegar að virðisaukaskattur
   sé [19,68%]^1) af heildarverði, [eða 12,28% þegar um er að ræða sölu skv.
   2. mgr. 14. gr.].^2) Við sölu til skattskylds aðila skal fjárhæð
   virðisaukaskatts ætíð koma fram.
        Sé greitt að fullu eða að hluta áður en afhending fer fram, sbr. 3.
   mgr. 13. gr., skal móttakandi greiðslu gefa út kvittun til greiðanda í
   samræmi við ákvæði 1. mgr. þessarar greinar eftir því sem við á.
        Þegar seldum verðmætum er skilað til seljanda skal ætíð gefa út
   innleggsreikning (kreditreikning) fyrir hinum mótteknu verðmætum með
   tilvísun til fyrri reiknings. Sama gildir um afslátt sem veittur er eftir
   að reikningur hefur verið gefinn út, svo og leiðréttingar á fyrri
   reikningum.
        [Við sölu, sem er að hluta til skattskyld og að hluta til undanþegin
   skatti, skal halda viðskiptum, sem eru skattskyld, greinilega aðgreindum á
   reikningi frá öðrum viðskiptum. Jafnframt skal á reikningi aðgreina
   skattskylda sölu eftir skatthlutföllum, þannig að heildarverð vöru og
   þjónustu ásamt virðisaukaskatti komi sérstaklega fram vegna hvors
   skatthlutfalls.]^2)
        Seljandi skal varðveita samrit af reikningum og kvittunum samkvæmt
   þessari grein.
        Skattskyldur aðili samkvæmt lögum þessum skal haga bókhaldi sínu og
   vörslu bókhaldsgagna þannig að hann geti að kröfu skattyfirvalda gefið
   upplýsingar um innkaup sín á skattskyldum vörum og þjónustu frá einstökum
   skattskyldum aðilum og um sölu sína á skattskyldum vörum og þjónustu til
   einstakra skattskyldra aðila samkvæmt lögum þessum.
        Til sönnunar á innskatti skal skattskyldur aðili geta lagt fram
   reikninga eða önnur gögn í samræmi við ákvæði þessarar greinar. Sömuleiðis
   skal aðili, sem flytur inn vörur erlendis frá, geta lagt fram
   greiðsluskjöl frá tollyfirvöldum fyrir virðisaukaskatti sem lagður er á
   vörur þær er hann flytur inn. Reikningur, að fjárhæð 3.000 kr. eða minna,
   frá smásöluverslun eða aðila, sem nær eingöngu selur til endanlegs
   neytanda, telst fullnægjandi í þessu sambandi enda þótt ekki komi fram
   nafn og kennitala kaupanda.

   ^1)[33]L. 119/1989, 9. gr.^2)[34]L. 111/1992, 52. gr.

                                    21. gr.
        Við staðgreiðslusölu smásöluverslana og hliðstæðra aðila er ekki
   skylt að gefa út reikning skv. 1. mgr. 20. gr. nema salan sé til aðila sem
   skattskyldur er samkvæmt ákvæðum þessara laga. Sé reikningur gefinn út í
   slíkum viðskiptum má víkja frá kröfum 20. gr. um auðkenni á reikningum
   eftir nánari reglum sem fjármálaráðherra setur.
        [Fjármálaráðherra er heimilt að mæla fyrir um í reglugerð, þegar
   sérstakar aðstæður eru fyrir hendi, að taka megi upp aðrar aðferðir við
   tekjuskráningu en kveðið er á um í 1. mgr. 20. gr., enda sé í stað
   reiknings notað annað öruggt skráningar- og eftirlitskerfi.]^1)
        Þeir sem taka framleiðslu annarra til vinnslu eða endursölu skulu
   gefa út innleggsnótur (afreikninga) eða móttökukvittanir sem geta komið í
   stað reikninga skv. 20. gr., og gilda sömu reglur um þær og rakið er í 20.
   gr. eftir því sem við á. Ákvæði þessarar málsgreinar gilda meðal annars um
   kaup eða móttöku samlaga, samvinnufélaga og annarra á framleiðsluvörum
   bænda, sjávarafla og hvers konar iðnaðarvörum, fullunnum og hálfunnum.

   ^1)[35]L. 122/1993, 21. gr.

                                    22. gr.
        Þeir sem undanþegnir eru skattskyldu mega hvorki tilgreina á
   reikningum sínum né gefa á annan hátt til kynna á þeim að
   virðisaukaskattur sé innifalinn í reikningsfjárhæð.
        Nú tekur aðili, sem undanþeginn er skattskyldu, við innleggsnótu
   (afreikningi) þar sem virðisaukaskattur er tilgreindur eða þar sem
   tilgreint er að virðisaukaskattur sé innifalinn í heildarfjárhæð og skal
   hann þá vekja athygli útgefanda innleggsnótu á því og endurgreiða honum
   skatt sem hann kann að hafa tekið við.
        Þeir sem tilgreina á einhvern hátt á reikningum sínum, þrátt fyrir 1.
   mgr., að virðisaukaskattur sé innifalinn í heildarfjárhæð skulu skila
   skattinum í ríkissjóð. Sama gildir um skattskylda aðila sem tilgreina á
   reikningum sínum of háan virðisaukaskatt eða virðisaukaskatt af viðskiptum
   sem ekki eru skattskyld. Verði leiðréttingu komið við gagnvart kaupanda
   fellur skilaskylda samkvæmt þessari málsgrein niður.
        Í upplýsingum um verð á vöru eða skattskyldri þjónustu skal koma
   greinilega fram ef upp gefið verð er ekki með virðisaukaskatti.

                                    23. gr.
        Fjármálaráðherra getur með reglugerð^1) sett nánari fyrirmæli um
   sérstakt bókhald, fylgiskjöl þess og færslu, þar með talið birgðabókhald,
   fyrir alla virðisaukaskattsskylda aðila og birgðatalningu, notkun sjóðvéla
   og annarra gagna til sönnunar færslum, löggildingu bóka og gagna, svo og
   geymslu þeirra.
        Í reglugerð samkvæmt fyrri málsgrein má mæla fyrir um framtalsgögn og
   skjöl sem þeim skuli fylgja.

   ^1)Rg. 50/1993, sbr. 539/1993. Rg. 562/1989, 576/1989 og 248/1990.

                                   IX. kafli.
                 Uppgjörstímabil, gjalddagar, álag, kærur o.fl.
                                    24. gr.
        Hvert uppgjörstímabil er tveir mánuðir, janúar og febrúar, mars og
   apríl, maí og júní, júlí og ágúst, september og október, nóvember og
   desember. Skráningarskyldir aðilar skulu eftir lok hvers uppgjörstímabils
   greiða ótilkvaddir virðisaukaskatt þann sem þeim ber að standa skil á
   samkvæmt lögum þessum. Fjármálaráðherra ákveður í reglugerð^1) um
   greiðslustaði, greiðslufyrirkomulag og efni skýrslu. [Ef
   virðisaukaskattsskyld velta skráningarskyldra aðila er minni en 600.000
   kr. á ári er ráðherra heimilt að kveða í reglugerð á um lengra
   uppgjörstímabil og annað greiðslufyrirkomulag en að framan getur.]^2)
        Virðisaukaskatti ásamt virðisaukaskattsskýrslu skal skila eigi síðar
   en á fimmta degi annars mánaðar eftir lok uppgjörstímabils vegna viðskipta
   á því tímabili. Beri gjalddaga upp á helgidag eða almennan frídag færist
   gjalddagi á næsta virkan dag á eftir.
        Sé innskattur á einhverju uppgjörstímabili hærri en útskattur skal
   skráningarskyldur aðili senda skattstjóra innan sömu tímamarka skýrslu í
   því formi er um getur í 1. mgr.
        Fyrirtæki geta fengið heimild hjá skattstjóra til þess að nota hvern
   almanaksmánuð sem uppgjörstímabil ef útskattur er að jafnaði lægri en
   innskattur vegna þess að verulegur hluti veltunnar er undanþeginn skv. 1.
   mgr. 12. gr. Nú nemur útskattur í slíku fyrirtæki að jafnaði minna en
   helmingi innskatts og getur skattstjóri þá heimilað því að nota skemmra
   uppgjörstímabil en einn mánuð, en þó ekki skemmra en eina viku.
   Uppgjörstímabili má einungis breyta þannig að það sé miðað við upphaf
   tveggja mánaða tímabils skv. 1. mgr. Beiðni um slíka breytingu verður að
   hafa borist skattstjóra a.m.k. einum mánuði fyrir gildistöku væntanlegrar
   breytingar. Fái aðili heimild til að breyta uppgjörstímabili skal sú
   breyting gilda í a.m.k. tvö ár.
        Sérhver aðili, sem rekur starfsemi í fleiri en einni starfsgrein,
   skal láta í té sérstaka virðisaukaskattsskýrslu fyrir hverja þeirra eftir
   nánari ákvörðun skattstjóra.
        Skattstjóra er heimilt að fallast á umsókn aðila, sem hefur með
   höndum margþættan atvinnurekstur, um að skila sérstakri skýrslu fyrir
   hverja sjálfstæða rekstrareiningu.

   ^1)Rg. 529/1989, sbr. 419/1990.^2)[36]L. 122/1993, 22. gr.

                                    25. gr.
        Skattstjóri skal rannsaka virðisaukaskattsskýrslur og leiðrétta þær
   ef þær eða einstakir liðir þeirra eru í ósamræmi við lög þessi eða
   fyrirmæli sem sett verða samkvæmt þeim. Þá skal skattstjóri áætla skatt af
   viðskiptum þeirra aðila sem ekki senda skýrslur innan tilskilins tíma,
   senda enga skýrslu eða ef skýrslu eða fylgigögnum er ábótavant.
   Skattstjóri skal tilkynna innheimtumanni og skattgreiðanda um áætlanir og
   leiðréttingar sem gerðar hafa verið.

                                    26. gr.
        Sé innskattur á einhverju uppgjörstímabili hærri en útskattur skal
   innheimtumaður ríkissjóðs endurgreiða skattaðila mismuninn.
        Hafi skýrslu verið skilað á tilskildum tíma skal endurgreiðsla fara
   fram innan fimmtán daga frá lokum skilafrests. Berist skýrsla eftir lok
   skilafrests skal endurgreiðsla fara fram innan fimmtán daga frá því að
   skattstjóri kveður upp úrskurð skv. 29. gr. Geti skattstjóri ekki vegna
   aðstæðna skattaðila gert nauðsynlegar athuganir á gögnum þeim er
   skýrslugjöfin byggist á framlengist framangreindur frestur um þann tíma
   sem slíkar aðstæður ríkja.
        Endurgreiðsla skv. 1. mgr. má því aðeins fara fram að skattákvörðun
   liggi fyrir vegna fyrri tímabila. [Kröfu um vangoldin opinber gjöld og
   skatta til ríkissjóðs ásamt verðbótum, álagi og dráttarvöxtum skal
   skuldajafna á móti [endurgreiðslum samkvæmt lögum þessum].^1)]^2)
        Komi í ljós að endurgreiðsla samkvæmt þessari grein hafi verið of há
   skal skattstjóri þegar í stað tilkynna skattaðila og innheimtumanni
   ríkissjóðs þar um. Skattaðila ber eigi síðar en sjö dögum eftir
   tilkynningu skattstjóra um of háa endurgreiðslu að greiða innheimtumanni
   það sem ofgreitt var.

   ^1)[37]L. 122/1993, 23. gr.^2)[38]L. 119/1989, 10. gr.

                                    27. gr.
        Sé virðisaukaskattur ekki greiddur á tilskildum tíma skal aðili sæta
   álagi til viðbótar skatti samkvæmt virðisaukaskattsskýrslu eða til
   viðbótar þeim skatti sem honum bar að standa skil á, sbr. 19. gr. Sama
   gildir ef virðisaukaskattsskýrslu hefur ekki verið skilað eða verið
   ábótavant og virðisaukaskattur því áætlaður eða endurgreiðsla skv. 26. gr.
   hefur verið of há.
        Álag skv. 1. mgr. skal vera [1%]^1) af þeirri fjárhæð, sem vangreidd
   er, fyrir hvern byrjaðan dag eftir gjalddaga, þó ekki hærra en [10%].^1)
        Við útreikning á álagi á áætlaðan virðisaukaskatt telst gjalddagi sá
   sami og gjalddagi virðisaukaskatts þess uppgjörstímabils sem áætlað er
   fyrir. Sama gildir um álag á vangreiddan, ógreiddan eða ofendurgreiddan
   virðisaukaskatt eldri tímabila.
        Sendi aðili fullnægjandi virðisaukaskattsskýrslu innan kærufrests,
   sbr. 29. gr., skal hann greiða virðisaukaskatt samkvæmt skýrslunni auk
   álags skv. 2. mgr. Kæri aðili áætlaðan virðisaukaskatt skal hann greiða
   virðisaukaskatt samkvæmt kæruúrskurði auk álags skv. 2. mgr.
        Komi í ljós að aðila, sem greiða átti virðisaukaskatt, hafi ekki
   verið áætlaður skattur eða áætlun verið lægri en sá skattur sem honum bar
   að greiða skal hann greiða þann skatt sem honum bar, auk álags skv. 2.
   mgr.
        Fella má niður álag skv. 2. mgr. ef aðili færir gildar ástæður sér
   til málsbóta og geta skattyfirvöld metið það í hverju tilviki hvað telja
   skuli gildar ástæður í þessu sambandi. Breyta má fyrri áætlun eftir lok
   kærufrests ef sérstakar ástæður eru fyrir hendi og fær aðili þá kærufrest
   að nýju nema um lækkun á fyrri áætlun hafi verið að ræða.
        Heimilt er að áætla virðisaukaskatt aðila ef í ljós kemur að
   virðisaukaskattsskýrsla styðst ekki við tilskilið bókhald samkvæmt lögum
   nr. [145/1994],^1) samkvæmt ákvæðum laga þessara eða ákvæðum reglugerða
   settra samkvæmt þeim. Jafnframt er heimilt að áætla virðisaukaskatt aðila
   ef í ljós kemur að færsla á innskatti eða útskatti eða öðrum þáttum, sem
   virðisaukaskattsskýrslan byggist á, styðst ekki við lögmæt gögn. [Sama
   gildir ef bókhald og þau gögn, sem liggja fyrir um fjárhæðir á
   virðisaukaskattsskýrslu, verða ekki talin nægilega örugg eða ef
   tekjuskráning, þar með talið notkun sjóðvélar eða útbúnaður hennar eða
   notkun og form reikninga, er ekki í samræmi við ákvæði laga þessara eða
   reglugerða settra samkvæmt þeim.]^2) Enn fremur er heimilt að áætla
   virðisaukaskatt aðila ef ekki er lagt fram bókhald eða þau gögn sem
   skattyfirvöld kunna að biðja um til að sannprófa virðisaukaskattsskýrslu.
   Ákvæði 2. mgr. eiga einnig við um áætlanir samkvæmt þessari málsgrein.
        [Hafi skattstjóri grun um að skattsvik [eða refsiverð brot á lögum um
   bókhald og ársreikninga]^3) hafi átt sér stað skal hann tilkynna það
   skattrannsóknarstjóra ríkisins sem ákveður um framhald málsins.]^4)
        Sé skattur vanreiknaður eða viðskipti dregin undan má gera aðila að
   greiða virðisaukaskatt sex ár aftur í tímann, talið frá byrjun þess árs
   þegar álagning fer fram. Sama gildir um endurákvörðun á áður
   ofendurgreiddum skatti. Fari fram rannsókn við embætti
   [skattrannsóknarstjóra ríkisins]^5) eða hjá [lögreglu]^6) á skattskilum
   aðila reiknast heimild til endurreiknings frá byrjun þess árs þegar
   rannsókn hófst.
        Ætíð skal gera aðila viðvart í ábyrgðarbréfi áður en
   virðisaukaskattur er reiknaður að nýju skv. 9. mgr. Heimilt er aðila að
   kæra slíka álagningu samkvæmt ákvæðum 29. gr.

   ^1)[39]L. 40/1995, 6. gr.^2)[40]L. 106/1990, 4. gr.^3)[41]L. 37/1995, 7.
   gr.^4)[42]L. 111/1992, 53. gr.^5)[43]L. 122/1993, 24. gr.^6)[44]L.
   90/1996, 43. gr., sem tekur gildi 1. júlí 1997.

                                    28. gr.
        Sé virðisaukaskattur ekki greiddur innan mánaðar frá gjalddaga, sbr.
   24. gr., skal greiða ríkissjóði dráttarvexti af því sem gjaldfallið er.
   Sama gildir ef endurgreiðsla hefur verið of há. ...^1)
        Virðisaukaskattur, álag, dráttarvextir og kröfur um endurheimtu of
   hárra endurgreiðslna njóta lögtaksréttar. ...^2) Óheimilt er að slíta
   félagi fyrr en kröfur þessar hafa verið greiddar að fullu fyrir allan
   starfstíma þess. Hafi félagi verið slitið án þess að kröfur þessar hafi
   verið greiddar bera skilanefndarmenn ...^3) ábyrgð á greiðslu þeirra.
   Stjórnarmenn félaga, sjóða og stofnana, sbr. 5. tölul. 1. mgr. 2. gr. og
   4. tölul. [45]3. gr. laga nr. 75/1981, um tekjuskatt og eignarskatt, með
   síðari breytingum, bera óskipta ábyrgð á kröfum samkvæmt þessari
   málsgrein.
        Innheimtumaður getur látið lögreglu stöðva atvinnurekstur þeirra
   aðila sem ekki gera fullnægjandi skil á skattinum, álagi skv. 27. gr. eða
   dráttarvöxtum skv. 1. mgr. þessarar greinar á tilskildum tíma með því m.a.
   að setja starfsstöðvar, skrifstofur, útsölur, tæki og vörur undir innsigli
   þar til full skil eru gerð.
        Nú á aðili rétt á endurgreiðslu skv. 26. gr. og hún er ekki innt af
   hendi innan mánaðar frá lokum frests samkvæmt sömu grein og skal þá
   ríkissjóður greiða aðila dráttarvexti, sbr. 1. mgr., af þeirri fjárhæð sem
   endurgreiða skal.
        [Vanræki skattskyldur aðili að færa tilskilið bókhald samkvæmt
   ákvæðum VIII. kafla laga þessara eða nota tilskilið söluskráningarkerfi
   samkvæmt lögum þessum eða reglugerðum settum samkvæmt þeim eða ef
   söluskráningarkerfi er verulega áfátt skal [skattrannsóknarstjóri
   ríkisins]^4) með ábyrgðarbréfi beina til hans fyrirmælum um úrbætur. Ef
   fyrirmælum þessum er ekki sinnt innan 45 daga getur [skattrannsóknarstjóri
   ríkisins]^4) látið lögreglu stöðva atvinnurekstur viðkomandi á sama hátt
   og greinir í 3. mgr. þessarar greinar og þar til fullnægjandi úrbætur hafa
   verið gerðar.]^5)

   ^1)[46]L. 122/1993, 25. gr.^2)[47]L. 78/1989, 2. gr.^3)[48]L. 20/1991,
   135. gr.^4)[49]L. 111/1992, 54. gr.^5)[50]L. 106/1990, 5. gr.

                                    29. gr.
        [Þeir sem ekki vilja sætta sig við ákvörðun skattstjóra á
   virðisaukaskatti geta kært skattinn til hans innan þrjátíu daga frá því er
   skatturinn var ákveðinn. Innsend fullnægjandi virðisaukaskattsskýrsla skal
   tekin sem kæra þegar um er að ræða áætlanir skv. 25. gr. Kærum vegna
   áætlana skv. 27. gr. skal fylgja skriflegur rökstuðningur. Skattstjóri
   skal kveða upp rökstuddan úrskurð um kæruna og tilkynna hann í
   ábyrgðarbréfi innan þrjátíu daga frá lokum kærufrests.
        Úrskurði skattstjóra má skjóta til [yfirskattanefndar]^1) sem kveður
   upp fullnaðarúrskurð. Kærufrestur til [yfirskattanefndar]^1) skal vera
   þrjátíu dagar frá póstlagningu úrskurðar skattstjóra.
        [Ríkisskattstjóri hefur heimild til að skjóta úrskurðum skattstjóra
   til yfirskattanefndar á næstu 30 dögum eftir að úrskurður skattstjóra
   berst ríkisskattstjóra.]^2)
        [Yfirskattanefnd skal hafa lagt úrskurð á allar kærur þremur mánuðum
   eftir að henni hefur borist umsögn og greinargerð ríkisskattstjóra. Ef
   rökstuðningur hefur eigi verið nægjanlegur að mati nefndarinnar reiknast
   þriggja mánaða fresturinn frá þeim tíma er nægjanlegur rökstuðningur barst
   eða lokagagnaöflun lauk.]^2)
        [Ákvæði [51]laga nr. 30/1992, um yfirskattanefnd, með síðari
   breytingum, skulu að öðru leyti gilda um kærur til yfirskattanefndar eftir
   því sem við getur átt.]^2)
        Ágreining um skattskyldu og skatthæð má bera undir dómstóla, enda
   hafi áður verið um hann úrskurðað af [yfirskattanefnd].^1) Það skal þó
   gert innan sex mánaða frá því að [yfirskattanefnd]^1) úrskurðar í málinu.
        Áfrýjun eða deila um skattskyldu frestar ekki gjalddaga skattsins né
   leysir undan neinum þeim viðurlögum sem lögð eru við vangreiðslu hans, en
   verði skattur lækkaður eftir úrskurði eða dómi skal endurgreiða það sem
   lækkuninni nemur.]^3)

   ^1)[52]L. 30/1992, 23. gr.^2)[53]L. 122/1993, 26. gr.^3)[54]L. 119/1989,
   12. gr.

                                   X. kafli.
                          Sérstök ákvæði um landbúnað.
                                    30. gr.
        Skráningarskyldir aðilar, sem stunda landbúnað, skulu færðir á
   sérstaka skrá, landbúnaðarskrá, og skal um virðisaukaskattsskil þeirra
   fara eftir þessum kafla.
        Starfsemi, sem fellur undir [flokk 1]^1) í atvinnuvegaflokkun
   Hagstofu Íslands, önnur en þjónusta við búrekstur, telst landbúnaður í
   skilningi 1. mgr.

   ^1)[55]L. 40/1995, 7. gr.

                                    31. gr.
        Þrátt fyrir ákvæði 24. gr. skulu þeir sem um ræðir í 30. gr. skila
   innheimtumanni ríkissjóðs virðisaukaskatti ásamt virðisaukaskattsskýrslu
   tvisvar á ári. Skýrslu vegna fyrri hluta árs skal skilað ásamt
   virðisaukaskatti í síðasta lagi 1. september ár hvert og vegna síðari
   hluta árs 1. mars ár hvert. Að öðru leyti skulu ákvæði IX. kafla gilda um
   virðisaukaskattsskil þeirra sem stunda landbúnað eftir því sem við getur
   átt, sbr. þó 32. og 33. gr.

                                    32. gr.
        Þrátt fyrir ákvæði 31. gr. skulu þeir, sem um ræðir í 30. gr. og hafa
   60% eða meira af heildaratvinnurekstrartekjum af annars konar starfsemi en
   landbúnaði, skila virðisaukaskatti ásamt skýrslum á reglulegum skiladögum
   skv. 24. gr.

                                    33. gr.
        Þrátt fyrir ákvæði 31. gr. er skattstjóra heimilt að fallast á beiðni
   þeirra sem stunda landbúnað um aukauppgjör á virðisaukaskatti ef í ljós
   kemur að þeir eiga kröfu á verulegri endurgreiðslu virðisaukaskatts vegna
   kaupa á fjárfestingar- og rekstrarvörum. Fjármálaráðherra getur í
   reglugerð^1) sett nánari skilyrði fyrir því hvenær fallast beri á beiðni
   um aukauppgjör virðisaukaskatts samkvæmt þessari grein.
        Ef nauðsyn ber til er fjármálaráðherra heimilt að setja í reglugerð
   aðrar reglur en kveðið er á um í þessum kafla og IX. kafla um
   uppgjörstímabil og skil þeirra bænda sem fá söluverð afurða sinna ekki
   gert upp með reglubundnum hætti a.m.k. sex sinnum á ári. Heimilt er að
   láta reglur þessar á sama hátt taka til viðskiptaaðila þeirra bænda sem
   hér um ræðir. Reglugerð þessi skal sett að höfðu samráði við
   landbúnaðarráðherra.

   ^1)Rg. 529/1989, sbr. 419/1990.

                                   XI. kafli.
                         Sérstök ákvæði um innflutning.
                                    34. gr.
        Við innflutning á vöru skal virðisaukaskattur innheimtur af tollverði
   skattskyldrar vöru að viðbættum tolli og öðrum gjöldum sem á eru lögð við
   tollmeðferð.
        Um ákvörðun tollverðs skulu gilda ákvæði þar að lútandi í
   [56]tollalögum, nr. 55/1987, með síðari breytingum.
        Þrátt fyrir ákvæði 1. mgr. getur fjármálaráðherra ákveðið að ákvæði
   [57]109. gr. tollalaga, nr. 55/1987, um greiðslufrest aðflutningsgjalda af
   innfluttum vörum, skuli gilda með sama hætti um greiðslu virðisaukaskatts
   við innflutning.^1) Gjalddagi skal eigi vera síðar en á gjalddaga
   virðisaukaskatts þess tímabils þegar tollafgreiðsla fer fram.

   ^1)Rg. 640/1989, sbr. 48/1990, 352/1990 og 19/1992. Rg. 309/1992 og
   336/1993.

                                    35. gr.
        Fjármálaráðherra er heimilt að kveða svo á í reglugerð^1) að greiða
   skuli virðisaukaskatt af greiðslum fyrir skattskylda þjónustu sem keypt er
   erlendis sé hún veitt eða nýtt hérlendis.

   ^1)Rg. 194/1990, sbr. 151/1993, 179/1993, 86/1994 og 346/1995.

                                    36. gr.
        Vara, sem er tollfrjáls eða undanþegin tolli skv. 5. gr., [4.7.,
   9.12., 20. og 21. tölul. 6. gr. eða 2. mgr. 7. gr.]^1) [58]tollalaga, nr.
   55/1987, með síðari breytingum, skal undanþegin virðisaukaskatti við
   innflutning að uppfylltum sömu skilyrðum og tilgreind eru í tollalögum.
        Við innflutning vöru, sem undanþegin er skattskyldri veltu, sbr. 6.
   ...^1) tölul. 12. gr., og við innflutning listamanna á eigin listaverkum,
   sem falla undir tollskrárnúmer 9701.10009703.0000, skal ekki greiða
   virðisaukaskatt.
        [Fjármálaráðherra getur með reglugerð^2) veitt undanþágu frá
   skattskyldu vegna innflutnings á prentuðu máli enda sé innflutningur ekki
   í viðskiptaskyni.]^3)

   ^1)[59]L. 122/1993, 27. gr.^2)Rg. 71/1993, sbr. 302/1993.^3)[60]L.
   111/1992, 55. gr.

                                    37. gr.
        Virðisaukaskattur af innflutningi skal innheimtur með
   aðflutningsgjöldum.
        Að því leyti sem eigi er ákveðið í lögum þessum eða reglugerð eða
   öðrum fyrirmælum settum samkvæmt þeim um skattskyldu, úrskurð um
   skattskyldu, álagningu, innheimtu, lækkun eða endurgreiðslu vegna
   rýrnunar, skemmda eða endursendingar, lögvernd, sektir, viðurlög,
   refsingar og aðra framkvæmd varðandi virðisaukaskatt af innfluttum vörum
   og þjónustu, skulu gilda ákvæði [61]tollalaga, nr. 55/1987, með síðari
   breytingum, svo og reglugerða og annarra fyrirmæla settra samkvæmt þeim
   lögum.

                                  XII. kafli.
                 Um eftirlit, upplýsingaskyldu og refsiákvæði.
                                    38. gr.
        Öllum aðilum, bæði virðisaukaskattsskyldum og öðrum, er skylt að láta
   skattyfirvöldum í té ókeypis og í því formi sem óskað er allar
   nauðsynlegar upplýsingar og gögn er þau beiðast og unnt er að láta þeim í
   té. [Skiptir ekki máli í því sambandi hvort upplýsingarnar varða þann
   aðila sem beiðninni er beint til eða þau skipti annarra aðila við hann er
   hann getur veitt upplýsingar um og varða gjald- og skilaskyldu þeirra
   aðila eða eftirlit með eða rannsókn á henni. Með skattyfirvöldum í þessari
   grein er átt við skattstjóra, skattrannsóknarstjóra ríkisins og
   ríkisskattstjóra.]^1)
        Skattyfirvöld hafa þannig m.a. rétt til þess að krefjast upplýsinga
   af þeim er hafa keypt af skattskyldum aðila eða selt honum vörur eða haft
   við hann önnur viðskipti, þar með að krefja húseigendur um upplýsingar um
   atvinnurekendur og aðra sem hafa verslun, verkstæði, skrifstofur eða aðra
   starfsstöð í húsum þeirra. Einnig skulu félög og félagasamtök
   atvinnurekenda, iðnaðarmanna og annarra viðkomandi aðila skyld að gefa
   upplýsingar um félaga sína og atvinnu þeirra og rekstur.
        Vegna skatteftirlits samkvæmt lögum þessum getur skattstjóri, ...^1)
   ríkisskattstjóri og menn, sem þeir fela skatteftirlitsstörf, krafist þess
   að virðisaukaskattsskyldir aðilar leggi fram til könnunar bókhald sitt og
   bókhaldsgögn, svo og önnur gögn er varða reksturinn, þar með talin bréf og
   samningar. Enn fremur hafa þessir aðilar aðgang að framangreindum gögnum
   og aðgang að starfsstöðvum virðisaukaskattsskyldra aðila og birgðageymslum
   og heimild til að taka skýrslur af hverjum þeim sem ætla má að geti gefið
   upplýsingar er máli skipta. Sömu heimildir hefur [skattrannsóknarstjóri
   ríkisins]^1) vegna rannsókna skv. 39. gr.
        [Skattyfirvöld hafa enn fremur þær heimildir sem um getur í 3. mgr.
   gagnvart þeim aðilum sem ekki eru virðisaukaskattsskyldir.]^1)
        Nú verður ágreiningur um skyldu aðila samkvæmt þessari grein og getur
   ríkisskattstjóri [eða skattrannsóknarstjóri ríkisins]^1) þá leitað um hann
   úrskurðar [héraðsdóms, en farið skal þá eftir reglum laga um meðferð
   opinberra mála eftir því sem á við].^2) Gegni einhver ekki
   upplýsingaskyldu sinni má vísa máli til opinberrar rannsóknar.

   ^1)[62]L. 111/1992, 56. gr.^2)[63]L. 92/1991, 99. gr.

                                    39. gr.
        Ríkisskattstjóri skal hafa eftirlit með störfum skattstjóra og sjá um
   að sem best samræmi sé í ákvörðunum um virðisaukaskatt hvarvetna á
   landinu. Hann skal leiðbeina skattstjórum um allt er að ákvörðunum um
   virðisaukaskatt lýtur, m.a. með því að kynna þeim dóma og úrskurði sem
   almennt gildi hafa.
        Nú telur ríkisskattstjóri ástæðu til að breyta ályktun skattstjóra um
   virðisaukaskatt og getur hann þá gert aðila skatt að nýju.
        [Ríkisskattstjóri]^1) skal fylgjast með eftirlitsstörfum skattstjóra
   og afla upplýsinga um þau, leiðbeina skattstjórum um eftirlitsaðgerðir og
   veita þeim upplýsingar um atvinnugreinar, atvinnuvegi eða önnur atriði sem
   þýðingu hafa við skatteftirlit.
        [Skattrannsóknarstjóri ríkisins]^1) getur hafið rannsókn á hverju því
   atriði er varðar skattskil samkvæmt lögum þessum. [Hann skal annast
   rannsóknir í málum sem skattstjóri eða ríkisskattstjóri vísar til hans,
   sbr. 5. mgr. 96. gr. og 4. mgr. [64]101. gr. laga nr. 75/1981, um
   tekjuskatt og eignarskatt, með síðari breytingum.]^2) Hann getur einnig
   falið skattstjórum athugun eða rannsókn á hverju því atriði sem um getur í
   þessari grein.
        Þegar aðgerðir [skattrannsóknarstjóra ríkisins]^1) gefa tilefni til
   ákvörðunar eða endurákvörðunar á skatti samkvæmt lögum þessum skal
   ríkisskattstjóri annast ákvörðunina eða endurákvörðunina nema hann feli
   hana skattstjóra.

   ^1)[65]L. 111/1992, 57. gr.^2)[66]L. 122/1993, 28. gr.

                                    40. gr.
        [Skýri skattskyldur maður af ásetningi eða stórkostlegu hirðuleysi
   rangt eða villandi frá einhverju því er máli skiptir um virðisaukaskatt
   sinn eða afhendi hann eigi á lögmæltum tíma virðisaukaskattsskýrslu eða
   virðisaukaskatt sem hann hefur innheimt eða honum bar að innheimta skal
   hann greiða fésekt allt að tífaldri þeirri skattfjárhæð sem undan var
   dregin, vanrækt var greiðsla á eða endurgreidd var um of og aldrei lægri
   fésekt en nemur tvöfaldri þessari skattfjárhæð. Álag skv. 27. gr. dregst
   frá sektarfjárhæð. Stórfellt brot gegn ákvæði þessu varðar við 1. mgr.
   262. gr. almennra hegningarlaga.
        Ef maður af ásetningi eða stórkostlegu hirðuleysi vanrækir skyldu
   sína að halda tilskilið bókhald samkvæmt lögum þessum eða reglugerðum
   settum samkvæmt þeim, þar með talið að hann vanrækir að skrá sölu sína í
   sjóðvél með fullnægjandi útbúnaði, skal hann sæta sektum samkvæmt ákvæðum
   laga um bókhald nema þyngri refsing liggi við brotinu skv. 2. mgr. 262.
   gr. almennra hegningarlaga.
        Vanræki maður af ásetningi eða stórkostlegu hirðuleysi
   tilkynningarskyldu sína skv. 5. gr., upplýsingaskyldu skv. 38. gr. eða
   vanræki hann að veita upplýsingar eða láta í té aðstoð, skýrslur eða gögn
   svo sem ákveðið er í lögum þessum eða reglum settum samkvæmt þeim skal
   hann sæta sektum eða varðhaldi.
        Hver sá sem af ásetningi eða stórkostlegu hirðuleysi skýrir rangt eða
   villandi frá einhverju er varðar virðisaukaskattsskýrslur hans skal sæta
   sektum þótt upplýsingarnar geti ekki haft áhrif á skattskyldu hans eða
   skattgreiðslur.
        Verði brot skv. 1. mgr. ákvæðisins uppvíst við skipti dánarbús skal
   greiða úr búinu sekt allt að fjórfaldri þeirri skattfjárhæð sem undan var
   dregin eða vanrækt var að greiða og aldrei lægri fésekt en nemur þessari
   skattfjárhæð að viðbættum helmingi hennar. Álag skv. 27. gr. dregst frá
   sektarfjárhæð. Sé svo ástatt sem í 4. mgr. segir má gera búinu sekt.
        Hver sá sem af ásetningi eða stórkostlegu hirðuleysi lætur
   skattyfirvöldum í té rangar eða villandi upplýsingar eða gögn varðandi
   virðisaukaskattsskýrslur annarra aðila eða aðstoðar við ranga eða villandi
   skýrslugjöf til skattyfirvalda skal sæta þeirri refsingu er segir í 1.
   mgr. þessarar greinar.
        Tilraun til brota eða hlutdeild í brotum á lögum þessum er refsiverð
   eftir því sem segir í III. kafla almennra hegningarlaga og varðar fésektum
   allt að hámarki því sem ákveðið er í öðrum ákvæðum þessarar greinar.
        Gera má lögaðila fésekt fyrir brot á lögum þessum óháð því hvort
   brotið megi rekja til saknæms verknaðar fyrirsvarsmanns eða starfsmanns
   lögaðilans. Hafi fyrirsvarsmaður hans eða starfsmaður gerst sekur um brot
   á lögum þessum má auk refsingar, sem hann sætir, gera lögaðilanum sekt og
   sviptingu starfsréttinda, enda sé brotið drýgt til hagsbóta fyrir
   lögaðilann eða hann hafi notið hagnaðar af brotinu.]^1)

   ^1)[67]L. 42/1995, 3. gr.

                                    41. gr.
        [Yfirskattanefnd]^1) úrskurðar sektir skv. 40. gr. nema máli sé vísað
   til opinberrar rannsóknar og dómsmeðferðar skv. 2. mgr. Við meðferð mála
   hjá nefndinni skal gæta ákvæða [68]100. gr. laga nr. 75/1981, um
   tekjuskatt og eignarskatt, með síðari breytingum, eftir því sem við á, og
   veita sakborningi færi á að taka til varna. [Skattrannsóknarstjóri
   ríkisins]^2) kemur fram af hálfu hins opinbera fyrir nefndinni þegar hún
   úrskurðar sektir. Úrskurður [yfirskattanefndar]^1) um sektir er
   fullnaðarúrskurður. Vararefsing fylgir ekki sektarúrskurðum nefndarinnar.
        ...^3) [Skattrannsóknarstjóri ríkisins]^2) getur vísað máli til
   opinberrar rannsóknar af sjálfsdáðum, svo og eftir ósk sökunautar ef hann
   vill eigi hlíta því að mál hans verði afgreitt af [yfirskattanefnd].^1)
        [Mál vegna brota á lögum þessum skulu sæta meðferð opinberra mála.
   Skattkröfu má hafa uppi og dæma í slíkum málum.]^4)
        Sektir fyrir brot gegn lögum þessum renna í ríkissjóð. Um innheimtu
   sekta, er [yfirskattanefnd]^1) úrskurðar, gilda sömu reglur og um
   innheimtu skatts eftir lögunum, þar á meðal um lögtaksrétt.
        Sök skv. 40. gr. fyrnist á sex árum miðað við upphaf rannsóknar á
   vegum [skattrannsóknarstjóra ríkisins]^2) eða rannsóknarlögreglustjóra
   ríkisins eða hjá löglærðum fulltrúum þeirra gegn skattaðila sem sökunaut,
   enda verði ekki óeðlilegar tafir á rannsókn máls eða ákvörðun refsingar.

   ^1)[69]L. 30/1992, 23. gr.^2)[70]L. 111/1992, 58. gr.^3)[71]L. 90/1996,
   43. gr., sem tekur gildi 1. júlí 1997.^4)[72]L. 19/1991, 195. gr.

                                 [XIII. kafli.
                      Um endurgreiðslu virðisaukaskatts.]
   ^1)

   ^1)[73]L. 119/1989, 13. gr.

                                    [42. gr.
        [Endurgreiða skal veitingahúsum, mötuneytum og öðrum hliðstæðum
   aðilum, sem selja tilreiddan mat, sbr. 8. tölul. 2. mgr. 14. gr., fjárhæð
   er nemur 93,75% af innskatti hvers tímabils vegna matvælaaðfanga sem bera
   14% virðisaukaskatt samkvæmt ákvæðinu. Fjármálaráðherra ákveður með
   reglugerð^1) nánar um framkvæmd endurgreiðslunnar.]^2)
        Endurgreiða skal byggjendum íbúðarhúsnæðis [60% þess
   virðisaukaskatts]^3) sem þeir hafa greitt af vinnu manna á byggingarstað.
   Endurgreiðslan skal gerð á grundvelli framlagðra reikninga, eigi sjaldnar
   en á tveggja mánaða fresti, og vera verðtryggð miðað við
   lánskjaravísitölu. [Jafnframt skal endurgreiða eigendum íbúðarhúsnæðis
   virðisaukaskatt sem þeir hafa greitt af vinnu manna við endurbætur eða
   viðhald þess.]^4) Fjármálaráðherra setur með reglugerð^5) nánari ákvæði um
   framkvæmd þessara endurgreiðslna. Á sama hátt skal í reglugerð kveðið á um
   endurgreiðslu ákveðins hutfalls virðisaukaskatts af verksmiðjuframleiddum
   íbúðarhúsum.
        Fjármálaráðherra getur ákveðið með reglugerð^6) að endurgreiða
   ríkisstofnunum, ríkisfyrirtækjum og sveitarfélögum virðisaukaskatt sem þau
   hafa greitt vegna kaupa á skattskyldri vöru eða þjónustu af
   atvinnufyrirtækjum.]^7)
        [Endurgreiða skal hluta virðisaukaskatts af sölu á heitu vatni og/eða
   rafmagni til hitunar húsa og laugarvatns þannig að álagður
   virðisaukaskattur að frádreginni endurgreiðslu nemi eigi hærri fjárhæð en
   11% af vegnu meðalverði rafveitna og hitaveitna á kílóvattstund.
   Fjármálaráðherra ákveður með reglugerð,^8) að fenginni tillögu
   iðnaðarráðherra, nánar um framkvæmd endurgreiðslunnar.]^9)

   ^1)Rg. 637/1989. Rg. 554/1993, sbr. 30/1994, 147/1994 og
   335/1994.^2)[74]L. 122/1993, 29. gr.^3)[75]L. 86/1996, 1. gr.^4)[76]L.
   109/1990, 2. gr.^5)Rg. 449/1990, sbr. 489/1992, 30/1993, 110/1995 og
   357/1995.^6)Rg. 248/1990, sbr. 548/1993 og 146/1995.^7)[77]L. 119/1989,
   13. gr.^8)Rg. 484/1992, sbr. 332/1993 og 671/1994.^9)[78]L. 111/1992, 60.
   gr.

                                    [43. gr.
        Fjármálaráðherra getur kveðið svo á með reglugerð að endurgreiða megi
   virðisaukaskatt af vörum sem erlendir ferðamenn kaupa hérlendis og hafa
   með sér er þeir hverfa úr landi, enda séu uppfyllt þau skilyrði sem hann
   telur nauðsynleg.
        Fjármálaráðherra getur ákveðið með reglugerð^1) að hvaða marki skuli
   endurgreiða sendimönnum erlendra ríkja virðisaukaskatt af kaupum á vörum
   og þjónustu hér á landi.
        [Fjármálaráðherra er heimilt með reglugerð^2) að setja reglur um
   endurgreiðslu virðisaukaskatts sem erlend fyrirtæki hafa greitt hérlendis
   við kaup á vörum eða þjónustu. Endurgreiðsla samkvæmt þessari málsgrein
   getur eingöngu tekið til virðisaukaskatts af þeim aðföngum sem
   virðisaukaskattsskyldir aðilar geta talið til innskatts, sbr. 15. og 16.
   gr.]^3)]^4)

           ^1)Rg. 470/1991, sbr. 186/1993.^2)Rg. 288/1995.^3)[79]L. 40/1995,
           8. gr.^4)[80]L. 119/1989, 13. gr.

                                [XIV. kafli.]^1)
                                  Ýmis ákvæði.

   ^1)[81]L. 119/1989, 13. gr.

                                  [44. gr.]^1)
        Skatt- og tollyfirvöldum, starfsmönnum þeirra og erindrekum er
   bannað, að viðlagðri ábyrgð eftir ákvæðum almennra hegningarlaga um
   opinbera starfsmenn, að skýra óviðkomandi mönnum frá því er þeir komast að
   í starfi sínu um viðskipti einstakra manna og fyrirtækja. Þagnarskyldan
   helst þó að starfsmenn þessir láti af starfi sínu.
        Þrátt fyrir ákvæði 1. mgr. skulu skatt- og tollyfirvöld veita
   Hagstofu Íslands og Þjóðhagsstofnun upplýsingar er varða skýrslugerð
   þeirra.

   ^1)[82]L. 119/1989, 13. gr.

                                  [45. gr.]^1)
        Fjárhæðir, sem um ræðir í 3. tölul. 4. gr., 3. mgr. 13. gr., [7. mgr.
   20. gr. og 1. mgr. 24. gr.]^2) eru grunnfjárhæðir er skulu taka árlega
   sömu hlutfallslegu breytingu og byggingarvísitala sú er öðlast gildi 1.
   janúar ár hvert, sbr. [83]lög nr. 42/1987. Grunnfjárhæðir þessar miðast
   við vísitölu 1. október 1987, þ.e. 102,4 stig.

   ^1)[84]L. 119/1989, 13. gr.^2)[85]L. 122/1993, 30. gr.

                                  [46. gr.]^1)
        Skattstjórar skulu árlega semja og leggja fram virðisaukaskattsskrá
   fyrir hvert sveitarfélag í umdæminu, en í henni skal tilgreina ákvarðaðan
   virðisaukaskatt eða endurgreiddan virðisaukaskatt hvers skattskylds aðila.
   Virðisaukaskattsskrá skal liggja frammi til sýnis á hentugum stað í tvær
   vikur í hverju sveitarfélagi. Skattstjóri eða umboðsmaður hans auglýsir í
   tæka tíð hvar skráin liggur frammi.

   ^1)[86]L. 119/1989, 13. gr.

                                  [47. gr.]^1)
        Fjármálaráðherra hefur eftirlit með því að skattstjórar,
   [skattrannsóknarstjóri ríkisins,]^2) ríkisskattstjóri,
   [yfirskattanefnd]^3) og innheimtumenn ríkissjóðs ræki skyldur sínar
   samkvæmt lögum þessum. Hann hefur rétt til þess að fá til athugunar
   virðisaukaskattsskýrslur og gögn er þær varða og krefja framangreinda
   aðila skýringa á öllu því er framkvæmd laga þessara varðar.

   ^1)[87]L. 119/1989, 13. gr.^2)[88]L. 111/1992, 61. gr.^3)30/1992, 23. gr.

                                  [48. gr.]^1)
        Sala á skattskyldri vöru og þjónustu til varnarliðsins á
   Keflavíkurflugvelli, sbr. [89]lög nr. 110/1951, um lagagildi
   varnarsamnings Íslands og Bandaríkjanna, svo og sala ...^2) í tollfrjálsum
   verslunum, sbr. VIII. kafla [90]tollalaga, nr. 55/1987, með síðari
   breytingum, telst sala úr landi í skilningi laga þessara.

   ^1)[91]L. 119/1989, 13. gr.^2)[92]L. 119/1989, 14. gr.

                                  [49. gr.]^1)
        [Fjármálaráðherra getur með reglugerð^2) sett nánari ákvæði um
   framkvæmd laga þessara.
        Fjármálaráðherra er heimilt að ákveða með reglugerð að
   virðisaukaskattur af aðgangseyri að dansleikjum og öðrum
   skemmtanaskattsskyldum samkomum skuli innheimtur meðan á samkomunni
   stendur eða með skemmtanaskatti. ...^3)]^4)
        [Fjármálaráðherra er heimilt að kveða á um í reglugerð að
   skattskyldur aðili geti, á grundvelli skriflegs samnings, tekið að sér að
   sjá um framtal, skil og uppgjör virðisaukaskatts af skattskyldri sölu á
   vöru eða þjónustu annars aðila.]^3)
        Jafnframt er fjármálaráðherra heimilt að setja sérstakar reglur um
   uppgjör, uppgjörstímabil og skil virðisaukaskatts af hráefni til
   fiskvinnslu í því skyni að jafna aðstöðu fyrirtækja á þessu sviði.
        Um þau atriði, sem ekki eru sérstök ákvæði um í lögum þessum, fer
   samkvæmt [93]lögum nr. 75/1981, um tekjuskatt og eignarskatt, með síðari
   breytingum, eftir því sem við á.

   ^1)[94]L. 119/1989, 13. gr.^2)Rg. 6/1990 (sbr. rg. 545/1990). Rg. 7/1990
   (sbr. rg. 47/1984). Rg. 529/1989, sbr. 419/1990. Rg. 530/1989, sbr.
   108/1990. Rg. 531/1989. Rg. 470/1991. Rg. 563/1989. Rg. 58/1991. Rg.
   192/1993, sbr. 532/1993 og 306/1994. Rg. 336/1993. Rg. 500/1989, sbr.
   549/1993. Rg. 554/1993. Rg. 563/1993, sbr. 74/1994. Rg. 194/1990, sbr.
   86/1994. Rg. 300/1994. Rg. 247/1991, sbr. 338/1994.^3)[95]L. 122/1993, 31.
   gr.^4)[96]L. 119/1989, 15. gr.

                                  [50. gr.]^1)
        [Lög þessi öðlast þegar gildi, en skattheimta samkvæmt þeim kemur
   eigi til framkvæmda fyrr en 1. janúar 1990. ...]^2)

   ^1)[97]L. 119/1989, 13. gr.^2)[98]L. 110/1988, 1. gr.

   Ákvæði til bráðabirgða.

                                       I.
        [Fari afhending skattskyldrar vöru og þjónustu fram 1. janúar 1990
   eða síðar skal hún teljast til virðisaukaskattsskyldrar veltu samkvæmt
   lögum þessum. Þetta gildir án tillits til þess hvort samningur um sölu
   skattskyldrar vöru og þjónustu hefur verið gerður fyrir 1. janúar 1990 eða
   greiðsla farið fram að hluta eða fullu.
        Hafi samningur, sbr. 1. mgr. þessa ákvæðis, verið gerður skal
   kaupandi greiða viðbót við samningsgreiðsluna sem svarar virðisaukaskatti
   samkvæmt lögum þessum sé um að ræða sölu á vöru og þjónustu sem ekki var
   skattskyld samkvæmt söluskattslögum, nema sannað sé að virðisaukaskattur
   hafi verið talinn með í kaupverðinu við ákvörðun þess. Hafi slík vara eða
   þjónusta verið skattskyld samkvæmt söluskattslögum skal seljandi
   endurgreiða kaupanda mismun á söluskatti og virðisaukaskatti, nema sannað
   sé að kaupverð samkvæmt samningnum hafi verið miðað við virðisaukaskatt
   samkvæmt lögum þessum.
        Um greiðslu virðisaukaskatts af innflutningi skattskyldrar vöru og
   þjónustu fer eftir þeim reglum sem gilda þegar tollmeðferð fer fram.
        Heimilt er að endurgreiða virðisaukaskattsskyldum aðilum, sem hafa
   húsbyggingar eða aðra mannvirkjagerð með höndum í atvinnuskyni, söluskatt
   sem hvílir á birgðum þeirra af óseldu byggingarefni 31. desember 1989.
   Fjármálaráðherra setur nánari reglur^1) um þessar endurgreiðslur, þar á
   meðal hvaða gögn þurfi að liggja til grundvallar endurgreiðslubeiðni.
        Ákvæði 1. og 2. tölul. 5. mgr. 13. gr. laga þessara skulu gilda eftir
   því sem við á um frádrátt frá skattskyldri veltu vegna viðskipta sem
   skattskyld voru samkvæmt söluskattslögum og ekki var unnt að leiðrétta með
   síðustu söluskattsskilum ársins 1989.
        Hafi verið gerður fjármögnunarsamningur fyrir 1. janúar 1990 þar sem
   kveðið er á um eignarrétt leigusala án kaupskyldu leigutaka í lok
   leigutíma skulu leigugreiðslur samkvæmt slíkum samningum vera undanþegnar
   virðisaukaskatti.
        Fjármálaráðherra getur með reglugerð sett nánari ákvæði um framkvæmd
   þessa ákvæðis.]^2)

   ^1)Rg. 100/1990.^2)[99]L. 119/1989, 16. gr.

                                    II.IV.
        ...

                                      [V.
        Fari afhending skattskyldrar vöru eða þjónustu fram eftir 31.
   desember 1993 skal hún teljast til virðisaukaskattsskyldrar veltu samkvæmt
   lögum þessum. Þetta gildir án tillits til þess hvort samningur um sölu
   skattskyldrar vöru eða þjónustu hefur verið gerður fyrir 1. janúar 1994
   eða greiðsla farið fram þá að hluta eða fullu.]^1)

   ^1)[100]L. 122/1993, 33. gr.

                                      [VI.
        Fjármálaráðherra getur með reglugerð ákveðið að endurgreiða hluta
   virðisaukaskatts af neyslufiski. Heimild þessi fellur niður frá og með 1.
   desember 1994.]^1)

   ^1)[101]L. 122/1993, 33. gr.

                                     [VII.
        Fjármálaráðherra getur heimilað þeim sem hafa með höndum útleigu á
   hótel- og gistiherbergjum og annarri gistiþjónustu að gera leiðréttingu á
   innskatti vegna fjárfestingar í fasteignum og búnaði í gistirými sem notað
   er til skattskyldrar starfsemi eftir 1. janúar 1994. Leiðréttingin skal
   ákveðin sem hlutfall af eignfærðri nýfjárfestingu skattskylds aðila á
   árunum 1990[1993]^1) sem hann hefur greitt virðisaukaskatt af. Hlutfall
   þetta skal eigi vera hærra en 8% af fjárfestingu á árinu 1990, allt að 11%
   af fjárfestingu á árinu 1991, [allt að 14% af fjárfestingu á árinu 1992 og
   allt að 17% af fjárfestingu á árinu 1993].^1) Leiðrétting þessi tekur ekki
   til innskatts af fasteignum og búnaði sem hefur verið keyptur eða
   yfirtekinn af öðrum aðilum í gistihúsarekstri á árunum 19901992.
   [Jafnframt er heimilt að leiðrétta virðisaukaskattsskil ársins 1993 hjá
   aðilum sem skráðir voru frjálsri skráningu á grundvelli reglugerðar nr.
   487/1992.]^1)
        Framangreind leiðrétting á innskatti skal gerð með jöfnum fjárhæðum á
   árunum 1994, 1995 og 1996 [vegna fjárfestingar á árunum 19901992].^1)
   [Leiðrétting vegna fjárfestingar á árinu 1993 skal gerð með jöfnum
   fjárhæðum á árunum 1995 og 1996. Heildarkostnaður ríkissjóðs vegna
   leiðréttingar á árunum 19941996 skal að hámarki nema 75 milljónum króna
   vegna fjárfestingar á árunum 19901992 en að hámarki 10 milljónum króna
   vegna fjárfestingar á árinu 1993. Leiðrétting hvers árs samkvæmt þessari
   heimild skal háð því skilyrði að aðili hafi haft með höndum skattskylda
   útleigu á gistirými fram að þeim tíma er til endurgreiðslu kemur.]^1)
        Fjármálaráðherra setur í reglugerð nánari ákvæði um framkvæmd þessa
   ákvæðis þar á meðal um hlutfall af fjárfestingarkostnaði.]^2)

   ^1)[102]L. 40/1995, 9. gr.^2)[103]L. 122/1993, 33. gr.

References

   Visible links
   1. http://www.althingi.is/dba-bin/lawformpr.pl?lnr=1988050
   2. file://1986033.html
   3. file:///altext/stjt/1989.119.html
   4. file:///altext/stjt/1991.026.html
   5. file://1988050.html
   6. file:///altext/stjt/1993.122.html
   7. file:///altext/stjt/1995.046.html
   8. file://1981075.html
   9. file:///altext/stjt/1992.111.html
  10. file://1987036.html
  11. file:///altext/stjt/1989.119.html
  12. file:///altext/stjt/1989.119.html
  13. file:///altext/stjt/1995.040.html
  14. file:///altext/stjt/1989.119.html
  15. file:///altext/stjt/1995.040.html
  16. file:///altext/stjt/1993.122.html
  17. file:///altext/stjt/1992.111.html
  18. file:///altext/stjt/1989.119.html
  19. file:///altext/stjt/1993.122.html
  20. file:///altext/stjt/1992.111.html
  21. file:///altext/stjt/1989.119.html
  22. file://1987097.html
  23. file:///altext/stjt/1989.119.html
  24. file:///altext/stjt/1993.122.html
  25. file:///altext/stjt/1992.111.html
  26. file:///altext/stjt/1993.122.html
  27. file:///altext/stjt/1990.106.html
  28. file:///altext/stjt/1992.111.html
  29. file:///altext/stjt/1995.040.html
  30. file:///altext/stjt/1995.040.html
  31. file://1994145.html
  32. file:///altext/stjt/1995.040.html
  33. file:///altext/stjt/1989.119.html
  34. file:///altext/stjt/1992.111.html
  35. file:///altext/stjt/1993.122.html
  36. file:///altext/stjt/1993.122.html
  37. file:///altext/stjt/1993.122.html
  38. file:///altext/stjt/1989.119.html
  39. file:///altext/stjt/1995.040.html
  40. file:///altext/stjt/1990.106.html
  41. file:///altext/stjt/1995.037.html
  42. file:///altext/stjt/1992.111.html
  43. file:///altext/stjt/1993.122.html
  44. file://1996090.html#g43
  45. file://1981075.html#g3
  46. file:///altext/stjt/1993.122.html
  47. file:///altext/stjt/1989.078.html
  48. file://1991020.html#g135
  49. file:///altext/stjt/1992.111.html
  50. file:///altext/stjt/1990.106.html
  51. file://1992030.html
  52. file://1992030.html#g23
  53. file:///altext/stjt/1993.122.html
  54. file:///altext/stjt/1989.119.html
  55. file:///altext/stjt/1995.040.html
  56. file://1987055.html
  57. file://1987055.html#g109
  58. file://1987055.html
  59. file:///altext/stjt/1993.122.html
  60. file:///altext/stjt/1992.111.html
  61. file://1987055.html
  62. file:///altext/stjt/1992.111.html
  63. file:///altext/stjt/1991.092.html
  64. file://1981075.html#g101
  65. file:///altext/stjt/1992.111.html
  66. file:///altext/stjt/1993.122.html
  67. file:///altext/stjt/1995.042.html
  68. file://1981075.html#g100
  69. file://1992030.html#g23
  70. file:///altext/stjt/1992.111.html
  71. file://1996090.html#g43
  72. file://1991019.html
  73. file:///altext/stjt/1989.119.html
  74. file:///altext/stjt/1993.122.html
  75. file:///altext/stjt/1996.086.html
  76. file:///altext/stjt/1990.109.html
  77. file:///altext/stjt/1989.119.html
  78. file:///altext/stjt/1992.111.html
  79. file:///altext/stjt/1995.040.html
  80. file:///altext/stjt/1989.119.html
  81. file:///altext/stjt/1989.119.html
  82. file:///altext/stjt/1989.119.html
  83. file://1987042.html
  84. file:///altext/stjt/1989.119.html
  85. file:///altext/stjt/1993.122.html
  86. file:///altext/stjt/1989.119.html
  87. file:///altext/stjt/1989.119.html
  88. file:///altext/stjt/1992.111.html
  89. file://1951110.html
  90. file://1987055.html
  91. file:///altext/stjt/1989.119.html
  92. file:///altext/stjt/1989.119.html
  93. file://1981075.html
  94. file:///altext/stjt/1989.119.html
  95. file:///altext/stjt/1993.122.html
  96. file:///altext/stjt/1989.119.html
  97. file:///altext/stjt/1989.119.html
  98. file:///altext/stjt/1988.110.html
  99. file:///altext/stjt/1989.119.html
 100. file:///altext/stjt/1993.122.html
 101. file:///altext/stjt/1993.122.html
 102. file:///altext/stjt/1995.040.html
 103. file:///altext/stjt/1993.122.html
