
   --------------------------------------------------------------------------

                                               Lög um atvinnuréttindi útlendinga

                           1994 nr. 133 21. desember

   --------------------------------------------------------------------------

                                   I. kafli.
                          Gildissvið og orðskýringar.
                                     1. gr.
           Ákvæði laga þessara gilda um atvinnuréttindi útlendinga á Íslandi.

                                     2. gr.
                                                       Í lögum þessum merkir:

           Atvinnuleyfi: Leyfi sem félagsmálaráðherra veitir útlendingi til
           að starfa á Íslandi eða atvinnurekanda til að ráða útlending í
           starf.
           Tímabundið atvinnuleyfi: Leyfi veitt atvinnurekanda til að ráða
           útlending til starfa.
           Óbundið atvinnuleyfi: Leyfi veitt útlendingi til að vinna á
           Íslandi.
           Atvinnuleyfi vegna námsdvalar og vistráðningar: Atvinnuleyfi
           erlendra námsmanna í íslenskum skólum eða vegna samninga um vist á
           heimili.
           Atvinnuleyfi til bráðabirgða: Leyfi veitt atvinnurekanda til að
           ráða til bráðabirgða útlendinga, einn eða fleiri, að uppfylltum
           tilteknum skilyrðum.
           Atvinnurekstrarleyfi: Leyfi til að vinna sjálfstætt eða starfrækja
           fyrirtæki.
           Atvinnurekandi: Einstaklingur eða fyrirtæki sem er með
           atvinnurekstur hér á landi án tillits til þess hvernig
           rekstrarformi og eignarhaldi er háttað.
           Útlendingur: Einstaklingur sem ekki hefur íslenskan
           ríkisborgararétt.

                                   II. kafli.
                                 Almenn ákvæði.
                                     3. gr.
         Veiting leyfa samkvæmt lögum þessum heyrir undir félagsmálaráðherra.
        Ráðherra er heimilt að fela opinberri stofnun að gefa út atvinnuleyfi
                          samkvæmt nánari ákvæðum sem sett skulu í reglugerð.
        Viðskiptaráðherra veitir atvinnurekstrarleyfi til útlendinga sem eiga
       lögheimili eða eru búsettir erlendis, sbr. ákvæði laga um fjárfestingu
                                             erlendra aðila í atvinnurekstri.

                                     4. gr.
         Óheimilt er hverjum manni, félagi eða stofnun, sem rekur atvinnu eða
    starfrækir fyrirtæki, hverju nafni sem það nefnist, að ráða útlending til
    starfa, hvort heldur er um langan tíma eða skamman, eða hlutast til um að
       útlendingur flytjist til landsins í því skyni án at vinnuleyfis. Slíkt
        leyfi skal liggja fyrir áður en útlendingur kemur í fyrsta skipti til
                                                            starfa á Íslandi.
        Útlendingi er óheimilt að ráða sig í vinnu eða starfa sjálfstætt nema
       leyfi hafi verið veitt samkvæmt lögum þessum eða lögum um fjárfestingu
                                             erlendra aðila í atvinnurekstri.
          Útlendingar, sem falla undir ákvæði 13. og 14. gr., eru undanþegnir
                                      ákvæðum 1. og 2. mgr. þessarar greinar.

                                     5. gr.
        Óheimilt er að veita útlendingi leyfi samkvæmt lögum þessum sem hefur
      ekki dvalarleyfi hér á landi samkvæmt lögum um eftirlit með útlendingum
                                 eða hefur verið gert að fara af landi brott.

                                     6. gr.
                 Leyfi samkvæmt lögum þessum má binda öllum þeim skilyrðum um
   löggæslu, hollustuhætti, framfærslu, iðnnám eða aðra sérmenntun og sérhvað
      annað sem ráðherra telur nauðsynlegt eða heppilegt ríkis eða almennings
                                                                       vegna.
         Atvinnuleyfi veitir rétt til að vinna á Íslandi samkvæmt þeim reglum
                                          sem gilda á íslenskum vinnumarkaði.

                                  III. kafli.
                                 Atvinnuleyfi.
                                     7. gr.

                            Tímabundið atvinnuleyfi.
        Tímabundið atvinnuleyfi er veitt atvinnurekanda til að ráða útlending
        til starfa. Skilyrði þess að atvinnuleyfi megi veita samkvæmt þessari
                                                      grein eru eftirfarandi:

   a.
           að kunnáttumenn verði ekki fengnir innan lands, atvinnuvegi
           landsins skorti vinnuafl eða aðrar sérstakar ástæður mæli með
           leyfisveitingu,
   b.
           að fyrir liggi umsögn stéttarfélags á staðnum í hlutaðeigandi
           starfsgrein eða viðkomandi landssambands,
   c.
           að fyrir liggi undirskrifaður ráðningarsamningur til tiltekins
           tíma eða verkefnis sem tryggi erlendum starfsmanni laun og önnur
           starfskjör til jafns við heimamenn, sbr. lög um starfskjör
           launafólks og skyldutryggingu lífeyrisréttinda; í
           ráðningarsamningi skal einnig vera ákvæði um flutning
           hlutaðeigandi frá Íslandi að starfstíma loknum, svo og um
           greiðslur ferðakostnaðar og heimflutning í veikindum eða við óvænt
           ráðningarslit sem starfsmaður á ekki sök á,
   d.
           að fyrir liggi heilbrigðisvottorð hlutaðeigandi starfsmanns ásamt
           yfirlýsingu um síðasta dvalarstað áður en komið er til landsins.

           Atvinnuleyfi, sem veitt er í fyrsta skipti samkvæmt þessari grein,
    skal eigi veitt til lengri tíma en eins árs. Heimilt er að framlengja það
          um allt að tvö ár í senn enda séu uppfyllt skilyrði sem fram koma í
                                                                   ac-liðum.
              Umsögn, sbr. b-lið 1. mgr., skal liggja fyrir innan 14 daga frá
                              móttöku umsagnaraðila á umsókn um atvinnuleyfi.
               Áður en atvinnuleyfi er veitt samkvæmt þessari grein rannsakar
       vinnumálaskrifstofa félagsmálaráðuneytisins sjálfstætt atvinnuástand á
            hlutaðeigandi stað séu slíkar upplýsingar ekki þegar fyrir hendi.
         Heimilt er að veita útlendingi, sem er ríkisborgari í ríki sem hefur
       gert samning við íslensk stjórnvöld um atvinnuréttindi eða er aðili að
      alþjóðasamningum um félagsleg réttindi sem Ísland hefur fullgilt, leyfi
           til að stunda atvinnu á Íslandi í lengri tíma en greinir í 2. mgr.

                                     8. gr.

                             Óbundið atvinnuleyfi.
                Heimilt er að veita útlendingi óbundið atvinnuleyfi hafi hann
                                 samfellt átt lögheimili á Íslandi í þrjú ár.
                 Skilyrði þess að leyfi megi veita samkvæmt þessari grein eru
                                                                eftirfarandi:

   a.
           að áður hafi verið veitt leyfi skv. 7. gr.,
   b.
           að hlutaðeigandi útlendingur hafi öðlast ótímabundið dvalarleyfi á
           Íslandi, sbr. lög um eftirlit með útlendingum.

         Heimilt er að veita útlendingi, er hefur fengið landvist hér á landi
                        sem flóttamaður, atvinnuleyfi samkvæmt þessari grein.
        Leyfi samkvæmt þessari grein gildir meðan útlendingur hefur hér fasta
                                                                      búsetu.
          Ef ástæða þykir til er heimilt að afturkalla atvinnuleyfi sem veitt
                                                   er samkvæmt þessari grein.

                                     9. gr.

                             Atvinnurekstrarleyfi.
           Útlendingur, sem á lögheimili á Íslandi, getur fengið leyfi til að
       starfa sjálfstætt eða starfrækja fyrirtæki að uppfylltum neðangreindum
                                                                   skilyrðum:

   a.
           að umsækjandi sé fjárráða og hafi forræði á búi sínu,
   b.
           að leitað hafi verið umsagnar hlutaðeigandi heildarsamtaka aðila
           vinnumarkaðarins um umsóknina.

         Leyfi samkvæmt þessari grein er bundið við ákveðna starfsemi. Sé hún
     háð heimild annarra stjórnvalda skal umsækjandi leggja fram vottorð þess
        stjórnvalds um að hann geti fengið leyfi til starfseminnar. Ekki skal
   veita atvinnurekstrarleyfi í fyrsta skipti til lengri tíma en þriggja ára.
         Við endurnýjun er heimilt að veita slíkt leyfi til ótakmarkaðs tíma.
            Heimilt er að synja manni um atvinnurekstrarleyfi hafi hann verið
                sviptur starfsréttindum, sbr. ákvæði 2. mgr. 68. gr. almennra
                                                               hegningarlaga.
              Umsögn, sbr. b-lið 1. mgr., skal liggja fyrir innan 14 daga frá
                      móttöku umsagnaraðila á umsókn um atvinnurekstrarleyfi.

                                    10. gr.

                         Atvinnuleyfi vegna námsdvalar.
          Heimilt er að veita útlendingi, sem stundar fullt nám við íslenskan
   skóla samkvæmt vottorði frá hlutaðeigandi skóla, leyfi til að stunda vinnu
                               í tengslum við nám, með námi eða í námsleyfum.
           Skilyrði fyrir veitingu leyfis samkvæmt þessari grein er framvísun
           innritunarvottorðs hlutaðeigandi skóla og umsögn stéttarfélags eða
      viðkomandi landssambands. Leyfi skal ekki veitt til lengri tíma en eins
                                                                  árs í senn.
        Nánar skal kveðið á um atvinnuleyfi útlendinga, sem hafa lokið prófum
                                           frá íslenskum skólum, í reglugerð.

                                    11. gr.

                       Atvinnuleyfi vegna vistráðningar.
            Heimilt er að veita leyfi til að ráða útlending í vist á íslensku
         heimili. Skilyrði fyrir veitingu leyfis er að fyrir liggi skriflegur
    samningur á milli aðila þar sem fram kemur gildistími samnings, hlunnindi
            að því er varðar fæði og húsnæði, daglegur vinnutími, daglegur og
      vikulegur hvíldartími og réttur til að stunda nám. Fæði og húsnæði skal
       vera ókeypis. Útlendingur, sem óskað er eftir að ráða samkvæmt þessari
              grein, skal hafa náð 17 ára aldri og ekki vera eldri en 30 ára.
          Félagsmálaráðuneytið skal ákveða upphæð vasapeninga sem greiða skal
                        útlendingi sem ráðinn hefur verið í vist skv. 1. mgr.
                    Ráðuneytinu er heimilt að veita stofnunum, fyrirtækjum og
    einstaklingum heimild til milligöngu um og eftirlit með ráðningum skv. 1.
            mgr. Aðilum, sem fá slíka heimild, er skylt að veita stjórnvöldum
      upplýsingar um þessa starfsemi ef eftir þeim er leitað. Ráðuneytið skal
     gefa út nauðsynleg eyðublöð vegna samninga um vistráðningu. Á eyðublaðið
   skal prenta upplýsingar um ábyrgð þess sem ræður til sín útlending í vist,
                              m.a. í sambandi við sjúkra- og slysatryggingar.
           Óheimilt er að veita leyfi til ráðningar sama einstaklings skv. 1.
                                                      mgr. nema til eins árs.

                                    12. gr.

                         Atvinnuleyfi til bráðabirgða.
                Heimilt er að veita atvinnurekanda nafnlaust atvinnuleyfi til
   bráðabirgða. Við útgáfu slíkra atvinnuleyfa skal gætt ákvæða 1.4. mgr. 7.
                                    gr. að undanskildum c- og d-liðum 1. mgr.
          Áður en útlendingur, sem hefur verið heimilað að ráða skv. 1. mgr.,
     kemur til landsins ber að fá leyfi útlendingaeftirlitsins til landgöngu.
              Atvinnurekandi, sem hefur fengið heimild til ráðningar samkvæmt
        þessari grein, skal leggja fram tilskilin gögn innan 14 daga frá komu
                  útlendingsins til landsins, sbr. c- og d-lið 1. mgr. 7. gr.

                                   IV. kafli.
                                  Undanþágur.
                                    13. gr.
                     Ekki þarf að sækja um leyfi samkvæmt lögum þessum fyrir:

   a.
           Ríkisborgara í ríkjum sem eiga aðild að samningi um Evrópska
           efnahagssvæðið hafi þeir fengið dvalarleyfi eða afhent
           skráningaryfirvaldi norrænt flutningsvottorð.
   b.
           Útlendinga sem hafa verið íslenskir ríkisborgarar frá fæðingu en
           hafa misst íslenskan ríkisborgararétt.
   c.
           Útlendinga í einkaþjónustu sendimanna erlendra ríkja.

                                    14. gr.
          Eftirtaldir útlendingar eru undanþegnir kröfu um atvinnuleyfi vegna
                              vinnu í allt að fjórar vikur á ári hér á landi:

   a.
           Vísindamenn og fyrirlesarar að því leyti sem varðar kennslu eða
           hliðstæða starfsemi.
   b.
           Listamenn að undanskildum hljóðfæraleikurum sem ráða sig til
           starfa á veitingahúsum.
   c.
           Íþróttaþjálfarar.
   d.
           Fulltrúar í viðskiptaerindum fyrir fyrirtæki sem ekki hafa útibú
           hérlendis.
   e.
           Ökumenn fólksflutningabifreiða sem skráðar eru í erlendu ríki enda
           hafi þeir komið með erlenda ferðamenn í bifreiðunum til landsins.
   f.
           Blaða- og fréttamenn erlendra fjölmiðla sem eru í þjónustu
           fyrirtækja sem ekki hafa starfsstöð á Íslandi.
   g.
           Sérhæfðir starfsmenn, ráðgjafar og leiðbeinendur sem vinna að
           samsetningu, uppsetningu, eftirliti eða viðgerð tækja.

                                   V. kafli.
                     Viðurlög og afturköllun atvinnuleyfa.
                                    15. gr.
            Brot gegn lögum þessum eða reglum settum samkvæmt þeim varða þann
     sektum er hefur útlending í vinnu án leyfis, svo og útlending er starfar
   án leyfis. Sömu refsingu varðar það ef ekki eru haldin skilyrði eða brotin
      ákvæði er sett kunna verða í leyfi sem veitt eru samkvæmt lögum þessum.
          Hafi aðili hlutast til um að útlendingur, sem hefur verið synjað um
     atvinnuleyfi, flytjist til landsins til að taka hann í þjónustu sína ber
      þeim aðila að sjá um brottflutning slíks erlends starfsmanns innan þess
                     tíma sem ráðherra tiltekur ríkissjóði að kostnaðarlausu.

                                    16. gr.
        Heimilt er að afturkalla leyfi sem veitt eru samkvæmt lögum þessum ef
      brotin eru ákvæði laganna eða skilyrðum, sem sett eru í leyfum, er ekki
     fullnægt, svo og ef veruleg breyting verður á leyfistímanum á eftirspurn
                                                       og framboði vinnuafls.

                                    17. gr.
              Ef útlendingur stundar atvinnu eða atvinnurekstur hér á landi í
    andstöðu við ákvæði laga þessara er útlendingaeftirlitinu heimilt að vísa
                honum úr landi, sbr. ákvæði laga um eftirlit með útlendingum.

                                    18. gr.
             Mál út af brotum gegn lögum þessum skulu sæta opinberri meðferð.

                                   VI. kafli.
                           Ýmis ákvæði og gildistaka.
                                    19. gr.
        Þegar það á við skal tilkynna útlendingi leyfisveitingu eða synjun er
              hann varðar. Allar leyfisveitingar og synjanir skulu tilkynntar
                                                       útlendingaeftirlitinu.
            Við útgáfu atvinnuleyfis skal afhenda útlendingi, eða umboðsmanni
        hans, skírteini þar sem fram koma upplýsingar um réttindi hans til að
                stunda vinnu á Íslandi. Í skírteininu skulu vera nauðsynlegar
     persónuupplýsingar. Útlendingur skal hafa skírteinið tiltækt og framvísa
          því ef löggæslumaður óskar þess. Heimilt er að krefja umsækjanda um
     atvinnuleyfi um endurgjald fyrir skírteinið. Endurgjaldið skal ekki vera
                                 hærra en sem nemur kostnaði við útgáfu þess.

                                    20. gr.
                  Félagsmálaráðuneytið skal árlega leita álits helstu samtaka
              atvinnurekanda og launafólks á stefnu sem fylgt er við veitingu
               atvinnuleyfa til ráðningar á útlendingum til starfa á Íslandi.
              Ráðuneytið útbýr og dreifir prentuðum upplýsingum til sendiráða
      Íslands og annarra er þess óska. Greint skal frá reglum um dvalarleyfi,
     almennum launakjörum, vinnutíma, aðbúnaði við vinnu hér á landi, sköttum
    og opinberum gjöldum, rétti til yfirfærslu fjármuna, réttindum og skyldum
      sem erlent starfsfólk tekst á hendur við ráðningu í vinnu. Það skal enn
            fremur gefa út nauðsynleg eyðublöð vegna umsókna um atvinnuleyfi.

                                    21. gr.
           Í reglugerð getur ráðherra sett nánari fyrirmæli um framkvæmd laga
                                                                  þessara.^1)

   ^1)Rg. 272/1983, sbr. 351/1983.

                                    22. gr.
        ...

                                    23. gr.
        Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1994133
