                                    dálkum.

   --------------------------------------------------------------------------

                         Lög um eftirlaun alþingismanna

                              1965 nr. 46 14. maí

   --------------------------------------------------------------------------

1. gr. Alþingismenn skulu greiða í lífeyrissjóð starfsmanna ríkisins 4%  fjóra
   af hundraði  af þingfararkaupi sínu, eins og það er á hverjum tíma. Skal
upphæðin dragast frá kaupinu mánaðarlega og greiðast sjóðnum ásamt mótframlagi,
er greiðist af alþingiskostnaði, að upphæð 6%  sex af hundraði  af mánaðarlega
 greiddu þingfararkaupi. [Á sama hátt greiðir forseti Alþingis í sjóðinn 4% af
  forsetalaunum eins og þau eru ákveðin á hverjum tíma og miðast mótframlag úr
  ríkissjóði við þau laun.]^1) Alþingismenn skulu vera í sérstakri deild innan
   lífeyrissjóðs starfsmanna ríkisins með sérstöku reikningshaldi. Þátttaka í
alþingismannadeild sjóðsins hefur ekki áhrif á rétt né skyldur alþingismanna til
að vera í öðrum deildum sjóðsins. Alþingismenn njóta að öðru leyti sömu réttinda
og bera sömu skyldur og aðrir sjóðfélagar, meðan þeir eiga sæti á Alþingi, nema
                        annars sé getið í lögum þessum.
[Með alþingismanni er í lögum þessum átt við þann sem tekið hefur fast sæti á
   Alþingi. Sömu reglur skulu einnig gilda um ráðherra sem ekki er jafnframt
                                 alþingismaður.
 Varaþingmaður skal einnig greiða í sjóðinn af þingfararkaupi sínu og eiga rétt
                         til eftirlauna skv. 2.3. gr.
Þegar réttindi alþingismanna samkvæmt lögunum eru reiknuð út skal telja með þann
             tíma sem þeir greiddu í sjóðinn sem varaþingmenn.]^1)
                             ^1)[2]L. 108/1996, 1. gr.
  2. gr. [Fyrrverandi alþingismaður á rétt á eftirlaunum úr sjóðnum þegar svo
                                 stendur á að:
                              1. Hann verður 65 ára.
     2. Hann lætur af þingmennsku, enda verði hann 65 ára innan 4 ára frá því
                            þingmennsku hans lýkur.
   3. Samanlagður aldur hans og tvöfaldur sá tími, sem hann hefur setið samtals
             á þingi, nær 95 árum, enda hafi hann náð 60 ára aldri.
    4. Hann verður öryrki. Þegar talað er um öryrkja í lögum þessum er átt við
 75% örorku eða meira. Heimilt er þó stjórn sjóðsins að ákveða, ef sérstaklega
   stendur á, að greiða skuli fyrrverandi alþingismanni, sem aflað hefur sér
  eftirlaunaréttar samkvæmt lögum þessum, hluta af eftirlaunum hans, en aldrei
  meira en 50% eftirlaunanna, þótt örorka hans nái ekki 75%. Í slíkum tilvikum
   skal farið eftir meginreglum [3]13. gr. laga nr. 29/1963, um Lífeyrissjóð
                          starfsmanna ríkisins.^1)]^2)
                   ^1)Nú [4]l. 1/1997. ^2)[5]L. 73/1982, 1. gr.
 3. gr. [Fyrrverandi alþingismaður, sem uppfyllir ákvæði 2. gr. laga þessara, á
                         eftirlaunarétt sem hér segir:
      1. Fyrir þingsetu í samtals 5 ár eða skemur: 2% fyrir hvert heilt ár og
                        samsvarandi fyrir hluta úr ári.
                  2. Fyrir þingsetu í samtals allt að 9 ár: 30%.
                  3. Fyrir þingsetu í samtals allt að 12 ár: 40%.
                  4. Fyrir þingsetu í samtals allt að 15 ár: 50%.
                  5. Fyrir þingsetu í samtals allt að 18 ár: 55%.
                  6. Fyrir þingsetu í samtals allt að 21 ár: 60%.
   7. Fyrir þingsetu í samtals 21 ár eða lengur: 62% að viðbættum 2% fyrir hvert
 heilt ár, og samsvarandi fyrir hluta úr ári, sem þingseta er samtals lengri en
           21 ár. Eftirlaunarétturinn verður þó aldrei meiri en 70%.
   Fyrir þingsetu umfram 5 ár samkvæmt töluliðum 2 til 6 skal lífeyrisréttur
     breytast hlutfallslega fyrir hvert ár innan hinna tilgreindu tímabila.
 Eftirlaunin skulu fylgja þingfararkaupi alþingismanns eins og það er á hverjum
  tíma og vera sá hundraðshluti þess, sem eftirlaunarétturinn samkvæmt 1. mgr.
                                 segir til um.
Eftirlaun greiðast ekki meðan hinn fyrrverandi alþingismaður fær greidd biðlaun
  samkvæmt [6]8. gr. laga nr. 75/1980, um þingfararkaup alþingismanna.^1)]^2)
   [Þeir sem gegnt hafa embætti forseta Alþingis eftir gildistöku [7]laga nr.
  88/1995 skulu, auk réttar skv. 1. og 2. mgr. þessarar greinar, eiga rétt til
 viðbótargreiðslna úr sjóðnum eftir sömu reglum og gilda um eftirlaun ráðherra,
 sbr. [8]lög nr. 47/1965, með síðari breytingum, fyrir þann tíma er þeir voru í
 embætti. Greiðslur samkvæmt þessari málsgrein og greiðslur úr eftirlaunadeild
   ráðherra, sem fyrrverandi forseti kann að eiga rétt á, mega þó aldrei nema
 samtals hærri fjárhæð en 50% af ráðherralaunum og skerðast greiðslur samkvæmt
                      þessari málsgrein sem því nemur.]^3)
   ^1)Nú [9]l. 88/1995, 13. gr. ^2)[10]L. 73/1982, 2. gr. ^3)[11]L. 108/1996, 2.
                                      gr.
  [4. gr.]^1) [Eftirlifandi maki alþingismanns, fyrrverandi alþingismanns eða
  varaþingmanns á rétt á eftirlaunum að honum látnum samkvæmt ákvæðum þessarar
                                    greinar.
Eftirlaunaréttur maka alþingismanns eða fyrrverandi alþingismanns skal vera 20%
 af þingfararkaupi að viðbættum helmingnum af þeim hundraðshluta sem hinn látni
 alþingismaður hafði áunnið sér skv. 1.2. mgr. 3. gr. Sé makalífeyrir samkvæmt
 þessari málsgrein hærri hundraðshluti en sá sem hinn látni alþingismaður hafði
  áunnið sér skal það sem umfram er falla niður eftir þrjú ár eða þegar yngsta
                      barn hans verður 18 ára ef síðar er.
Eftirlifandi maki varaþingmanns skal eiga rétt á eftirlaunum er nema helmingnum
 af þeim hundraðshluta sem hinn látni varaþingmaður hafði áunnið sér skv. 1.2.
mgr. 3. gr. Hafi samanlögð þingseta varamanns numið tveimur árum á eftirlifandi
      maki þó sama rétt og eftirlifandi makar alþingismanna og fyrrverandi
                  alþingismanna skv. 2. mgr. þessarar greinar.
  Eftirlifandi maki fyrrverandi forseta Alþingis á rétt á viðbótargreiðslu sem
  nemur helmingi þess réttindahlutfalls af ráðherralaunum sem forsetinn hafði
aflað sér skv. 5. mgr. 3. gr. laganna, auk 20% nema makinn eigi jafnframt rétt í
                            ráðherradeild sjóðsins.
Eftirlaun maka fylgja þingfararkaupi alþingismanna eins og það er á hverjum tíma
   og eru sá hundraðshluti þess sem eftirlaunaréttur skv. 2.4. mgr. þessarar
                             greinar segir til um.
Reglur 4.7. mgr. 14. gr. laga um Lífeyrissjóð starfsmanna ríkisins skulu gilda
             um makalífeyri alþingismanna eftir því sem við á.]^2)
               ^1)[12]L. 73/1982, 3. gr. ^2)[13]L. 108/1996, 3. gr.
 [5. gr. Börn eða kjörbörn, sem sjóðfélagi lætur eftir sig, er hann andast, og
yngri eru en 18 ára, skulu fá árlegan lífeyri úr sjóðnum, þar til þau eru fullra
  18 ára að aldri, enda hafi hinn látni séð um framfærslu þeirra að nokkru eða
 öllu leyti. Sama gildir um börn eða kjörbörn, er sá maður lætur eftir sig, er
naut elli- eða örorkulífeyris úr sjóðnum, er hann andaðist. Ef barnið á foreldri
eða kjörforeldri á lífi, er sér um framfærslu þess, er samanlagður lífeyrir þess
      frá almannatryggingum og úr þessum sjóði 50% hærri en barnalífeyrir
    almannatrygginga. Að öðrum kosti er lífeyririnn tvöfaldur barnalífeyrir
almannatrygginga. Sama rétt öðlast börn og kjörbörn þeirra sjóðfélaga, er njóta
 elli- eða örorkulífeyris úr sjóðnum, þó svo, að barnalífeyrir úr þessum sjóði
 til barna eða kjörbarna örorkulífeyrisþega skal vera jafnmargir hundraðshlutar
 af fullum barnalífeyri eins og örorkulífeyrir hans er margir hundraðshlutar af
hámarksörorkulífeyri. Fósturbörn, er sjóðfélagi hefur framfært að mestu eða öllu
 leyti, njóti sama réttar og börnum og kjörbörnum er veittur hér að framan.]^1)
  [Ákvæði þessarar greinar gilda ekki um börn eða kjörbörn varaþingmanna nema
         þingseta varaþingmanns hafi varað a.m.k. tvö ár samanlagt.]^2)
    ^1)[14]L. 73/1982, 5. gr. ^2)[15]L. 108/1996, 4. gr. [16]Ákvæðið gildir þó
              ekki um þau tilvik er greinir í 6. gr. l. 108/1996.
                                   6. gr. ^1)
     ^1)[17]L. 108/1996, 5. gr. Ákvæði 6. gr. gilda þó áfram um þau tilvik er
                       greinir í [18]6. gr. l. 108/1996.
  7. gr. [Lífeyrir samkvæmt lögum þessum greiðist án tillits til lífeyris, er
sjóðfélagi á rétt á úr öðrum deildum Lífeyrissjóðs starfsmanna ríkisins og öðrum
lögboðnum lífeyrissjóðum og hefur ekki áhrif á slík réttindi að öðru leyti en um
                                getur í 2. mgr.
  Nú hefur fyrrverandi alþingismaður áunnið sér eftirlaunarétt í hinni almennu
 deild Lífeyrissjóðs starfsmanna ríkisins samtímis því að hann ávann sér rétt í
 alþingismannadeild sjóðsins, án þess þó að launaskerðing samkvæmt [19]11. gr.
     laga nr. 75/1980, um þingfararkaup alþingismanna,^1) eða ákvæði eldri
þingfararkaupslaga hafi skert eftirlaunaréttinn í almennu deildinni og skulu þá
  eftirlaunin úr alþingismannadeildinni lækka um sömu upphæð og því nemur sem
 eftirlaunin úr almennu deildinni hefðu lækkað ef eftirlaunarétturinn þar hefði
   skerst í samræmi við launaskerðingu þingfararkaupslaga eins og þau voru á
                               hverjum tíma.]^2)
              ^1)Nú [20]l. 88/1995, 4. gr. ^2)[21]L. 73/1982, 6. gr.
8. gr. Halli, sem verða kann á lífeyrissjóði alþingismanna, ef iðgjöld í sjóðinn
endast ekki til greiðslu eftirlauna til fyrrverandi alþingismanna, eða lífeyris
                 til maka þeirra, greiðist af alþingiskostnaði.
    [Ákvæði til bráðabirgða. Nú hefur maður þegar eða við lok yfirstandandi
    kjörtímabils öðlast betri rétt samkvæmt þeim reglum, sem settar voru með
 [22]lögum nr. 46 14. maí 1965, og heldur hann þá rétti til eftirlauna samkvæmt
                                þeim reglum.]^1)
                            ^1)[23]L. 73/1982, brbákv.

References

   Visible links
   1. http://www.althingi.is/dba-bin/lawformpr.pl?lnr=1965046
   2. file:///altext/stjt/1996.108.html
   3. file://1963029.html
   4. file://1997001.html
   5. file:///altext/stjtnr.html#1982073?g1
   6. file://1980075.html
   7. file://1995088.html
   8. file://1965047.html
   9. file://1995088.html#g13
  10. file:///altext/stjtnr.html#1982073?g2
  11. file:///altext/stjt/1996.108.html
  12. file:///altext/stjtnr.html#1982073?g3
  13. file:///altext/stjt/1996.108.html
  14. file:///altext/stjtnr.html#1982073?g5
  15. file:///altext/stjt/1996.108.html
  16. file:///altext/stjt/1996.108.html
  17. file:///altext/stjt/1996.108.html
  18. file:///altext/stjt/1996.108.html
  19. file://1980075.html
  20. file://1995088.html#g4
  21. file:///altext/stjtnr.html#1982073?g6
  22. file://1965046.html
  23. file:///altext/stjtnr.html#1982073?b0
