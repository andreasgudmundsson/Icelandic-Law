
   --------------------------------------------------------------------------

                                   Iðnaðarlög

                              1978 nr. 42 18. maí

   --------------------------------------------------------------------------

  Tóku gildi 6. júní 1978. Breytt með [2]l. 21/1988 (tóku gildi 31. maí 1988),
[3]l. 19/1991 (tóku gildi 1. júlí 1992 nema 1. og 3. mgr. 29. gr. sem tóku gildi
17. apríl 1991), [4]l. 23/1991 (tóku gildi 17. apríl 1991), [5]l. 70/1993 (tóku
    gildi 1. jan. 1994; EES-samningurinn: VII. viðauki tilskipun 64/222/EBE,
   64/224/EBE, 64/223/EBE, 68/363/EBE, 68/364/EBE, 70/522/EBE, 70/523/EBE og
  86/653/EBE), [6]l. 40/1997 (tóku gildi 29. maí 1997; EES-samningurinn: VII.
viðauki tilskipun 64/427/EBE, 64/429/EBE, 68/365/EBE, 68/366/EBE og 82/489/EBE),
 [7]l. 133/1999 (tóku gildi 11. jan. 2000), [8]l. 7/2002 (tóku gildi 20. febr.
               2002) og [9]l. 76/2002 (tóku gildi 17. maí 2002).

   1. gr. Lög þessi taka til rekstrar hvers konar iðnaðar í atvinnuskyni. Til
iðnaðar telst bæði handiðnaður og verksmiðjuiðnaður, hvaða efni eða orka, vélar
    eða önnur tæki sem notuð eru og hvaða vörur eða efni sem framleidd eru.
               Heimilisiðnaður skal undanskilinn ákvæðum laganna.
2. gr. Enginn má reka iðnað í atvinnuskyni á Íslandi eða í íslenskri landhelgi,
          nema hann hafi til þess fengið leyfi lögum þessum samkvæmt.
 [Þrátt fyrir ákvæði laga þessara hafa ríkisborgarar eða lögaðilar aðildarríkja
     að samningnum um Evrópska efnahagssvæðið rétt til að starfa í iðnaði á
 grundvelli skuldbindinga Íslands um viðurkenningu á starfi og starfsþjálfun í
    iðnaði í öðru EES-ríki [svo og ríkisborgarar eða lögaðilar aðildarríkja
          stofnsamnings Fríverslunarsamtaka Evrópu í öðru aðildarríki
      stofnsamningsins].^1) Ráðherra getur kveðið nánar á um þennan rétt í
                                 reglugerð.^2)
 Lögreglustjórar skulu staðfesta réttmæti gagna um starf og starfsþjálfun eftir
að viðkomandi félagi iðnaðarmanna, m.a. landssamtökum meistara og sveina, hefur
  verið gefinn kostur á að segja álit sitt. Lögreglustjórar hafa eftirlit með
framkvæmd þessara ákvæða. Ágreining um rétt má bera undir ráðherra og enn fremur
                         leita úrskurðar dómstóla.]^3)
     ^1)[10]L. 76/2002, 30. gr. ^2)[11]Rg. 495/2001. ^3)[12]L. 40/1997, 1. gr.
      3. gr. Hver maður getur fengið leyfi til að reka iðnað, handiðnað og
          verksmiðjuiðnað, ef hann fullnægir eftirgreindum skilyrðum:
   1. [Er íslenskur ríkisborgari. Erlendur ríkisborgari, sem á lögheimili hér á
   landi og hefur átt það samfellt í a.m.k. eitt ár, skal þó vera undanþeginn
 skilyrði um íslenskt ríkisfang. Frá gildistöku laga um Evrópska efnahagssvæðið
    skulu ríkisborgarar annarra aðildarríkja Evrópska efnahagssvæðisins vera
   undanþegnir skilyrðum um íslenskt ríkisfang og búsetu hér á landi samkvæmt
nánari ákvæðum sem ráðherra setur með reglugerð.^1) [Ríkisborgarar aðildarríkja
 stofnsamnings Fríverslunarsamtaka Evrópu njóta sams konar réttar og greint er
                            frá í 3. málsl.]^2)]^3)
                                  2. Er lögráða.
                           3. Hefur forræði á búi sínu.
     4. Hefur ekki hlotið dóm fyrir refsiverðan verknað, slíkan sem um ræðir í
                     [13]68. gr. hegningarlaga nr. 19/1940.
     5. Hefur viðskiptaþekkingu, svo sem bókhaldskunnáttu, sem krafist er við
                           burtfararpróf úr iðnskóla.
      6. Fullnægir að öðru leyti skilyrðum þeim, sem sett eru í lögum þessum.
  [Iðnaðarráðherra getur veitt undanþágur frá ríkisfangsskilyrði 1. tölul. og
                          ákvæðum 4. og 5. tölul.]^4)
     ^1)[14]Rg. 620/1995. ^2)[15]L. 76/2002, 31. gr. ^3)[16]L. 70/1993, 2. gr.
                           ^4)[17]L. 23/1991, 15. gr.
4. gr. [Nú vill félag eða annar lögaðili reka iðnað og getur þá slíkur lögaðili
fengið til þess leyfi, enda uppfylli framkvæmdastjórar og stjórnarmenn lögaðila
og, sé um að ræða félag þar sem allir eða sumir félagsmanna bera fulla ábyrgð á
      skuldbindingum félagsins, þeir félagsmanna, sem fulla ábyrgð bera á
 skuldbindingum félagsins, skilyrði 2.6. tölul. 3. gr. Sé um að ræða erlendan
   aðila eða íslenskan lögaðila, sem erlendur aðili á hlut í, skal enn fremur
  fullnægt skilyrðum laga um fjárfestingu erlendra aðila í atvinnurekstri.]^1)
                            ^1)[18]L. 23/1991, 15. gr.
 5. gr. Leyfi glatast, ef leyfishafi missir einhverra þeirra skilyrða, sem í 3.
  og 4. gr. segir, eða þeirra skilyrða, sem annars eru sett eða kunna að verða
  sett til að halda réttinum. Nú missir stjórnandi eða framkvæmdastjóri félags
slíkra skilyrða, eða félag eða stofnun missir íslenskt heimilisfang, og skal þá
  aðili hafa komið málinu í löglegt horf innan 3ja mánaða frá því að breyting
 varð, en hafi ella fyrirgert leyfi sínu. Ráðherra getur þó lengt frestinn um 3
                       mánuði, ef sérstaklega stendur á.
6. gr. Leyfi er bundið við nafn. Rétt er maka að halda áfram iðnaði látins maka
         síns án nýs leyfis, enda fullnægi makinn lögmæltum skilyrðum.
   Bú aðila, er leyfi hafði, má reka iðnaðinn, að því leyti sem sá rekstur er
þáttur í skiptameðferð þess. Erfingi 16 ára eða eldri má reka iðnað arfleiðanda
    án nýs leyfis, þar til hann er fjárráða, ef hann að öðru leyti fullnægir
                                skilyrðum 3. gr.
  7. gr. Greina skal í iðnaðarleyfi, hvers konar verksmiðjuiðnað heimilt sé að
reka samkvæmt því og hvar hann megi reka. Ekki veitir leyfi heimild til að reka
             verksmiðjuiðnað annarrar tegundar en nefnd er í leyfi.
Veita má sama aðila leyfi til að reka verksmiðjuiðnað í fleiri en einni grein og
          leyfi til að reka verksmiðjuiðnað á fleiri stöðum en einum.
  8. gr. [Iðngreinar, sem reknar eru sem handiðnaður og löggiltar hafa verið í
 reglugerð^1) iðnaðarráðherra, skulu ávallt reknar undir forstöðu meistara. Um
 löggildingu skal hafa samráð við menntamálaráðherra og landssamtök meistara og
                                  sveina.]^2)
    Meistari skal bera ábyrgð á að öll vinna sé rétt og vel af hendi leyst.
Rétt til iðnaðarstarfa í slíkum iðngreinum hafa meistarar, sveinar og nemendur í
  iðngreininni. Heimilt er sérfélögum, sveina- og meistarafélagi í sömu iðn að
gera sín á milli samning um það, að ráða megi ólært verkafólk til iðnaðarstarfa
     undir stjórn lærðs iðnaðarmanns um ákveðinn stuttan tíma í senn, þegar
  sérstaklega stendur á og brýn þörf er á auknum vinnukrafti í iðninni. Einnig
  getur hver og einn unnið iðnaðarstörf fyrir sjálfan sig og heimili sitt, enn
 fremur fyrir opinbera stofnun eða fyrirtæki, sem hann vinnur hjá, ef um minni
               háttar viðhald á eignum þessara aðila er að ræða.
Í sveitum, kauptúnum og þorpum með færri en 100 íbúa mega óiðnlærðir menn vinna
                               að iðnaðarstörfum.
                  ^1)[19]Rg. 940/1999. ^2)[20]L. 133/1999, 1. gr.
9. gr. Rétt til að kenna sig í starfsheiti sínu við löggilta iðngrein hafa þeir
           einir, er hafa sveinsbréf eða meistarabréf í iðngreininni.
10. gr. [Hver maður getur leyst til sín meistarabréf ef hann fullnægir skilyrðum
 3. gr., hefur lokið sveinsprófi, unnið síðan undir stjórn meistara í iðngrein
      sinni eitt ár minnst og jafnframt lokið meistaraprófi í iðninni frá
   meistaraskóla. Eigi sveinn ekki völ á starfi undir stjórn meistara í nýrri
iðngrein sinni fyrstu fimm árin eftir löggildingu hennar telst tveggja ára starf
  hans í þeirri grein jafngilt starfi hjá meistara en lögreglustjóri skal gefa
viðkomandi félagi iðnaðarmanna, m.a. landssamtökum meistara og sveina, kost á að
segja álit sitt á því hvort völ sé á slíku starfi. Sama gildir í iðngreinum þar
sem ekki er starfandi meistari eða þar sem sveinn á af öðrum ástæðum sannanlega
                 engan kost á starfi undir stjórn meistara.]^1)
Meistarabréf veitir meistara leyfi til að reka þá iðngrein, er meistarabréf hans
                                   tekur til.
                            ^1)[21]L. 133/1999, 2. gr.
   11. gr. Sá hefur fyrirgert meistarabréfi sínu, sem missir einhvers þeirra
              skilyrða, er fullnægja þarf til þess að öðlast það.
12. gr. [Lögreglustjóri, þar sem aðili á lögheimili, lætur af hendi meistarabréf
                              og iðnaðarleyfi.]^1)
   Nú synjar lögreglustjóri um meistarabréf eða iðnaðarleyfi, eða ágreiningur
  verður um það, hvort aðili hafi misst rétt sinn, og er aðila þá rétt að bera
 málið undir iðnaðarráðherra. Enn fremur getur hann leitað úrskurðar dómstóla.
[[Iðnaðarráðherra gefur út sveinsbréf. Hann getur falið öðrum að gefa bréfin út
                       að fullnægðum skilyrðum laga.]^1)
 Greiða skal gjald samkvæmt lögum um aukatekjur ríkissjóðs fyrir iðnaðarleyfi,
                        meistarabréf og sveinsbréf.]^2)
                ^1)[22]L. 7/2002, 1. gr. ^2)[23]L. 133/1999, 3. gr.
 13. gr. Halda skal skrá yfir iðnaðarleyfi og meistarabréf, sem veitt eru lögum
                                þessum samkvæmt.
  Leyfishafar skulu jafnan tilkynna lögreglustjóra heimilisfang atvinnustöðvar
 sinnar og útibú og allar breytingar, er þar á verða. Lögreglustjóri framsendir
            síðan þær tilkynningar til skrár þeirrar, sem haldin er.
                 Ráðherra setur nánari fyrirmæli um þessi efni.
                                  14. gr. ^1)
                             ^1)[24]L. 7/2002, 2. gr.
                           15. gr. Það varðar sektum:
     1. Ef maður rekur iðnað, án þess að hafa leyst leyfi, eða leyfir öðrum að
                        reka iðnað í skjóli leyfis síns.
   2. Ef maður tekur að sér störf meistara, án þess að hafa leyst meistarabréf.
    3. Ef maður rekur löggilta iðngrein, án þess að hafa meistara til forstöðu.
    4. Ef maður kennir sig í starfsheiti sínu við löggilta iðngrein, án þess að
                       hafa rétt til þess samkvæmt 9. gr.
    5. Ef maður eða fyrirtæki tekur nemendur til verklegs náms, enda þótt hann
 eða það eigi ekki rétt til þess, eða tekur nemendur til náms í annarri iðn en
    þeirri, sem hann er meistari í, eða heldur nemendur án löglegs samnings.
     [6. [Ef ríkisborgari eða lögaðili aðildarríkis að samningnum um Evrópska
 efnahagssvæðið eða að stofnsamningi Fríverslunarsamtaka Evrópu starfar hér án
          þess að staðfesting skv. 3. mgr. 2. gr. liggi fyrir.]^1)]^2)
                           Sektir renna í ríkissjóð.
                                      ^3)
   ^1)[25]L. 76/2002, 32. gr. ^2)[26]L. 40/1997, 2. gr. ^3)[27]L. 19/1991, 194.
                                      gr.
  16. gr. Heimilt er að dæma mann, er sekur gerist um ítrekað brot gegn lögum
þessum, [til missis iðnaðarleyfis, meistarabréfs og sveinsbréfs],^1) tímabundið
            eða jafnvel ævilangt, ef um mjög gróft brot er að ræða.
                            ^1)[28]L. 133/1999, 4. gr.
 17. gr. Óskert skulu atvinnuréttindi þeirra manna, er hlotið hafa þau samkvæmt
                              ákvæðum eldri laga.

References

   Visible links
   1. http://www.althingi.is/dba-bin/lawformpr.pl?lnr=1978042
   2. file:///altext/stjtnr.html#1988021
   3. file://1991019.html
   4. file:///altext/stjt/1991.023.html
   5. file:///altext/stjt/1993.070.html
   6. file:///altext/stjt/1997.040.html
   7. file:///altext/stjt/1999.133.html
   8. file:///altext/stjt/2002.007.html
   9. file:///altext/stjt/2002.076.html
  10. file:///altext/stjt/2002.076.html
  11. http://www.reglugerd.is/interpro/dkm/WebGuard.nsf/key2/495-2001
  12. file:///altext/stjt/1997.040.html
  13. file://1940019.html#g68
  14. http://www.reglugerd.is/interpro/dkm/WebGuard.nsf/key2/620-1995
  15. file:///altext/stjt/2002.076.html
  16. file:///altext/stjt/1993.070.html
  17. file:///altext/stjt/1991.023.html
  18. file:///altext/stjt/1991.023.html
  19. http://www.reglugerd.is/interpro/dkm/WebGuard.nsf/key2/940-1999
  20. file:///altext/stjt/1999.133.html
  21. file:///altext/stjt/1999.133.html
  22. file:///altext/stjt/2002.007.html
  23. file:///altext/stjt/1999.133.html
  24. file:///altext/stjt/2002.007.html
  25. file:///altext/stjt/2002.076.html
  26. file:///altext/stjt/1997.040.html
  27. file://1991019.html#g194
  28. file:///altext/stjt/1999.133.html
