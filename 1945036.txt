                                    dálkum.

   --------------------------------------------------------------------------

                     Lög um framboð og kjör forseta Íslands

                            1945 nr. 36 12. febrúar

   --------------------------------------------------------------------------

Tóku gildi 12. febrúar 1945. Breytt með [2]l. 39/1963 (tóku gildi 15. maí 1963),
   [3]l. 6/1984 (tóku gildi 28. mars 1984), [4]l. 43/1996 (tóku gildi 17. maí
 1996), [5]l. 24/2000 (tóku gildi 19. maí 2000) og [6]l. 9/2004 (tóku gildi 24.
                                  mars 2004).

1. gr. [Um kjörskrár til afnota við kjör forseta Íslands fer á sama hátt og við
  alþingiskosningar. Þær skulu þó miðaðar við íbúaskrá þjóðskrár þremur vikum
                                 fyrir kjördag.
    Mörk kjördæma skulu vera hin sömu og í næstliðnum alþingiskosningum.]^1)
                              ^1)[7]L. 9/2004, 1. gr.
       2. gr. Undirkjörstjórnir og yfirkjörstjórnir eru hinar sömu og við
 alþingiskosningar, en auk þessara kjörstjórna hefur hæstiréttur þau störf með
                       höndum, sem segir í lögum þessum.
  3. gr. Forsetakjör skal fara fram síðasta [laugardag]^1) í júnímánuði fjórða
  hvert ár, sbr. þó 2. mgr. Forsætisráðherra auglýsir kosninguna í útvarpi og
 Lögbirtingablaði eigi síðar en þrem mánuðum fyrir kjördag og tiltekur hámarks-
   og lágmarkstölu meðmælenda forsetaefnis úr landsfjórðungi hverjum í réttu
                        hlutfalli við kjósendatölu þar.
Nú deyr forseti eða lætur af störfum, áður en kjörtíma hans er lokið, og skal þá
  innan árs kjósa nýjan forseta til 31. júlí á fjórða ári frá þeirri kosningu.
Ákveður forsætisráðherra þá kjördag, en að öðru leyti fer eftir fyrirmælum laga
                                    þessara.
                              ^1)[8]L. 6/1984, 1. gr.
4. gr. Framboðum til forsetakjörs skal skila í hendur dómsmálaráðuneytinu ásamt
 samþykki forsetaefnis, nægilegri tölu meðmælenda og vottorðum yfirkjörstjórna
  um, að þeir séu [kosningarbærir],^1) eigi síðar en 5 vikum fyrir kjördag, og
auglýsir dómsmálaráðuneytið með sama hætti og segir í 3. gr. innan viku, hverjir
 séu í kjöri til forsetaembættisins, en afgreiðir til hæstaréttar öll áðurnefnd
                                     skjöl.
                             ^1)[9]L. 43/1996, 1. gr.
 5. gr. Dómsmálaráðuneytið sér um gerð og prentun kjörseðla og sendingu þeirra
 til yfirkjörstjórna, sem síðan annast framsendingu þeirra til undirkjörstjórna
með sama hætti og kjörseðla til alþingiskosninga. Á kjörseðla skal prenta skýru
                     letri nöfn forsetaefna í stafrófsröð.
6. gr. [Kjósandi, er greiðir atkvæði utan kjörfundar, ritar á kjörseðilinn fullt
 nafn þess frambjóðanda, er hann vill kjósa af þeim, sem í kjöri eru. Ekki skal
  þó meta atkvæði ógilt, þótt sleppt sé kenninafni eða ættarnafn eitt sett, ef
                 greinilegt er eftir sem áður við hvern er átt.
      Kjósandi, er greiðir atkvæði á kjörfundi, markar með ritblýi kross á
kjörseðilinn framan við nafn þess frambjóðanda, er hann vill kjósa, af þeim, sem
                                  í kjöri eru.
  Um kosningaathöfnina sjálfa, sem og undirbúning hennar, atkvæðagreiðslu utan
   kjörstaða og á kjörstað fer að öðru leyti samkvæmt lögum um kosningar til
                       Alþingis eftir því sem við á.]^1)
                             ^1)[10]L. 6/1984, 2. gr.
       7. gr. Nú deyr forsetaefni, áður en kosning fer fram, en eftir að
  framboðsfrestur er liðinn, og má þá annað forsetaefni gefa kost á sér í stað
   hins, ef fullur helmingur meðmælenda hins látna er meðal meðmælenda hans.
 Annars úrskurðar hæstiréttur um það, hvort fresta þarf kosningu vegna andláts
                   forsetaefnis og undirbúa kosningu að nýju.
     8. gr. Kjörstjórnir nota sömu gerðabækur og við alþingiskosningar, en
               hæstiréttur notar sérstaka gerðabók um þessi efni.
  9. gr. Að lokinni kosningu senda undirkjörstjórnir oddvita yfirkjörstjórnar
  tafarlaust atkvæðakassana og ónotaða og ónýtta kjörseðla í þeim umbúðum, er
    segir í lögum um alþingiskosningar. Á áður auglýstum stað og stund opnar
yfirkjörstjórn atkvæðakassana, og fer síðan talning atkvæða fram með sama hætti
  og segir í lögum um kosningar til Alþingis, svo og um það, hvort kjörseðill
             telst gildur eða ekki, og um meðferð ágreiningsseðla.
10. gr. Að lokinni talningu atkvæða sendir yfirkjörstjórn hæstarétti eftirrit af
     gerðabók sinni ásamt þeim kjörseðlum, sem ágreiningur hefur verið um.
    11. gr. Þegar hæstiréttur hefur fengið í hendur eftirrit gerðabóka allra
yfirkjörstjórna og ágreiningsseðla, boðar hann forsetaefni eða umboðsmenn þeirra
 til fundar, þar sem hann úrskurðar um gildi ágreiningsseðlanna, lýsir úrslitum
 kosninganna og gefur út kjörbréf handa því forsetaefni, sem hæstri atkvæðatölu
                                   hefur náð.
    Nú er ágreiningur um kjörgengi forsetaefnis, og sker þá hæstiréttur úr.
 12. gr. Nú hefur aðeins einn maður verið í kjöri til forsetaembættisins, og er
  hann þá rétt kjörinn forseti Íslands án atkvæðagreiðslu, enda fullnægi hann
 kjörgengisskilyrðum. Gefur hæstiréttur út kjörbréf handa honum þegar að liðnum
                                framboðsfresti.
       13. gr. Staðfest eftirrit af kjörbréfi forseta sendir hæstiréttur
                forsætisráðherra og forseta sameinaðs Alþingis.
14. gr. Ákvæði [114. gr. og XIX., XX., XXIV. og XXV. kafla]^1) laga um kosningar
til Alþingis gilda um kosningar samkvæmt lögum þessum að svo miklu leyti sem við
                                   getur átt.
  Kærur um ólögmæti forsetakjörs, aðrar en refsikærur, skulu sendar hæstarétti
           eigi síðar en 5 dögum fyrir fund þann, er í 11. gr. getur.
                            ^1)[11]L. 24/2000, 130. gr.

References

   Visible links
   1. http://www.althingi.is/dba-bin/lawformpr.pl?lnr=1945036
   2. file:///altext/stjtnr.html#1963039
   3. file:///altext/stjtnr.html#1984006
   4. file:///altext/stjt/1996.043.html
   5. file://2000024.html
   6. file:///altext/stjt/2004.009.html
   7. file:///altext/stjt/2004.009.html
   8. file:///altext/stjtnr.html#1984006?g1
   9. file:///altext/stjt/1996.043.html
  10. file:///altext/stjtnr.html#1984006?g2
  11. file://2000024.html#g130
