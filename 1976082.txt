
   --------------------------------------------------------------------------

                           Lög um norræna vitnaskyldu

                              1976 nr. 82 31. maí

   --------------------------------------------------------------------------

                          Ferill málsins á Alþingi.

  Tóku gildi 1. júlí 1998, sbr. augl. 266/1998. Breytt með [1]l. 19/1991 (tóku
 gildi 1. júlí 1992 nema 1. og 3. mgr. 29. gr. sem tóku gildi 17. apríl 1991),
  [2]l. 91/1991 (tóku gildi 1. júlí 1992) og [3]l. 88/2008 (taka gildi 1. jan.
              2009 nema brbákv. VII sem tók gildi 21. júní 2008).

    1. gr. Hinir almennu dómstólar geta kvatt menn, sem orðnir eru 18 ára og
    búsettir eru eða dveljast í Danmörku, Finnlandi, Noregi eða Svíþjóð, til
                      vitnisburðar fyrir dómi hér á landi.
 Við yfirheyrslur skal fara eftir ákvæðum ^1) laga ^1) um meðferð einkamála ^2)
   eða ^1) laga ^1) um meðferð opinberra mála, nema annað leiði af 2.8. gr.
                                þessara laga.^3)
    ^1)[4]L. 19/1991, 194. gr. ^2)[5]L. 91/1991, 161. gr. ^3)Málsgreininni var
  breytt með [6]l. 88/2008, 234. gr. Breytingin tekur gildi 1. jan. 2009 skv.
                                [7]232. gr. s.l.
2. gr. Vitnastefnu má því aðeins gefa út, að telja verði, að vitnisburður kunni
  að hafa verulega þýðingu fyrir úrslit máls, og það hafi verulega þýðingu, að
                    vitni beri vætti fyrir dómi hér á landi.
Við mat á þessu ber að taka tillit til þess, hversu mikilvægt málið er og hvort
         þingsókn muni hafa veruleg óþægindi í för með sér fyrir vitni.
 Einungis í undantekningartilvikum verður vitni stefnt til að bera vætti fyrir
                  öðrum dómstóli en þeim, er dæma skal málið.
              3. gr. Hlutaðeigandi dómstóll gefur út vitnastefnur.
 Í stefnu skal geta stefnufrests og hvaða viðurlögum megi beita, ef vitni mætir
                     ekki. Dómstóllinn ákveður stefnufrest.
4. gr. Í einkamálum getur dómstóll ^1) skyldað vitni til að hafa með sér og sýna
               eða leggja fram skjöl, sem vitnið hefur ráð yfir.
Í refsimálum getur dómstóll ^2) skyldað vitni, svo og þann, sem brotið er gegn í
  refsimáli, til að hafa með sér til sýningar eða framlagningar sakargögn, sem
                             vitnið hefur ráð yfir.
  Ef unnt er, skal gefa vitni tækifæri til að tjá sig, áður en úrskurðað er um
                     skyldu þess til að leggja fram skjal.
Nú lætur vitni undir höfuð leggjast, án lögmætra ástæðna, að hafa með sér skjal,
og verður þá einungis beitt þeim viðurlögum, sem [mælt er um í lögum um meðferð
                                 einkamála].^1)
      Beita skal ákvæðum 1. mgr. 5. gr. þessara laga eftir því sem við á.
               ^1)[8]L. 91/1991, 161. gr. ^2)[9]L. 19/1991, 194. gr.
5. gr. Eigi verður vitni krafið vættis, ef það bryti í bága við ákvæði ^1) laga
^1) um meðferð einkamála ^2) eða ákvæði ^1) laga ^1) um meðferð opinberra mála,
          eða sams konar ákvæði í því landi, þar sem vitni er búsett.
  Í opinberum málum (refsimálum) má kveðja þann, sem brotið hefur verið gegn,
  fyrir rétt til yfirheyrslu skv. ákvæðum þessara laga. Ef þeir, sem brotið er
gegn, eru búsettir í Finnlandi eða Svíþjóð, verða þeir ekki beittir viðurlögum,
 þótt þeir neiti að bera vitni, og eigi verður þeim heldur refsað fyrir rangan
                                  framburð.^3)
     ^1)[10]L. 19/1991, 194. gr. ^2)[11]L. 91/1991, 161. gr. ^3)Greininni var
  breytt með [12]l. 88/2008, 234. gr. Breytingin tekur gildi 1. jan. 2009 skv.
                               [13]232. gr. s.l.
 6. gr. Ef vitni sem ekki dvelst hér á landi, mætir ekki án lögmætra forfalla,
      eða boðar ekki forföll í tæka tíð, getur dómstóll aðeins dæmt það í
sektarrefsingu og til að greiða þann kostnað, sem útivist þess hefur haft í för
                                    með sér.
  7. gr. Meðan vitni dvelst hér á landi til að fullnægja vitnaskyldu samkvæmt
   ákvæðum þessara laga, verður það ekki látið sæta ábyrgð fyrir refsiverðan
 verknað, sem það hefur framið fyrir för sína hingað til lands. Eigi verður það
                heldur framselt til þriðja lands í þessu skyni.
   Þessi regla gildir þó ekki, ef vitni gefur í réttarhaldi samþykki sitt til
 ákæru, afplánunar refsingar eða til framsals, eða ef vitni dvelst meira en 15
  daga hér á landi eftir að hafa fullnægt vitnaskyldu, enda hafi það óhindrað
                             getað farið úr landi.
 8. gr. Dómsmálaráðherra setur reglur^1) um greiðslur til vitna, sem stefnt er
                til vitnisburðar samkvæmt ákvæðum þessara laga.
Um leið og vitnastefna er birt, ber að bjóða vitni þær greiðslur, sem það á rétt
        á til að standa straum af ferða- og dvalarkostnaði, eða hæfilega
                        fyrirframgreiðslu í þessu skyni.
        Greiðslur þessar skulu inntar af hendi fyrir fram af almannafé.
                                 ^1)Rg. 267/1998.
 9. gr. Ákvæðum 1.7. gr. þessara laga skal beita eftir því sem við á gagnvart
 aðiljum í barnsfaðernismálum og í hjúskaparmálum, ef dómur telur brýna nauðsyn
  til þess að yfirheyra aðilja til þess að ákveða hvoru foreldri beri forræði
                                     barns.
  Dómur getur ákveðið, að aðiljum þessum sé greitt í samræmi við ákvæði 8. gr.
   10. gr. Beita skal ákvæðum 4. gr., 5. gr. og 7. gr. gagnvart þeim, er mæta
      óstefndir sem vitni eða aðiljar í þeim málum, sem getið er í 9. gr.
   11. gr. Þeir, sem orðnir eru 18 ára gamlir og hafa búsetu hér á landi eða
dveljast hér eða í Danmörku, Finnlandi, Noregi eða Svíþjóð, eru skyldugir til að
gefa skýrslu fyrir rétti í þessum löndum í samræmi við þær reglur, sem um þetta
                          gilda í hlutaðeigandi landi.
 Sama regla gildir um þá, sem dveljast hér á landi, en hafa búsetu í Danmörku,
                         Finnlandi, Noregi eða Svíþjóð.
   12. gr. Sé þess krafist, má hér á landi fullnægja dómi, sem gerir manni að
   greiða skaðabætur vegna útivistar eða annarrar vanrækslu, enda sé dómurinn
      kveðinn upp í Danmörku, Finnlandi, Noregi eða Svíþjóð samkvæmt lögum
                  hlutaðeigandi lands um norræna vitnaskyldu.
 Við fullnustu á dómum þessum eða úrskurðum skal fara eftir ákvæðum í samningi
 milli Íslands, Danmerkur, Finnlands, Noregs og Svíþjóðar um viðurkenningu dóma
   og fullnægju þeirra frá 16. mars 1932, sbr. [14]lög nr. 30 23. júní 1932.
13. gr. Dómsmálaráðherra ákveður, hvenær lög þessi taka gildi. Ákveða má, að lög
 þessi taki einungis gildi gagnvart einu eða fleirum þeirra landa, sem upp eru
                               talin í 1. gr.^1)
    ^1)Lögin tóku gildi gagnvart Danmörku, Finnlandi, Noregi og Svíþjóð þann 1.
                        júlí 1998, sbr. augl. 266/1998.

References

   Visible links
   1. file://1991019.html
   2. file://1991091.html
   3. file://2008088.html
   4. file://1991019.html#g194
   5. file://1991091.html#g161
   6. file://2008088.html#g234
   7. file://2008088.html
   8. file://1991091.html#g161
   9. file://1991019.html#g194
  10. file://1991019.html#g194
  11. file://1991091.html#g161
  12. file://2008088.html#g234
  13. file://2008088.html
  14. file://1932030.html
