
   --------------------------------------------------------------------------

                                                                   Leiklistarlög

                              1977 nr. 33 12. maí

   --------------------------------------------------------------------------

                                     1. gr.
        Menntamálaráðuneytið fer með yfirstjórn leiklistarmála samkvæmt lögum
                                                                      þessum.
        Lög þessi taka, eftir því sem við á, til allrar leiklistarstarfsemi í
                                                                     landinu.

                                     2. gr.
           Ríkið rekur og kostar Þjóðleikhús og Leiklistarskóla Íslands eftir
          því sem fyrir er mælt í löggjöf um þessar stofnanir og í fjárlögum.
            Alþingi veitir einnig árlega fé í fjárlögum til stuðnings annarri
                                                         leiklistarstarfsemi:

   I.
           Til Leikfélags Reykjavíkur.
   II.
           Til Leikfélags Akureyrar.
   III.
           Til Bandalags íslenskra leikfélaga.
   IV.
           [Til leiklistarstarfsemi áhugaleikfélaga.]^1)
   V.
           Til leiklistarráðs.
   [VI.
           Til annarrar leiklistarstarfsemi.]^1)
   [VII.
           Til óperustarfsemi.]^1)

            Sveitarstjórnir veita fé til leiklistarstarfsemi í sveitarfélögum
          eftir því sem ákveðið verður í fjárhagsáætlun þeirra, þó eigi lægri
              fjárhæð til hvers leikfélags en ríkissjóður greiðir skv. 3. gr.

   ^1)[2]L. 10/1979, 1. gr.

                                     3. gr.
        Menntamálaráðuneytið úthlutar fé því sem veitt er í fjárlögum
   samkvæmt IV. lið í 2. gr., að fengnum tillögum Bandalags íslenskra
   leikfélaga.

                                     4. gr.
        Hlutverk leiklistarráðs er:

   I.
           [Að vera vettvangur umræðna um leiklistarmál og stuðla að því að
           leiklistarstarfi séu búin þroskavænleg skilyrði.]^1)
   II.
           Að vera ráðgefandi aðili fyrir ráðuneytið, sveitarfélög og
           leiklistarstofnanir þær sem taldar eru í 2. gr.
   III.
           Að stuðla að ritun og útgáfu leikrita.
   IV.
           Að sinna öðrum verkefnum í þágu leiklistar í samráði við
           menntamálaráðuneytið.

   ^1)[3]L. 10/1979, 2. gr.

                                     5. gr.
        Menntamálaráðuneytið skipar leiklistarráð, einn fulltrúa án
   tilnefningar, en aðra ráðsmenn og jafnmarga til vara tilnefna eftirtaldir
   aðilar:

           Bandalag íslenskra leikfélaga einn fulltrúa fyrir hvern tug félaga
           sem eru fullgildir aðilar að Bandalaginu.
           Félag íslenskra leikara þrjá fulltrúa.
           Eftirtaldir aðilar tilnefna einn hver:
           Ríkisútvarp, einn frá hljóðvarpi og annan frá sjónvarpi, Félag
           leikstjóra, Félag leikritahöfunda, Samtök félagsheimila, Leikfélag
           Akureyrar, Leikfélag Reykjavíkur, Tónskáldafélag Íslands, Samband
           íslenskra sveitarfélaga, Þjóðleikhúsráð.

        Ráðherra er heimilt að veita öðrum, er fjalla með nokkrum hætti um
   leiklistarmál, aðild að leiklistarráði, að fenginni umsögn ráðsins.
   Skipunartími ráðsmanna er þrjú ár í senn. Ráðið kýs sér sjálft formann og
   varaformann.

                                     6. gr.
        Leiklistarráð kemur saman til fundar einu sinni á ári, nema sérstök
   ástæða sé til fleiri funda. Skylt er að boða fund, ef 5 ráðsmenn hið fæsta
   óska þess bréflega og tilgreina umræðuefni.
        Framkvæmdastjórn þriggja manna fer með málefni leiklistarráðs milli
   funda. Leiklistarráð kýs tvo menn í framkvæmdastjórn, en formaður ráðsins
   er sjálfkjörinn.
        Leiklistarráð er ólaunað, en greiða skal þóknun fyrir stjórnarstörf
   og ferða- og dvalarkostnað utanbæjarmanna vegna fundarsetu.

                                     7. gr.
        Lög þessi öðlast þegar gildi.
        Ráðherra setur reglugerð^1) um framkvæmd laganna.

   ^1)Rg. 786/1982.

References

   Visible links
   1. http://www.althingi.is/dba-bin/lawformpr.pl?lnr=1977033
   2. file:///altext/stjtnr.html#1979010?g1
   3. file:///altext/stjtnr.html#1979010?g2
