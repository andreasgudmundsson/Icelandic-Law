
   --------------------------------------------------------------------------

                                                         Lög um ríkisendurskoðun

                             1986 nr. 12 29. apríl

   --------------------------------------------------------------------------

                                     1. gr.
        Ríkisendurskoðun starfar á vegum Alþingis. Annast hún endurskoðun hjá
          ríkisstofnunum og þeim aðilum öðrum sem hafa með höndum rekstur eða
     fjárvörslu á vegum ríkisins. Enn fremur hefur hún eftirlit með framkvæmd
                                                                    fjárlaga.
                 Ríkisendurskoðun skal vera þingnefndum og yfirskoðunarmönnum
      ríkisreiknings, sbr. [2]43. gr. stjórnarskrárinnar, [3]nr. 33/1944, til
                        aðstoðar við störf er varða fjárhagsmálefni ríkisins.
                       Ríkisendurskoðun er óháð ráðuneytum og öðrum handhöfum
                                                         framkvæmdarvaldsins.

                                     2. gr.
          Forsetar Alþingis ráða í sameiningu forstöðumann stofnunarinnar til
   sex ára í senn og nefnist hann ríkisendurskoðandi. Ríkisendurskoðandi skal
          hafa löggildingu sem endurskoðandi. Launakjör hans skulu ákveðin af
          Kjaradómi. Ríkisendurskoðandi er starfsmaður Alþingis og ber ábyrgð
           gagnvart því. Forsetar Alþingis geta, að fengnu samþykki sameinaðs
                                Alþingis, vikið ríkisendurskoðanda úr starfi.

                                     3. gr.
        Ríkisendurskoðandi nýtur sjálfstæðis í starfi sínu og er ekki bundinn
    af fyrirmælum um einstaka þætti þess. Forsetar Alþingis geta þó, ýmist að
        eigin frumkvæði eða samkvæmt óskum þingmanna, krafið hann skýrslna um
                                                                 einstök mál.
          Ríkisendurskoðandi stjórnar ríkisendurskoðun. Hann ræður starfsmenn
       og skal leitast við að þeir hafi staðgóða menntun og þekkingu og séu í
    einu og öllu óháðir ráðuneytum og stofnunum sem þeir vinna að endurskoðun
                                                                         hjá.

                                     4. gr.
          Ríkisendurskoðun er heimilt að fela óháðum löggiltum endurskoðendum
    að vinna að einstökum verkefnum sem stofnuninni eru falin í lögum þessum.

                                     5. gr.
        Reikningar ríkisendurskoðunar skulu endurskoðaðir af óháðum löggiltum
                        endurskoðanda sem tilnefndur er af forsetum Alþingis.
                Reikningsskil ríkisendurskoðunar skulu birt í ríkisreikningi.

                                     6. gr.
         Ríkisendurskoðun skal annast endurskoðun ríkisreiknings og reikninga
     stofnana, sjóða og annarra aðila þar sem kostnaður eða reikningslegt tap
      er greitt af ríkissjóði samkvæmt fjárlögum eða af öðrum tekjum samkvæmt
                                                             sérstökum lögum.
                Enn fremur skal ríkisendurskoðun annast endurskoðun reikninga
   fyrirtækja og stofnana sem rekin eru á ábyrgð ríkissjóðs eða ríkissjóður á
                 að hálfu eða meira, þar með talin hlutafélög og ríkisbankar.

                                     7. gr.
                 [Ríkisendurskoðun getur krafist reikningsskila af stofnunum,
          samtökum, sjóðum og öðrum aðilum sem fá fé eða ábyrgðir frá ríkinu.
        Jafnframt er ríkisendurskoðun heimilt að kalla eftir greinargerðum um
     ráðstöfun styrkja og annarra framlaga af ríkisfé. Þá er ríkisendurskoðun
    heimill aðgangur að og skoðun á grundvallargögnum eða skýrslum sem færðar
    eru samhliða reikningsgerð á hendur ríkinu eða ríkisstofnunum fyrir vinnu
   eða þjónustu, sem greiðsluskyld er að öllu leyti eða að verulegum hluta úr
        ríkissjóði á grundvelli laga, verksamninga eða gjaldskrársamninga við
           einstaklinga, félög eða stofnanir, til að sannreyna efni innsendra
                                      reikninga og greiðsluskyldu ríkissjóðs.
             Ríkisendurskoðun getur rannsakað reikningsskil sveitarfélaga sem
     varða sameiginlega starfsemi ríkisins og sveitarfélaga. Enn fremur getur
      hún rannsakað reikningsskil þeirra stofnana og félaga sem ríkissjóður á
                                                                      hlut í.
         Nú verður ágreiningur um skoðunarheimild ríkisendurskoðunar samkvæmt
        þessari grein og getur ríkisendurskoðandi þá leitað um hann úrskurðar
                                                         [héraðsdóms].^1)]^2)

   ^1)[4]L. 19/1991, 195. gr.^2)[5]L. 35/1988, 1. gr.

                                     8. gr.
        Endurskoðun skal á hverjum tíma einkum miða að eftirfarandi:

   1.
           Að reikningsskil gefi glögga mynd af rekstri og efnahag í samræmi
           við reikningsskilavenjur.
   2.
           Að reikningar séu í samræmi við heimildir fjárlaga, fjáraukalaga
           og annarra laga, lögmæt fyrirmæli og starfsvenjur.

                                     9. gr.
        Ríkisendurskoðun getur framkvæmt stjórnsýsluendurskoðun hjá
   ríkisfyrirtækjum en í slíkri endurskoðun felst að könnuð sé meðferð og
   nýting á ríkisfé. Skal stofnunin vekja athygli hlutaðeigandi stjórnvalda á
   því sem úrskeiðis fer í rekstri og gera tillögur um úrbætur.

                                    10. gr.
        Í störfum sínum samkvæmt 6. gr. á ríkisendurskoðun aðgang að öllum
   gögnum sem máli skipta, þar á meðal fylgiskjölum, skýrslum, bókum og
   bréfum. Þá getur ríkisendurskoðun krafist þeirra upplýsinga og gagna sem
   þýðingu geta haft við störf hennar samkvæmt 7. gr.
        Ríkisendurskoðun ákveður hvar og hvenær endurskoðað er. Þegar ákveðið
   er að endurskoðun fari fram í skrifstofu stofnunar eða ríkisfyrirtækis er
   þeirri stofnun skylt að veita alla aðstöðu sem þarf til að unnt sé að
   endurskoða þar.
        Ríkisendurskoðun getur kveðið á um frest þeim til handa sem standa
   eiga skil á gögnum til endurskoðunar, svo og frest til þess að svara
   athugasemdum sem gerðar hafa verið við bókhald eða fjárvörslu.

                                    11. gr.
        Nú ákveður ríkisendurskoðandi að beita ákvæðum 7. og 9. gr. og skal
   hann þá gera fjárveitinganefnd grein fyrir ákvörðunum sínum.
   Fjárveitinganefnd getur og haft frumkvæði að athugunum samkvæmt þessum
   lagaákvæðum.

                                    12. gr.
        Árlega skal samin heildarskýrsla um störf ríkisendurskoðunar á liðnu
   almanaksári. Skal hún lögð fyrir Alþingi.

                                    13. gr.
        Lög þessi öðlast gildi 1. janúar 1987. ...

References

   Visible links
   1. http://www.althingi.is/dba-bin/lawformpr.pl?lnr=1986012
   2. file://1944033.html#g43
   3. file://1944033.html
   4. file://1991019.html
   5. file:///altext/stjtnr.html#1988035?g1
