
   --------------------------------------------------------------------------

                                                           Lög um fyrirtækjaskrá

                              1969 nr. 62 28. maí

   --------------------------------------------------------------------------

                                     1. gr.
            Hagstofa Íslands skal halda skrá, er nefnist fyrirtækjaskrá, yfir
       einstaklinga, félög og aðra aðila, sem reka sjálfstæða atvinnu, svo og
     yfir embætti, stofnanir (þar með sjálfseignarstofnanir) og félagssamtök,
    sem að dómi Hagstofunnar hafa þá starfsemi, að ástæða sé til að skrá þau.
           Skrá þessi skal færð jafnóðum til samræmis við áorðnar breytingar,
                                              eftir því sem við verður komið.
                Aðili, sem byggir hús eða annað mannvirki til eigin nota, eða
           framkvæmir viðgerð á slíkum eignum í eigin notkun, telst ekki reka
     sjálfstæða atvinnu samkvæmt 1. mgr. þessarar greinar, nema um sé að ræða
     byggingu eða viðgerð vegna atvinnurekstrar eða annarrar starfsemi, er um
                                     ræðir í atvinnuvegaflokkun Hagstofunnar.

                                     2. gr.
              Í þessum lögum er orðið fyrirtæki notað sem samheiti um alla þá
    aðila, sem fyrri málsgrein 1. gr. tekur til. Orðið atvinnurekstur tekur á
        hliðstæðan hátt til hvers konar starfsemi, sem þessir aðilar reka sem
                                                                      slíkir.

                                     3. gr.
               Stjórnsýsla ríkisins og annarra opinberra aðila í sambandi við
      atvinnurekstur styðst við skrár og önnur starfsgögn frá fyrirtækjaskrá,
    eftir því sem hlutaðeigandi stjórnarvöld ákveða í samráði við Hagstofuna.
   Auk þess skal fyrirtækjaskrá vera tæki til hagskýrslugerðar um atvinnuvegi
                                                             landsmanna o.fl.

                                     4. gr.
        Í fyrirtækjaskrá skal skrá nafn og aðsetur fyrirtækja, auðkennisnúmer
     þeirra, atvinnugreinarnúmer samkvæmt atvinnuvegaflokkun Hagstofunnar, og
         þau atriði önnur varðandi störf og hagi fyrirtækja, sem hún ákveður.
               Fyrirtæki, sem hafa með höndum fleiri en eina tegund starfsemi
          samkvæmt atvinnuvegaflokkun Hagstofunnar, eða reka sömu starfsemi á
        tveimur eða fleiri stöðum, skulu, eftir því sem aðstæður leyfa, skráð
   samkvæmt því í fyrirtækjaskrá, þ.e. hver atvinnugrein og hver starfsstaður
                                              telst þar sérstök rekstrareind.

                                     5. gr.
                  Í fyrirtækjaskrá hefur hvert fyrirtæki sitt auðkennisnúmer.
   Einstaklingur, sem rekur sjálfstæða atvinnu í eigin nafni, hefur nafnnúmer
          sitt samkvæmt þjóðskrá sem auðkennisnúmer. Önnur fyrirtæki skulu fá
   sérstakt auðkennisnúmer í fyrirtækjaskrá. Hagstofan gefur út skírteini til
     þeirra, þar sem auk heitis og póstaðseturs, er tilgreint auðkennisnúmer,
           atvinnugreinarnúmer og þau atriði önnur, sem henta þykir að hafa á
                                                                 skírteininu.
             Opinber aðili, er notar auðkennisnúmer fyrirtækjaskrár í umsýslu
    sinni, getur krafist þess, að fyrirtæki sýni skírteini (sbr. 1. mgr.) sem
            sönnunargagn um númer og önnur skráningaratriði í fyrirtækjaskrá.
          Heimilt er að gefa út sérstakt skírteini fyrirtækjaskrár einnig til
   einstaklinga, sem reka sjálfstæða atvinnu í eigin nafni (sbr. 1. mgr.), og
                         kemur það þá í stað nafnskírteinis í þessu sambandi.

                                     6. gr.
             Fjármálaráðherra er heimilt að ákveða, með reglugerð eða á annan
           hátt, að aðilar þeir, er um ræðir í 1. mgr. 1. gr., skuli tilkynna
           Hagstofunni upphaf og lok atvinnurekstrar síns, enn fremur aðsetur
          starfsstöðva og breytingar á því, og loks þær breytingar aðrar, sem
                   upplýsingar þarf að fá um til starfrækslu fyrirtækjaskrár.
           Upphaf atvinnurekstrar reiknast frá þeim tíma, er aðili hefur sölu
     eða hliðstæða afhendingu á vöru eða þjónustu til viðskiptamanna. Þó skal
   upphaf atvinnurekstrar reiknast frá þeim tíma, er hlutaðeigandi hóf notkun
     aðkeypts vinnuafls vegna hans, ef það á sér stað áður en sala á vöru eða
                                           þjónustu til viðskiptamanna hefst.
                          Ákvarðanir samkvæmt 1. mgr. þessarar greinar um, að
    tilkynningarskylda skuli koma til framkvæmda, skulu bundnar við tilteknar
                            greinar samkvæmt atvinnuvegaflokkun Hagstofunnar.
            Hagstofan gerir eyðublöð undir tilkynningar þær, er um ræðir í 1.
                    mgr., og kveður á um skilafresti og annað í því sambandi.

                                     7. gr.
         Skattyfirvöld aðstoða Hagstofuna við starfrækslu fyrirtækjaskrár með
          veitingu upplýsinga og eftirgrennslunum, eftir því sem nánar verður
                  ákveðið með samkomulagi ríkisskattstjóra og hagstofustjóra.
        Aðrir opinberir aðilar, er hafa undir höndum upplýsingar, sem þörf er
   á til starfrækslu fyrirtækjaskrár skulu láta þær í té samkvæmt því, sem um
                                                   semst milli hlutaðeigenda.

                                     8. gr.
            Heimilt er að krefja alla húseigendur og aðra umráðamenn húsnæðis
               upplýsinga um, hvaða fyrirtæki hafa starfsstöð í húsum þeirra.
                Heimilt er að krefjast þess af félagssamtökum aðila, sem reka
       sjálfstæða atvinnu í einstökum greinum  þar á meðal af félagssamtökum
   meistara í iðnaði  að þeir láti í té skrár yfir meðlimi sína og aðstoði á
                                  annan hátt við starfrækslu fyrirtækjaskrár.

                                     9. gr.
           Til hagnýtingar fyrirtækjaskrár til skýrslugerðar um atvinnuvegina
       skulu fyrirtæki láta Hagstofunni í té upplýsingar um starfsemi sína og
      aðra hagi, að svo miklu leyti sem eðlileg þörf fyrir slíka skýrsluöflun
    segir til um. Fyrirtæki skulu láta slíkar upplýsingar í té á þann hátt og
                                         á þeim tímum, sem Hagstofan ákveður.

                                    10. gr.
        Óheimilt er að skýra frá upplýsingum, sem fyrirtæki láta í té skv. 9.
     gr. og eru trúnaðarmál, nema með samþykki hlutaðeigenda. Þeir, sem vinna
     við úrvinnslu slíkra gagna, mega ekki, að viðlagðri ábyrgð eftir ákvæðum
   almennra hegningarlaga um brot í opinberu starfi, skýra óviðkomandi aðilum
                    frá því, sem þeir komast að um hagi einstakra fyrirtækja.

                                    11. gr.
          Hagstofan veitir hverjum sem er upplýsingar um það, sem skráð er um
   einstök fyrirtæki samkvæmt fyrri málsgrein 4. gr., enda sé eigi um að ræða
      upplýsingar, er Hagstofan hefur fengið frá fyrirtækjum sem trúnaðarmál,
      sbr. 10. gr. Embætti og stofnanir fá slíka þjónustu ókeypis, enda þurfi
   þær upplýsinganna við vegna embættisrekstrar eða hliðstæðra starfa. Sé hér
   um að ræða meiri háttar verk, getur Hagstofan þó krafist greiðslu. Að öðru
                  leyti tekur Hagstofan greiðslu fyrir veitingu upplýsinga úr
                              fyrirtækjaskrá, eftir gjaldskrá, sem hún setur.

                                    12. gr.
          Fjármálaráðherra er heimilt að ákveða, að í stað manntals árið 1970
            samkvæmt [2]lögum nr. 4/1920 skuli, með aðstoð fyrirtækjaskrár og
      þjóðskrár, fara fram athugun á mannafla þjóðarinnar til atvinnustarfa á
          þessu ári, með þeim hætti, sem Hagstofan ákveður í samráði við aðra
                                       opinbera aðila, sem mál þetta snertir.

                                    13. gr.
        Fjármálaráðherra er heimilt að setja, með reglugerð eða á annan hátt,
                                  nánari fyrirmæli um framkvæmd þessara laga.

                                    14. gr.
          Nú bregst það, að látnar séu í té upplýsingar samkvæmt 9. gr., áður
      en almennum skilafresti lýkur, og getur Hagstofan þá þröngvað aðila með
     dagsektum ^1) til að láta upplýsingar í té. Dagsektir taka gildi 5 dögum
       eftir að aðili meðtekur símskeyti eða bréf um þær, enda geri hann ekki
         skil áður en þeim fresti lýkur. [Kröfu um dagsektir má fullnægja með
                                                                fjárnámi.]^1)
         Nú kemur það í ljós, að aðili, er skal veita upplýsingar samkvæmt 9.
      gr., hefur vanrækt að láta þær í té áður en skilafresti lauk, og varðar
                                                            það þá sektum ^2)
                                                                          ^1)

   ^1)[3]L. 92/1991, 52. gr.^2)[4]L. 10/1983, 48. gr.

                                    15. gr.
        Nú er ákveðið að nota heimild þá, er um ræðir í 1. mgr. 6. gr., og
   skulu þá brot gegn ákvæðum um tilkynningarskyldu varða sektum ^1) ^2)

   ^1)[5]L. 10/1983, 48. gr.^2)[6]L. 19/1991, 194. gr.

References

   Visible links
   1. http://www.althingi.is/dba-bin/lawformpr.pl?lnr=1969062
   2. file:///altext/stjtnr.html#1920004
   3. file:///altext/stjt/1991.092.html
   4. file:///altext/stjtnr.html#1983010?g48
   5. file:///altext/stjtnr.html#1983010?g48
   6. file://1991019.html#g194
