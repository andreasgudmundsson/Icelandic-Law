
   --------------------------------------------------------------------------

                              Lög um gjaldeyrismál

                            1992 nr. 87 17. nóvember

   --------------------------------------------------------------------------

                 Ferill málsins á Alþingi.   Frumvarp til laga.

     Tóku gildi 23. nóvember 1992. EES-samningurinn: XII. viðauki tilskipun
 88/361/EBE. Breytt með l. 82/1998 (tóku gildi 1. okt. 1998), l. 128/1999 (tóku
   gildi 1. febr. 2000; EES-samningurinn: IX. viðauki tilskipun 97/5/EB), l.
 134/2008 (tóku gildi 28. nóv. 2008), l. 27/2009 (tóku gildi 1. apríl 2009), l.
73/2009 (tóku gildi 14. júlí 2009), l. 98/2009 (tóku gildi 1. okt. 2009 nema 69.
og 70. gr. sem tóku gildi 1. jan. 2010), l. 78/2010 (tóku gildi 30. júní 2010),
l. 81/2011 (tóku gildi 29. júní 2011), [1]l. 120/2011 (taka gildi 1. des. 2011;
EES-samningurinn: IX. viðauki tilskipun 2007/64/EB), l. 126/2011 (tóku gildi 30.
            sept. 2011) og l. 127/2011 (tóku gildi 30. sept. 2011).

      1. gr. Í lögum þessum hafa eftirfarandi orð merkingu sem hér segir:
                              Innlendur aðili merkir:
       1. sérhvern mann sem hefur fasta búsetu hér á landi samkvæmt lögum um
 lögheimili án tillits til ríkisfangs; sama á við um íslenskan ríkisborgara og
skyldulið hans sem hefur búsetu erlendis en gegnir störfum þar á vegum íslenska
  ríkisins við sendiráð, fastanefnd eða ræðismannsskrifstofu og tekur laun úr
     ríkissjóði eða er starfsmaður alþjóðastofnunar sem Ísland er aðili að;
     2. sérhvern lögaðila sem skráður er til heimilis hér á landi á lögmæltan
     hátt, telur heimili sitt hér á landi samkvæmt samþykktum sínum eða ef
 raunveruleg framkvæmdastjórn hans er hér á landi; hérlend útibú lögaðila, sem
              heimili eiga erlendis, teljast til innlendra aðila.
                Erlendur aðili merkir alla aðra aðila en innlenda.
    Innlendur gjaldeyrir merkir íslenska peningaseðla, slegna peninga, tékka og
  aðrar ávísanir, víxla og önnur greiðslufyrirmæli sem hljóða upp á greiðslu í
  íslenskum krónum, minnispeninga, gull, silfur og aðra dýra málma ef þeir eru
               notaðir sem gjaldmiðill í viðskiptum hér á landi.
     Erlendur gjaldeyrir merkir erlenda peningaseðla, slegna peninga, tékka og
  aðrar ávísanir, víxla og önnur greiðslufyrirmæli sem hljóða upp á greiðslu í
   erlendri mynt, minnispeninga, gull, silfur og aðra dýra málma ef þeir eru
                 notaðir sem gjaldmiðill í viðskiptum erlendis.
   Gjaldeyrisviðskipti merkja það að skipta innlendum gjaldeyri fyrir erlendan,
erlendum gjaldeyri fyrir innlendan eða einum erlendum gjaldeyri fyrir annan eða
reikningsviðskipti sem eru ígildi þess að erlendur gjaldeyrir sé látinn af hendi
                                 eða móttekinn.
   [Fjármagnshreyfingar á milli landa merkja yfirfærslu eða flutning á fjármunum
 milli landa og yfirfærslu eða flutning á fjármunum milli innlendra og erlendra
                            aðila sem tengjast:]^1)
                             1. beinum fjárfestingum,
            2. útgáfu á og viðskiptum með hlutabréf, skuldabréf, víxla,
 hlutdeildarskírteini verðbréfasjóða og önnur langtíma- eða skammtímaverðbréf,
       3. lánveitingum, lántökum og greiðslu eða móttöku afborgana af lánum,
               4. veitingu ábyrgða og hvers konar greiðslutrygginga,
                     5. opnun bankareikninga og notkun þeirra,
    6. framvirkum viðskiptum, viðskiptum með valrétt (valkvæðum viðskiptum) og
                          gjaldmiðla- og vaxtaskiptum,
              7. yfirfærslu á fjármunum einstaklinga og fjölskyldna.
     Skammtímahreyfingar fjármagns merkja fjármagnshreyfingar milli landa sem
                                   tengjast:
    1. útgáfu á og viðskiptum með skuldabréf og víxla með lokagjalddaga allt að
            einu ári frá útgáfudegi og önnur slík skammtímaverðbréf,
       2. útgáfu á og viðskiptum með hlutdeildarskírteini verðbréfasjóða sem
                        fjárfesta í skammtímaverðbréfum,
             3. lánveitingum og lántökum til skemmri tíma en eins árs,
             4. innleggi á og úttekt af reikningum í innlánsstofnunum.
      Jafnframt teljast til skammtímahreyfinga fjármagns inn- og útflutningur
                skammtímaverðbréfa og önnur hliðstæð viðskipti.
      Langtímahreyfingar fjármagns merkja allar aðrar fjármagnshreyfingar en
                         skammtímahreyfingar fjármagns.
       Bein fjárfesting merkir fjárframlag eða annað framlag til eigin fjár
atvinnufyrirtækis eða kaup á eignarhlut til að öðlast virk áhrif á stjórn þess.
   Langtímalán frá eigendum fyrirtækis til fyrirtækisins teljast einnig bein
                                  fjárfesting.
   Óbein fjárfesting merkir alla aðra fjárfestingu en beina fjárfestingu, einkum
fjárfestingu í verðbréfum sem er fyrst og fremst til þess ætluð að ávaxta fé en
               ekki til að öðlast virk áhrif á stjórn fyrirtækis.
   Innlend verðbréf merkja hvers konar framseljanleg kröfuréttindi sem innlendur
       aðili gefur út, svo sem hlutabréf, arðmiða, skuldabréf, vaxtamiða,
   hlutdeildarskírteini í verðbréfasjóði, svo og framseljanleg skilríki fyrir
  eignarréttindum að öðrum eignum en fasteignum eða einstökum lausafjármunum.
    Erlend verðbréf merkja hvers konar framseljanleg kröfuréttindi sem erlendur
       aðili gefur út, svo sem hlutabréf, arðmiða, skuldabréf, vaxtamiða,
   hlutdeildarskírteini í verðbréfasjóði, svo og framseljanleg skilríki fyrir
  eignarréttindum að öðrum eignum en fasteignum eða einstökum lausafjármunum.
                              ^1)L. 127/2011, 1. gr.
2. gr. Gjaldeyrisviðskipti vegna inn- og útflutnings vöru og þjónustu skulu vera
  óheft, svo og fjármagnshreyfingar og gjaldeyrisviðskipti vegna þeirra, nema
                           annað sé ákveðið í lögum.
 3. gr. Seðlabanka Íslands er heimilt, þrátt fyrir ákvæði 2. gr., að ákveða að
 höfðu samráði við [ráðuneytið]^1) að takmarka eða stöðva í allt að sex mánuði
 einhverja eða alla eftirtalda flokka fjármagnshreyfinga ef skammtímahreyfingar
  fjármagns til og frá landinu valda að mati bankans óstöðugleika í gengis- og
                                 peningamálum:
                        1. Viðskipti með skammtímaverðbréf.
            2. Innlegg á og úttektir af reikningum í innlánsstofnunum.
       3. Viðskipti með hlutdeildarskírteini verðbréfasjóða sem fjárfesta í
                              skammtímaverðbréfum.
    4. Lánveitingar og lántökur til skemmri tíma en eins árs sem ekki tengjast
                   milliríkjaviðskiptum með vöru og þjónustu.
   5. Inn- og útflutningur skammtímaverðbréfa og innlends og erlends gjaldeyris.
    6. Aðrar skammtímahreyfingar fjármagns hliðstæðar þeim sem taldar eru upp í
                                  1.5. tölul.
                             ^1)L. 126/2011, 169. gr.
    4. gr. [Ráðherra]^1) er heimilt, þrátt fyrir ákvæði 2. gr., að ákveða í
reglugerð að takmarkanir gildi um gjaldeyrisviðskipti vegna einhverra eða allra
eftirtalinna flokka fjármagnshreyfinga, enda sé gætt ákvæða laga um fjárfestingu
 erlendra aðila í atvinnurekstri, laga um eignarrétt og afnotarétt fasteigna og
                  alþjóðlegra samninga sem Ísland er aðili að:
       1. Beinar fjárfestingar erlendra aðila í atvinnurekstri hér á landi.
        2. Viðskipti erlendra aðila með hlutabréf í innlendum fyrirtækjum.
                   3. Fasteignakaup erlendra aðila hér á landi.
 Slíkar takmarkanir mega þó ekki ná til flutnings fjár í eigu erlends aðila frá
landinu við sölu á eignarhlut eða slit atvinnufyrirtækis eða sölu fasteignar hér
                                    á landi.
                             ^1)L. 126/2011, 169. gr.
5. gr. Ráðherra er heimilt, þrátt fyrir ákvæði 2. gr., að ákveða í reglugerð að
    til og með 31. desember 1994 gildi takmarkanir um einhverja eða alla af
                    eftirtöldum flokkum fjármagnshreyfinga:
     1. Viðskipti innlendra aðila með skuldabréf og víxla í erlendri mynt með
   gjalddaga allt að einu ári frá útgáfudegi og útgáfu þessara aðila á slíkum
                              verðbréfum erlendis.
      2. Viðskipti erlendra aðila með innlend skuldabréf og víxla í íslenskum
 krónum með gjalddaga allt að einu ári frá útgáfudegi og útgáfu þessara aðila á
                         slíkum verðbréfum hér á landi.
   3. Útgáfu á skuldabréfum og víxlum í íslenskum krónum erlendis með gjalddaga
                        allt að einu ári frá útgáfudegi.
       4. Viðskipti með hlutdeildarskírteini verðbréfasjóða sem fjárfesta í
                              skammtímaverðbréfum.
    5. Lánveitingar og lántökur til skemmri tíma en eins árs sem ekki tengjast
                  milliríkjaviðskiptum með vöru eða þjónustu.
            6. Innlegg á og úttektir af reikningum í innlánsstofnunum.
    7. Inn- og útflutning skammtímaverðbréfa, peningaseðla og sleginna peninga.
    8. Aðrar skammtímahreyfingar fjármagns hliðstæðar þeim sem taldar eru upp í
                                  1.7. tölul.
    9. Framvirk viðskipti, viðskipti með valrétt, gjaldmiðla- og vaxtaskipti og
önnur skyld gjaldeyrisviðskipti þar sem krónan er annar eða einn gjaldmiðlanna.
     Ráðherra er jafnframt heimilt að ákveða í reglugerð reglur um sölu- og
 skilaskyldu erlends gjaldeyris sem innlendir aðilar eignast fyrir seldar vörur
 og þjónustu eða á annan hátt. Þessi heimild fellur niður frá og með 1. janúar
                                     1995.
 6. gr. Erlendu ríki, sveitarfélagi eða öðru erlendu stjórnvaldi er óheimilt að
      gefa út skuldabréf á markaði hérlendis nema með leyfi Seðlabankans.
7. gr. Nú gilda ákveðnar takmarkanir á fjármagnshreyfingum skv. 4. gr., 5. gr.,
 [13. gr. a  13. gr. n]^1) eða ákvæðum til bráðabirgða og er þá Seðlabankanum
 heimilt að veita undanþágur frá þeim samkvæmt umsókn þar að lútandi. Innheimt
 skal sérstakt 1% leyfisgjald af þeirri fjárhæð sem um ræðir hverju sinni þegar
         undanþága er veitt. Fjármagnshreyfingar á vegum ríkissjóðs og
 fjármagnshreyfingar vegna gjaldeyrisviðskipta þeirra aðila, sem leyfi hafa til
 gjaldeyrisviðskipta, eru ávallt undanþegnar gjaldinu. Gjaldið skal greitt til
      þess innlends aðila sem milligöngu hefur um gjaldeyrisviðskiptin eða
              Seðlabankans. Tekjur af gjaldinu renna í ríkissjóð.
     [Við mat á beiðni um undanþágu skal Seðlabankinn horfa til þess hvaða
   afleiðingar takmarkanir á fjármagnshreyfingum hafa fyrir umsækjanda, hvaða
 markmið eru að baki takmörkunum og hvaða áhrif undanþága hefur á stöðugleika í
                        gengis- og peningamálum. ^2)]^3)
        ^1)L. 127/2011, 2. gr. ^2)L. 78/2010, 1. gr. ^3)L. 27/2009, 2. gr.
8. gr. Seðlabankinn hefur heimild til að hafa milligöngu um gjaldeyrisviðskipti
og versla með erlendan gjaldeyri. Öðrum aðilum er óheimilt að hafa milligöngu um
gjaldeyrisviðskipti hér á landi nema hafa til þess heimild í lögum eða samkvæmt
ákvæðum í alþjóðlegum samningum sem Ísland er aðili að eða fengið til þess leyfi
                               frá Seðlabankanum.
Seðlabankinn setur nánari reglur^1) [og leiðbeinandi tilmæli]^2) um skilyrði til
gjaldeyrisviðskipta sem gilda fyrir þá aðila sem nefndir eru í 2. málsl. 1. mgr.
    Í þeim skal m.a. kveðið á um umfang og mörk gjaldeyrisviðskipta hverrar
    stofnunar, reglulega upplýsingagjöf til Seðlabankans, fullnægjandi innra
  eftirlits- og upplýsingakerfi og hæfisskilyrði starfsfólks. Í þeim skal enn
fremur kveðið á um afturköllun heimilda til gjaldeyrisviðskipta að því er varðar
þá aðila sem ekki hafa heimild til slíkra viðskipta í lögum eða samkvæmt ákvæðum
                í alþjóðlegum samningum sem Ísland er aðili að.
 [Komi í ljós að aðili sem nefndur er í 2. málsl. 1. mgr. fylgir ekki reglum og
       leiðbeinandi tilmælum sem Seðlabanki Íslands setur um skilyrði til
 gjaldeyrisviðskipta skv. 2. mgr. skal Seðlabankinn krefjast þess að úr sé bætt
       innan hæfilegs frests, að viðlögðum dagsektum skv. 15. gr. h.]^2)
      ^1)Rgl. 387/2002. Rgl. 1098/2008. Rgl. 950/2010. ^2)L. 78/2010, 2. gr.
9. gr. Ákveða má í reglugerð að viðskipti innlendra aðila við erlenda aðila með
  verðbréf skuli fara fram fyrir milligöngu þeirra aðila sem hafa heimild til
verðbréfamiðlunar hér á landi samkvæmt lögum eða ákvæðum í alþjóðlegum samningum
    sem Ísland er aðili að. Þar má jafnframt kveða á um að einstakir flokkar
 lögaðila séu undanþegnir kröfu þessari og að Seðlabankinn geti veitt einstökum
  aðilum leyfi til að eiga milliliðalaus verðbréfaviðskipti við erlenda aðila.
 10. gr.^1) [Aðilar sem annast gjaldeyrisviðskipti og fjármagnshreyfingar fyrir
viðskiptamenn sína skulu hafa til reiðu skriflegar upplýsingar um slíka þjónustu
 ásamt upplýsingum um kostnað tengdan viðskiptunum og skilyrði fyrir yfirfærslu
 fjármuna, tímamörk sem áskilin eru til þess að ljúka yfirfærslum, kostnað við
 yfirfærslur, gengisskráningu sem miðað er við og um úrræði sem viðskiptamaður
hefur telji hann ástæðu til þess að kvarta yfir viðskiptunum. Aðilar sem annast
 yfirfærslu á milli viðskiptareikninga á milli landa fyrir viðskiptamenn sína,
  eða móttöku yfirfærslu, skulu veita þeim skriflegar upplýsingar þar sem fram
  kemur staðfesting á að yfirfærsla hafi átt sér stað, fjárhæð yfirfærslunnar,
kostnaður við hana og hver eigi að bera hann, svo og yfirfærslugengi, eigi slíkt
                                      við.
 Með viðskiptamönnum er bæði átt við einstaklinga eða lögaðila sem leggja fram
     beiðni um yfirfærslu og einstaklinga eða lögaðila sem lokamóttakendur
yfirfærslunnar. Með viðskiptamönnum er hins vegar ekki átt við aðila sem annast
      gjaldeyrisviðskipti og fjármagnshreyfingar fyrir viðskiptamenn sína,
lánastofnun, vátryggingafélag, fyrirtæki í verðbréfaþjónustu eða verðbréfasjóð.
 Heimilt er að veita upplýsingar þær sem tilgreindar eru í 1. mgr. með rafrænum
                                   hætti.]^2)
   ^1)Greinin var felld brott með [2]l. 120/2011, 81. gr. Breytingin tekur gildi
            1. des. 2011 skv. [3]80. gr. s.l. ^2)L. 128/1999, 1. gr.
 [11. gr.^1) Nú óskar viðskiptamaður eftir því að aðili sem annast yfirfærslu á
 milli viðskiptareikninga á milli landa skuldbindi sig til að ljúka tiltekinni
  yfirfærslu innan ákveðinna tímamarka gegn ákveðnu gjaldi og skal aðilinn þá
  verða við þeirri ósk nema hann ákveði að hafna viðskiptunum. Skuldbindingin
                      tekur ekki til yfirfærslugengisins.
 Yfirfærsla skal gerð án þess að kostnaður sé dreginn af yfirfærslufjárhæðinni
nema viðskiptamaður sem bað um yfirfærsluna hafi tilgreint að móttakandi hennar
              eigi að greiða hluta af kostnaðinum eða hann allan.
Ákvæði þessarar greinar taka eingöngu til yfirfærslna á milli viðskiptareikninga
 á milli aðildarríkja Evrópska efnahagssvæðisins í evrum eða gjaldmiðlum ríkja
  Evrópska efnahagssvæðisins og að hámarki 4.000.000 kr. eða jafngildi þeirrar
   fjárhæðar í gjaldmiðlum ríkja Evrópska efnahagssvæðisins. Fjárhæð þessi er
    bundin við gengi evru (EUR) miðað við kaupgengi hennar 1. júlí 1999.]^2)
   ^1)Greinin var felld brott með [4]l. 120/2011, 81. gr. Breytingin tekur gildi
            1. des. 2011 skv. [5]80. gr. s.l. ^2)L. 128/1999, 2. gr.
 [12. gr.^1) Hafi ekki verið samið um annað á milli viðskiptamanns og aðila sem
  annast yfirfærslu á milli viðskiptareikninga á milli landa skal henni lokið
 fyrir lok fimmta almenns viðskiptadags (bankadags) talið frá deginum eftir að
beiðni viðskiptamanns barst um færsluna. Hafi yfirfærslu eða móttöku yfirfærslu
  ekki verið lokið innan tilskilins frests og frestur eða vanefndir verði ekki
 raktar til viðskiptamanns skal aðili sem annast yfirfærslu eða móttöku greiða
viðskiptamanni vexti nema óviðráðanleg ytri atvik hafi komið í veg fyrir að unnt
 væri að ljúka yfirfærslu eða móttöku innan tímafrestsins. Hafi yfirfærslu eða
 móttöku yfirfærslu ekki verið lokið innan tilskilins frests og þegar um er að
    ræða yfirfærslur að fjárhæð allt að 1.000.000 kr. eða jafngildi þeirrar
 fjárhæðar í gjaldmiðlum ríkja Evrópska efnahagssvæðisins getur viðskiptamaður
óskað eftir endurgreiðslu þeirrar fjárhæðar að viðbættum vöxtum og kostnaði við
 yfirfærsluna. Fjárhæð þessi er bundin við gengi evru (EUR) miðað við kaupgengi
  hennar 1. júlí 1999. Skal endurgreiðslan innt af hendi eigi síðar en fjórtán
 almennum viðskiptadögum (bankadögum) frá því að viðskiptamaðurinn óskaði eftir
  henni nema greiðslan hafi innan þess tímafrests verið greidd inn á reikning
                      stofnunar móttakanda yfirfærslunnar.
Ákvæði þessarar greinar taka eingöngu til yfirfærslna á milli viðskiptareikninga
 á milli aðildarríkja Evrópska efnahagssvæðisins í evrum eða gjaldmiðlum ríkja
  Evrópska efnahagssvæðisins og að hámarki 4.000.000 kr. eða jafngildi þeirrar
   fjárhæðar í gjaldmiðlum ríkja Evrópska efnahagssvæðisins. Fjárhæð þessi er
      bundin við gengi evru (EUR) miðað við kaupgengi hennar 1. júlí 1999.
Nánar skal kveðið á um framkvæmd þessarar greinar í reglugerð,^2) þar á meðal um
    skuldbindingar sem hvíla á milliliðum er eiga þátt í yfirfærslu á milli
    viðskiptareikninga á milli aðildarríkja Evrópska efnahagssvæðisins.]^3)
   ^1)Greinin var felld brott með [6]l. 120/2011, 81. gr. Breytingin tekur gildi
    1. des. 2011 skv. [7]80. gr. s.l. ^2)Rg. 56/2000. ^3)L. 128/1999, 2. gr.
  [13. gr.^1) Í reglugerð skal kveðið á um þau kæru- og bótaúrræði sem standa
   viðskiptamanni til boða komi til ágreinings milli hans og aðila sem annast
 yfirfærslu á milli viðskiptareikninga á milli landa eða móttöku yfirfærslna í
samræmi við ákvæði 11. og 12. gr. Skuldbindingar sem lagðar eru á þá sem annast
 yfirfærslu á milli viðskiptareikninga á milli landa eða móttöku yfirfærslna í
samræmi við ákvæði 11. og 12. gr. eiga eftir atvikum einnig við þá aðila sem eru
                      milliliðir í slíkum viðskiptum.]^2)
   ^1)Greinin var felld brott með [8]l. 120/2011, 81. gr. Breytingin tekur gildi
            1. des. 2011 skv. [9]80. gr. s.l. ^2)L. 128/1999, 2. gr.
   [13. gr. a. Þrátt fyrir ákvæði 2. gr. laga þessara og [10]9. gr. laga nr.
        34/1991, um fjárfestingu erlendra aðila í atvinnurekstri, skulu
fjármagnshreyfingar og gjaldeyrisviðskipti sem tilgreind eru í ákvæðum 13. gr. b
             13. gr. n vera óheimil fram til 31. desember 2013.]^1)
                              ^1)L. 127/2011, 3. gr.
    [13. gr. b. Eftirfarandi fjármagnshreyfingar milli landa eru óheimilar:
      1. Viðskipti og útgáfa verðbréfa, hlutdeildarskírteina í verðbréfa- og
      fjárfestingarsjóðum, peningamarkaðsskjala og annarra framseljanlegra
                               fjármálagerninga.
              2. Innlegg á og úttektir af reikningum í lánastofnunum.
           3. Lánveitingar, lántökur og útgáfa ábyrgða sem ekki tengjast
                   milliríkjaviðskiptum með vöru og þjónustu.
       4. Inn- og útflutningur verðbréfa og innlends og erlends gjaldeyris.
   5. Framvirk viðskipti, afleiðuviðskipti, viðskipti með valrétti, gjaldmiðla-
  og vaxtaskipti og önnur skyld gjaldeyrisviðskipti þar sem íslenska krónan er
                         annar eða einn gjaldmiðlanna.
   6. Gjafir og styrkir og aðrar hreyfingar fjármagns hliðstæðar þeim sem taldar
eru upp í 1.5. tölul. og eru til þess fallnar að valda alvarlegum og verulegum
                    óstöðugleika í gengis- og peningamálum.
 Allar fjármagnshreyfingar skv. 1. mgr. á milli landa í erlendum gjaldeyri eru
   óheimilar nema um sé að ræða greiðslu vegna kaupa á vöru eða þjónustu eða
annarra fjármagnshreyfinga sem sérstaklega eru undanþegnar í lögum þessum. Þá er
 einstaklingi sem er erlendur aðili heimilt að flytja út erlendan gjaldeyri ef
  sýnt er fram á að féð sé til framfærslu. Nær heimildin vegna framfærslu til
  fjármagnshreyfinga á almanaksári fyrir allt að jafnvirði 3.000.000 kr. fyrir
einstakling, 6.000.000 kr. fyrir hjón/sambúðaraðila og 2.000.000 kr. fyrir hvert
  ólögráða barn sem lýtur forsjá og er með lögheimili hjá framangreindum. Enn
 fremur er heimilt að flytja út erlendan gjaldeyri í eigu einstaklings sé sýnt
fram á að fjármunirnir séu andvirði slysabóta eða arfs sem honum hefur tæmst við
   dánarbússkipti. Námsmenn sem sýnt geta fram á að þeir séu í námi erlendis
               teljast erlendir aðilar í skilningi þessa ákvæðis.
Allar fjármagnshreyfingar skv. 1. mgr. á milli landa í innlendum gjaldeyri, eru
                  óheimilar. Undanþegnar banni 1. málsl. eru:
     1. Fjármagnshreyfingar sem eru sérstaklega undanþegnar í lögum þessum og
        greiðsla fer fram með úttektum af reikningi í eigu greiðanda hjá
                         fjármálafyrirtæki hér á landi.
   2. Fjármagnshreyfingar vegna vöru- og þjónustuviðskipta, sem ekki fara fram í
erlendum gjaldmiðli, þar sem greiðslan fer fram með úttektum af reikningi í eigu
                  kaupanda hjá fjármálafyrirtæki hér á landi.
   3. Fjármagnshreyfingar vegna fasteignaviðskipta hér á landi og viðskipta með
fjármálagerninga sem Seðlabanki Íslands metur gilda til tryggingar í viðskiptum
   við bankann samkvæmt reglum um viðskipti fjármálafyrirtækja við Seðlabanka
  Íslands, og útgefnir eru í innlendum gjaldeyri, þegar greiðsla fer fram með
    úttektum af reikningi í eigu kaupanda hjá fjármálafyrirtæki hér á landi.
      4. Fjármagnshreyfingar vegna greiðslu á kröfum úr þrotabúi og greiðslu
samningskrafna samkvæmt nauðasamningi, sbr. [11]lög nr. 21/1991, og greiðsla fer
  fram með úttektum af reikningi í eigu greiðanda hjá fjármálafyrirtæki hér á
                                   landi.]^1)
                              ^1)L. 127/2011, 3. gr.
   [13. gr. c. Gjaldeyrisviðskipti milli innlendra og erlendra aðila þar sem
           innlendur gjaldeyrir er hluti af viðskiptunum eru óheimil.
 Innlendum aðila er óheimilt að kaupa erlendan gjaldeyri hjá fjármálafyrirtæki
  hér á landi, þegar greiðsla fer fram með innlendum gjaldeyri, nema hann sýni
     fram á að féð sé til notkunar í vöru- og þjónustuviðskiptum eða vegna
fjármagnshreyfinga samkvæmt ákvæðum 13. gr. j og 13. gr. k. Gjaldeyrisviðskipti
  vegna vöru- og þjónustuviðskipta milli tveggja innlendra aðila eru óheimil.
 Þrátt fyrir 1. mgr. er erlendum aðila heimilt að kaupa erlendan gjaldeyri hjá
  fjármálafyrirtæki hér á landi vegna fjármagnshreyfinga skv. 13. gr. j, vegna
 slíkra greiðslna frá innlendum aðila hér á landi, og 2. mgr. 13. gr. k. Þá er
erlendum aðilum heimilt að kaupa erlendan gjaldeyri hjá fjármálafyrirtæki hér á
    landi þar sem hann er með viðskipti sín ef sýnt er fram á að féð sé til
  framfærslu. Nær heimildin vegna framfærslu til kaupa á erlendum gjaldeyri á
 almanaksári fyrir allt að jafnvirði 3.000.000 kr. fyrir einstakling, 6.000.000
  kr. fyrir hjón/sambúðaraðila og 2.000.000 kr. fyrir hvert ólögráða barn sem
 lýtur forsjá og er með lögheimili hjá framangreindum. Enn fremur er heimilt að
  kaupa erlendan gjaldeyri fyrir andvirði slysabóta eða arfs sem einstaklingi
hefur tæmst við dánarbússkipti. Námsmenn sem sýnt geta fram á að þeir séu í námi
          erlendis teljast erlendir aðilar í skilningi þessa ákvæðis.
     Jafnframt er erlendum aðilum heimilt að kaupa innlendan gjaldeyri hjá
                       fjármálafyrirtæki hér á landi.]^1)
                              ^1)L. 127/2011, 3. gr.
[13. gr. d. Kaup innlendra aðila á gjaldeyri í reiðufé eru óheimil nema samkvæmt
     sérstakri heimild í lögum þessum. Sama á við um úttektir í reiðufé af
            gjaldeyrisreikningum í fjármálafyrirtækjum hér á landi.
  Þrátt fyrir ákvæði 1. mgr. er einstaklingi sem er innlendur aðili heimilt að
  kaupa erlendan gjaldeyri í reiðufé hjá fjármálafyrirtæki hér á landi þar sem
     aðili er með viðskipti sín eða taka erlendan gjaldeyri í reiðufé út af
 gjaldeyrisreikningi í fjármálafyrirtæki hér á landi að eftirfarandi skilyrðum
                                  uppfylltum:
     1. Að gjaldeyririnn sé ætlaður til notkunar vegna ferðalaga erlendis. Við
 kaup eða úttekt skal einstaklingur sýna fram á fyrirhugaða ferð með framvísun
   farmiða eða kvittunar fyrir greiðslu á ferð sinni sem fyrirhuguð er innan
 fjögurra vikna. Þegar um er að ræða áhafnarmeðlimi sem ekki hafa farseðil skal
 sýnt fram á ferðalag með framvísun vaktaskipulags eða öðrum sannanlegum hætti.
      2. Að ekki sé keyptur eða tekinn út erlendur gjaldeyrir í reiðufé fyrir
 upphæð sem samsvarar meira en 350.000 kr. á kaup- eða úttektardegi fyrir hvern
              einstakling skv. 1. tölul. í hverjum almanaksmánuði.
    3. Að sýnt sé fram á að einstaklingur, eða forráðamaður hans ef um ólögráða
 einstakling er að ræða, sé eigandi fjármunanna sem greiddir eru fyrir erlenda
 gjaldeyrinn, eða gjaldeyrisreikningsins sem tekið er út af. Þrátt fyrir ákvæði
      1. málsl. er einstaklingi þó heimilt að kaupa gjaldeyri fyrir maka.
   4. Að einstaklingurinn sem tilgreindur var við kaup eða úttekt gjaldeyrisins
                         fari sjálfur með féð úr landi.
Verði ekki af fyrirhugaðri ferð skal gjaldeyri skilað til fjármálafyrirtækis hér
            á landi innan tveggja vikna frá því að það liggur fyrir.
 Einstaklingur sem er innlendur aðili og dvelur tímabundið erlendis, lengur en
einn almanaksmánuð en þó ekki lengur en sex almanaksmánuði í senn, hefur, þrátt
    fyrir ákvæði 1. mgr., heimild til að kaupa erlendan gjaldeyri í hverjum
almanaksmánuði sem hann dvelur erlendis og flytja hann erlendis, á reikning sinn
                   hjá fjármálafyrirtæki þar sem hann dvelur.
    Þá hefur einstaklingur, sem er erlendur aðili og er staddur hér á landi
    tímabundið vegna ferðalaga, heimild til að kaupa erlendan gjaldeyri hjá
 fjármálafyrirtæki hér á landi, fyrir allt að jafnvirði 350.000 kr. í reiðufé í
 hverjum almanaksmánuði, ef sýnt er fram á að féð sé til notkunar á ferðalögum
                                   erlendis.
 Fjármálafyrirtæki hér á landi getur sótt um undanþágu frá 2. mgr. sem heimilar
útibúi fjármálafyrirtækis að selja einstaklingi, sem er innlendur aðili en ekki
  með viðskipti sín hjá viðkomandi fjármálafyrirtæki, erlendan gjaldeyri fyrir
  allt að jafnvirði 350.000 kr. í reiðufé í hverjum almanaksmánuði, ef sýnt er
  fram á að féð sé til notkunar á ferðalögum erlendis. Seðlabanki Íslands skal
    birta opinberlega upplýsingar um þá aðila sem fá undanþágu á grundvelli
                                ákvæðisins.]^1)
                              ^1)L. 127/2011, 3. gr.
   [13. gr. e. Fjárfesting í verðbréfum, hlutdeildarskírteinum verðbréfa- og
      fjárfestingarsjóða, peningamarkaðsskjölum eða öðrum framseljanlegum
  fjármálagerningum útgefnum í erlendum gjaldeyri er óheimil. Þó er aðilum sem
  fjárfest hafa í slíkum fjármálagerningum fyrir 28. nóvember 2008 heimilt að
 endurfjárfesta. Nú eru fjármunir sem losna við sölu eða uppgreiðslu, eða falla
 til vegna arð- og vaxtagreiðslna, nýttir í heild eða að hluta til að fjárfesta
 aftur í hvers konar erlendri fjárfestingu innan tveggja vikna og telst það þá
                     endurfjárfesting í skilningi 2. málsl.
   Söluandvirði vegna viðskipta með fjármálagerning skv. 1. mgr., útgefinn í
    innlendum gjaldeyri, milli innlendra og erlendra aðila sem gerð eru upp
hérlendis skal leggja inn á reikning viðkomandi seljanda í fjármálafyrirtæki hér
                                    á landi.
   Uppgjör viðskipta í erlendum gjaldeyri með fjármálagerninga skv. 1. mgr.,
                  útgefna í innlendum gjaldeyri, er óheimilt.
   Óheimilt er að gefa út og/eða selja fjármálagerninga skv. 1. mgr. þar sem
uppgjör fer fram í öðrum gjaldeyri en útgáfan og innlendur gjaldeyrir er einn af
 gjaldmiðlum uppgjörs. Hafi útgáfa farið fram í innlendum gjaldeyri er skylt að
 leggja andvirði sölu inn á reikning í innlendum gjaldeyri á nafni útgefanda í
                         fjármálafyrirtæki hér á landi.
 Fjármagnshreyfingar á milli landa vegna fyrirframgreiðslu af fjármálagerningum
                        skv. 1. mgr. eru óheimilar.]^1)
                              ^1)L. 127/2011, 3. gr.
[13. gr. f. Fjármagnshreyfingar á milli landa vegna fjárfestinga í peningakröfum
 í erlendum gjaldeyri og öðrum sambærilegum kröfuréttindum sem ekki falla undir
                           13. gr. e, eru óheimilar.
    Fjármagnshreyfingar á milli landa vegna fasteignaviðskipta erlendis eru
  óheimilar nema sýnt sé fram á að viðskiptin séu gerð vegna búferlaflutninga
aðila. Hámarksfjárhæð gjaldeyriskaupa og fjármagnsflutninga vegna kaupa á einni
      fasteign sem tengjast búferlaflutningum er jafnvirði 100.000.000 kr.
Fjármagnshreyfingar á milli landa vegna fjárfestingar í öðrum eignum í erlendum
 gjaldeyri, þ.m.t. hrávöru, farartækjum og vinnuvélum, sem eru hvorki eðlilegur
  þáttur í atvinnustarfsemi aðila né ætluð til innflutnings fyrir framleiðslu
     hans, eru óheimilar. Þrátt fyrir bann 1. málsl. eru gjaldeyriskaup og
 fjármagnshreyfingar á milli landa vegna kaupa á vélknúnu ökutæki heimil í eitt
  skipti, séu kaupin í tengslum við búferlaflutninga kaupandans úr landi, enda
           nemi fjárhæðin eigi meira en jafnvirði 10.000.000 kr.]^1)
                              ^1)L. 127/2011, 3. gr.
 [13. gr. g. Lántökur og lánveitingar milli innlendra og erlendra aðila í öðrum
 tilvikum en vegna viðskipta á milli landa með vöru og þjónustu eru óheimilar,
   nema slíkar lántökur og lánveitingar séu milli félaga innan sömu samstæðu.
  Þrátt fyrir 1. mgr. skulu lántökur og lánveitingar sem uppfylla eftirfarandi
                            skilyrði vera heimilar:
    1. Lán hvers aðila sé eigi hærra en sem nemur 10.000.000 kr. eða jafnvirði
                 þeirrar fjárhæðar í gjaldeyri á almanaksárinu.
                      2. Lánstími sé eigi skemmri en eitt ár.
    3. Gjaldeyrisyfirfærslur vegna lánsins séu í samræmi við ákvæði 13. gr. l.
    4. Lánasamningar, þ.m.t. allir viðaukar og fylgiskjöl, séu sendir til þess
 fjármálafyrirtækis sem annast fjármagnshreyfingar, innan viku frá undirskrift
                                slíkra samninga.
  Óheimilt er að fyrirframgreiða lánveitingar og lántökur innlendra aðila til
                                erlendra aðila.
 Óheimilt er að endurgreiða lán milli innlendra og erlendra aðila með innlendum
    gjaldeyri ef lánveitingin fór fram í erlendum gjaldeyri. Óheimilt er að
  endurgreiða lán milli innlendra og erlendra aðila með erlendum gjaldeyri ef
                  lánveitingin fór fram í innlendum gjaldeyri.
Ákvæði þessarar greinar koma ekki í veg fyrir að lántökur og lánveitingar milli
  innlendra og erlendra aðila séu framlengdar, að því gefnu að aðrir skilmálar
                        gildi að sama leyti og áður.]^1)
                              ^1)L. 127/2011, 3. gr.
  [13. gr. h. Óheimilt er að ganga í eða takast á hendur ábyrgð á greiðslum á
                       milli innlendra og erlendra aðila.
        Ákvæði þessarar greinar gilda hvorki um ábyrgðir vegna vöru- og
       þjónustuviðskipta né um ábyrgðir milli félaga innan samstæðu.]^1)
                              ^1)L. 127/2011, 3. gr.
[13. gr. i. Óheimilt er að eiga afleiðuviðskipti þar sem innlendur gjaldeyrir er
í samningi gagnvart erlendum gjaldeyri, hvort sem um er að ræða gjaldeyris- eða
 verðbréfasamning eða sambland gjaldeyris- og verðbréfasamnings eða sambærilega
                               fjármálagerninga.
 Afleiðuviðskipti sem eingöngu eru vegna vöru- og þjónustuviðskipta falla ekki
                            undir þetta ákvæði.]^1)
                              ^1)L. 127/2011, 3. gr.
     [13. gr. j. Fjármagnshreyfingar á milli landa vegna greiðslu á vöxtum,
  verðbótum, arði og samningsbundnum afborgunum eru undanþegnar reglum þessum,
    sbr. 1. mgr. og 1. tölul. 3. mgr. 13. gr. b og 2. og 3. mgr. 13. gr. c.
      Innlendum aðilum er heimilt að kaupa erlendan gjaldeyri til greiðslu
     samningsbundinna afborgana lána í erlendum gjaldeyri, hjá því innlenda
                  fjármálafyrirtæki sem veitti viðkomandi lán.
    Með vöxtum skv. 1. mgr. er aðeins átt við vexti af innstæðum í innlendum
    fjármálafyrirtækjum og áfallna vexti af skuldabréfum sem útgefin eru af
                               innlendum aðilum.
    Við útreikning á vöxtum skv. 1. mgr., vegna skuldabréfa sem safna vöxtum
  daglega, skulu vextir reiknast í hlutfalli við þann tíma sem aðili hefur átt
  bréfið. Vexti af eingreiðslubréfum með forvöxtum, t.d. af ríkisvíxlum, skal
reikna sem mun á milli útgáfuverðs (kaupverðs á útgáfudegi) og nafnverðs. Vextir
         eingreiðslubréfa falla jafnt (línulega) yfir líftíma bréfsins.
       Með verðbótum í skilningi 1. mgr. er átt við verðbætur á vöxtum og
                              höfuðstólsgreiðslum.
Arður er fellur til við lækkun hlutafjár eða vegna slita á félagi, skv. 4. mgr.
       [12]11. gr. laga nr. 90/2003, telst ekki arður í skilningi 1. mgr.
    Gjaldeyrisviðskipti og fjármagnshreyfingar á milli landa vegna greiðslna
samkvæmt ákvæði þessu verða að hafa átt sér stað innan sex mánaða frá því að þær
        komust eða gátu komist í umráð eiganda eða umboðsmanns hans.]^1)
                              ^1)L. 127/2011, 3. gr.
[13. gr. k. Þrátt fyrir bann 6. tölul. 1. mgr. 13. gr. b eru fjármagnshreyfingar
á milli landa vegna gjafa og styrkja innlendra aðila til erlendra aðila, svo sem
   einstaklinga, góðgerðasamtaka eða hliðstæðra aðila, heimilar fyrir allt að
 3.000.000 kr. á almanaksári. Fjármagnshreyfingar vegna gjafa og styrkja skulu
 lagðar inn á reikning í eigu móttakanda og skulu gefandi og styrkveitandi vera
              raunverulegir eigendur þeirra fjármuna sem um ræðir.
    Laun sem erlendur aðili hefur aflað hérlendis síðastliðna sex mánuði eru
undanþegin reglum þessum, sbr. 1. mgr. og 1. tölul. 3. mgr. 13. gr. b. Þá skulu
 gjaldeyrisviðskipti vegna slíkra fjármagnshreyfinga ekki takmarkast af 1. mgr.
13. gr. c. Það sama á við um laun innlends aðila sem búsettur er erlendis vegna
starfs eða náms. Námslán, atvinnuleysisbætur, lífeyrisgreiðslur, þ.m.t. elli- og
 örorkulífeyrir og greiðslur vegna félagslegrar aðstoðar og aðrar sambærilegar
         greiðslur, teljast laun í skilningi þessarar málsgreinar.]^1)
                              ^1)L. 127/2011, 3. gr.
[13. gr. l. Öllum erlendum gjaldeyri sem innlendir aðilar eignast, svo sem fyrir
         seldar vörur og þjónustu, eða með öðrum hætti, skal skilað til
  fjármálafyrirtækis hér á landi innan þriggja vikna frá því að gjaldeyririnn
 komst eða gat komist í umráð eiganda eða umboðsmanns hans. Skilaskylda skv. 1.
         málsl. er uppfyllt þegar erlendur gjaldeyrir er varðveittur á
             gjaldeyrisreikningi hjá fjármálafyrirtæki hér á landi.
 Skilaskylda nær ekki til innlendra aðila sem hafa búsetu erlendis vegna starfs
                                 eða náms.]^1)
                              ^1)L. 127/2011, 3. gr.
            [13. gr. m. Innlend nýfjárfesting skal vera ótakmörkuð.
  Nýfjárfesting í skilningi þessa ákvæðis er fjárfesting sem gerð er eftir 31.
október 2009 fyrir nýtt innstreymi erlends gjaldeyris, sem skipt er í innlendan
 gjaldeyri hjá fjármálafyrirtæki hér á landi. Afleiðusamningar teljast ekki til
     nýfjárfestingar. Innstæður á erlendum gjaldeyrisreikningum í innlendum
   fjármálafyrirtækjum, sem urðu til fyrir 31. október 2009, og tekjur vegna
   útflutningsviðskipta teljast ekki til nýs innstreymis erlends gjaldeyris.
   Gjaldeyrisviðskipti, þar sem nýju innstreymi erlends gjaldeyris er skipt í
 innlendan gjaldeyri í samræmi við 2. mgr., falla ekki undir 1. mgr. 13. gr. c.
    Fjárfestir skal, með aðstoð fjármálafyrirtækis hér á landi, tilkynna um
   nýfjárfestingu til Seðlabanka Íslands innan tveggja vikna frá því að nýju
innstreymi erlends gjaldeyris er skipt í innlendan gjaldeyri. Slíkri tilkynningu
skulu fylgja gögn sem sýna fram á að um nýfjárfestingu í skilningi þessa ákvæðis
                                  sé að ræða.
  Að fenginni staðfestingu Seðlabankans um að fjármunir hafi losnað við sölu á
nýfjárfestingu skulu slíkir fjármunir ekki falla undir takmarkanir skv. 13. gr.
                              b og 13. gr. c.]^1)
                              ^1)L. 127/2011, 3. gr.
 [13. gr. n. Seðlabanki Íslands og ríkissjóður eru undanþegnir 13. gr. b  13.
                              gr. m laga þessara.
  Eftirfarandi aðilar skulu undanþegnir 13. gr. b  13. gr. m laga þessara að
            undanskildum 3. mgr. 13. gr. b, 13. gr. c og 13. gr. i.:
     1. Innlendir aðilar sem eru aðilar að fjárfestingarsamningi við íslenska
                                     ríkið.
   2. Innlendir aðilar sem starfa samkvæmt leyfi iðnaðarráðherra til olíuleitar
                        samkvæmt [13]lögum nr. 13/2001.
  Eftirfarandi aðilar eru undanþegnir 1. mgr. 13. gr. e, 1. mgr. 13. gr. f og
                        ákvæðum 13. gr. g og 13. gr. h:
      1. Fyrirtæki í meirihlutaeigu ríkissjóðs, sem starfa samkvæmt sérlögum.
      2. Sveitarfélög og fyrirtæki í meirihlutaeigu sveitarfélaga, sem starfa
                               samkvæmt sérlögum.
Lögaðili, sem Fjármálaeftirlitið hefur tekið við yfirráðum yfir með því að skipa
  honum skilanefnd eða bráðabirgðastjórn, og lögaðili, sem héraðsdómari hefur
skipað slitastjórn samkvæmt [14]lögum nr. 161/2002, eru undanþegnir 2. mgr. 13.
    gr. b, 13. gr. e, 1. mgr. 13. gr. f, 13. gr. g, 13. gr. h og 13. gr. l.
 Fyrirtæki, sem hafa yfir 80% af tekjum og 80% af gjöldum erlendis, geta fengið
undanþágu frá 1. mgr. 13. gr. e, 1. mgr. 13. gr. f, 13. gr. g, 13. gr. h og 13.
   gr. l. Þau fyrirtæki sem telja sig uppfylla skilyrði 1. málsl. skulu senda
  umsókn til Seðlabanka Íslands og sýna fram á að þau uppfylli skilyrðin ásamt
  staðfestingu löggilts endurskoðanda. Seðlabanki Íslands birtir lista yfir þá
aðila sem fá undanþágu á þessum grundvelli. Fyrirtæki sem fá undanþágu samkvæmt
      þessari málsgrein skulu þegar 12 mánuðir eru liðnir frá staðfestingu
 Seðlabankans um undanþágu sýna fram á að þau uppfylli enn þá skilyrði þessarar
  málsgreinar og senda gögn því til staðfestingar til Seðlabanka Íslands ásamt
    staðfestingu löggilts endurskoðanda þar um. Skal slík staðfesting berast
 Seðlabankanum á 12 mánaða fresti eftir það. Komi í ljós að fyrirtæki uppfylli
  ekki lengur skilyrði þessarar málsgreinar verður undanþágan felld úr gildi.
   Viðskiptabankar, sparisjóðir og lánafyrirtæki, sem starfa undir eftirliti
 Fjármálaeftirlitsins, aðrir en lögaðilar sem falla undir 4. mgr., hafa heimild
 til að eiga gjaldeyrisviðskipti sín á milli með beinum viðskiptum, framvirkum
    samningum og skiptasamningum. Einnig eru viðskiptabankar, sparisjóðir og
      lánafyrirtæki undanþegin ákvæðum 13. gr. g, 13. gr. h og 13. gr. l.
   Viðskiptabönkum, sparisjóðum og lánafyrirtækjum er heimilt að taka á móti
peningamarkaðsinnlánum í innlendum gjaldeyri frá erlendum aðilum, í samræmi við
             heimildir þeirra samkvæmt [15]lögum nr. 161/2002.]^1)
                              ^1)L. 127/2011, 3. gr.
  [13. gr. o. Ákvæði 7. gr. gilda um heimildir Seðlabanka Íslands til að veita
undanþágur frá ákvæðum 13. gr. b  13. gr. n. Þó skal ekki innheimta leyfisgjald
þegar undanþágur eru veittar. Seðlabankinn getur sett skilyrði fyrir undanþágu.
   Þrátt fyrir orðalag 7. gr. getur Seðlabankinn veitt almennar undanþágur án
  undangenginnar umsóknar þar að lútandi. Umsóknir um undanþágur skulu berast
              Seðlabankanum bréflega ásamt gögnum er málið varða.
 Seðlabankinn getur sett nánari reglur um framkvæmd ákvæða 13. gr. b  13. gr.
                                     n.]^1)
                              ^1)L. 127/2011, 3. gr.
[13. gr. p. Þegar gjaldeyrishöft eru ekki lengur til staðar, sbr. 13. gr. a, en
 þó eigi síðar en 1. apríl 2014, skal Seðlabanki Íslands eyða þeim upplýsingum
  sem aflað er á grundvelli 1., 2. og 4. mgr. 15. gr. e, 15. gr. f og 1. og 2.
  mgr. 15. gr. g. Það á þó ekki við um gögn er varða meint brot gegn lögum um
gjaldeyrismál og upplýsingar sem liggja til grundvallar niðurstöðum rannsókna á
                              meintum brotum.]^1)
                              ^1)L. 127/2011, 3. gr.
 [13. gr. q. Efnahags- og viðskiptaráðherra skal árlega gefa Alþingi skýrslu um
 framgang áætlunar um afnám gjaldeyrishafta, sbr. 13. gr. a. Ákvæðið skal sæta
               endurskoðun í aðdraganda að gerð skýrslunnar.]^1)
                              ^1)L. 127/2011, 3. gr.
     [14. gr.]^1) [Skylt er að veita Seðlabankanum allar þær upplýsingar um
     gjaldeyrisviðskipti sem hann kann að óska eftir til að hann geti sinnt
nauðsynlegu eftirliti, að viðlögðum dagsektum skv. 15. gr. h. Að sama skapi ber
  að veita bankanum allar nauðsynlegar upplýsingar til hagskýrslugerðar, sbr.
   ákvæði laga um Seðlabanka Íslands.]^2) Bankanum er heimilt að setja nánari
       reglur um framkvæmd gjaldeyrisviðskipta, svo sem um skráningar- og
tilkynningarskyldu vegna reikninga innlendra aðila í erlendum innlánsstofnunum,
         framlagningu gagna, almenna upplýsingagjöf og gerð eyðublaða.
                   ^1)L. 128/1999, 2. gr. ^2)L. 78/2010, 3. gr.
[15. gr.]^1) Þeir sem annast framkvæmd þessara laga eru bundnir þagnarskyldu um
hagi einstakra viðskiptamanna og önnur atriði sem þeir fá vitneskju um í starfi
 sínu og leynt skulu fara samkvæmt lögum eða eðli málsins, nema dómari úrskurði
 að upplýsingar sé skylt að veita fyrir dómi eða lögreglu eða skylda sé til að
 veita upplýsingar lögum samkvæmt. Þagnarskyldan helst þótt látið sé af starfi.
                              ^1)L. 128/1999, 2. gr.
                                [15. gr. a. ^1)
[Seðlabanka Íslands]^1) er heimilt að leggja stjórnvaldssektir á hvern þann sem
                                  brýtur gegn:
    1. Reglum settum á grundvelli 3. gr. um takmarkanir eða stöðvun tiltekinna
               skammtímahreyfinga fjármagns í allt að sex mánuði.
     2. 4. gr. um takmarkanir á gjaldeyrisviðskiptum vegna fjármagnshreyfinga
 vegna beinna fjárfestinga erlendra aðila í atvinnurekstri, viðskipta erlendra
aðila með hlutabréf í innlendum fyrirtækjum og fasteignakaupa erlendra aðila hér
                                    á landi.
      [3. 8. gr. um milligöngu um gjaldeyrisviðskipti og verslun með erlendan
                                 gjaldeyri.]^2)
    [4. ]^2) 10. gr. um skyldu aðila sem annast gjaldeyrisviðskipti til að hafa
                    til reiðu upplýsingar um slíka þjónustu.
    [5. ]^2) 11. gr. um skyldu aðila til að verða við ósk viðskiptamanns um að
                          ljúka tiltekinni yfirfærslu.
               [6. ]^2) 12. gr. um tímamörk til að ljúka yfirfærslu.
           [7. 13. gr. a  13. gr. n um bann við fjármagnshreyfingum og
                           gjaldeyrisviðskiptum.]^3)
                         [8. ]^3) 15. gr. um þagnarskyldu.
 Sektir sem lagðar eru á einstaklinga geta numið frá 10 þús. kr. til 20 millj.
 kr. Sektir sem lagðar eru á lögaðila geta numið frá 50 þús. kr. til 75 millj.
  kr. Við ákvörðun sekta skal m.a. tekið tillit til alvarleika brots, hvað það
hefur staðið lengi, samstarfsvilja hins brotlega aðila og hvort um ítrekað brot
er að ræða. [Ákvarðanir um stjórnvaldssektir eru aðfararhæfar.]^1) Sektir renna
 í ríkissjóð að frádregnum kostnaði við innheimtuna. Séu stjórnvaldssektir ekki
    greiddar innan mánaðar frá ákvörðun [Seðlabanka Íslands]^1) skal greiða
dráttarvexti af fjárhæð sektarinnar. Um ákvörðun og útreikning dráttarvaxta fer
                     eftir lögum um vexti og verðtryggingu.
 Stjórnvaldssektum verður beitt óháð því hvort lögbrot eru framin af ásetningi
                                eða gáleysi.]^4)
   ^1)L. 78/2010, 4. gr., sbr. einnig brbákv. í s.l. ^2)L. 73/2009, 1. gr. ^3)L.
                    127/2011, 4. gr. ^4)L. 134/2008, 1. gr.
[15. gr. b. Hafi aðili gerst brotlegur við ákvæði laga þessara eða reglur settar
á grundvelli þeirra er [Seðlabanka Íslands]^1) heimilt að ljúka málinu með sátt
     með samþykki málsaðila, enda sé ekki um að ræða meiri háttar brot sem
  refsiviðurlög liggja við. Sátt er bindandi fyrir málsaðila þegar hann hefur
samþykkt og staðfest efni hennar með undirskrift sinni. [Seðlabanki Íslands]^1)
                setur nánari reglur um framkvæmd ákvæðisins.]^2)
                   ^1)L. 78/2010, 5. gr. ^2)L. 134/2008, 1. gr.
 [15. gr. c. Í máli sem beinist að einstaklingi, sem lokið getur með álagningu
   stjórnvaldssekta eða kæru til lögreglu, hefur maður, sem rökstuddur grunur
 leikur á að hafi gerst sekur um lögbrot, rétt til að neita að svara spurningum
eða afhenda gögn eða muni nema hægt sé að útiloka að það geti haft þýðingu fyrir
 ákvörðun um brot hans. [Seðlabanki Íslands]^1) skal leiðbeina hinum grunaða um
                                þennan rétt.]^2)
                   ^1)L. 78/2010, 6. gr. ^2)L. 134/2008, 1. gr.
 [15. gr. d. Heimild [Seðlabanka Íslands]^1) til að leggja á stjórnvaldssektir
 samkvæmt lögum þessum eða reglum settum á grundvelli þeirra fellur niður þegar
                  fimm ár eru liðin frá því að háttsemi lauk.
  Frestur skv. 1. mgr. rofnar þegar [Seðlabanki Íslands]^1) tilkynnir aðila um
 upphaf rannsóknar á meintu broti. Rof frests hefur réttaráhrif gagnvart öllum
                         sem staðið hafa að broti.]^2)
                   ^1)L. 78/2010, 7. gr. ^2)L. 134/2008, 1. gr.
   [15. gr. e. [Í tengslum við rannsókn mála er Seðlabanka Íslands heimilt að
  krefja einstaklinga og lögaðila um allar upplýsingar og gögn sem hann telur
  nauðsynleg. Skiptir ekki máli í því sambandi hvort upplýsingarnar varða þann
 aðila sem beiðninni er beint til eða þau skipti annarra aðila við hann er hann
    getur veitt upplýsingar um og varða athuganir og eftirlit Seðlabankans.
 Lagaákvæði um þagnarskyldu takmarkar ekki skyldu til þess að veita upplýsingar
og aðgang að gögnum. Þetta gildir þó ekki um upplýsingar sem lögmaður öðlast við
  athugun á lagalegri stöðu skjólstæðings í tengslum við dómsmál, þ.m.t. þegar
hann veitir ráðgjöf um hvort höfða eigi mál eða komast hjá máli, eða upplýsingar
 sem hann öðlast fyrir, á meðan eða eftir lok dómsmáls, ef upplýsingarnar hafa
bein tengsl við málið. Seðlabankinn getur kallað til skýrslugjafar einstaklinga
       sem hann telur búa yfir upplýsingum er varða rannsókn málsins.]^1)
[Telji Seðlabanki Íslands að starfsemi samkvæmt lögum þessum og reglum settum á
 grundvelli þeirra sé stunduð án tilskilinna leyfa getur hann krafist gagna og
 upplýsinga sem eru nauðsynlegar til að ganga úr skugga um hvort svo sé. Getur
 hann krafist þess að slíkri starfsemi sé hætt þegar í stað. Jafnframt er honum
    heimilt að birta opinberlega nöfn aðila sem eru taldir bjóða þjónustu án
                             tilskilinna leyfa.]^1)
   [Seðlabanki Íslands]^1) getur krafist kyrrsetningar eigna einstaklings eða
 lögaðila þegar fyrir liggur rökstuddur grunur um að háttsemi hans fari í bága
við ákvæði laga þessara. Um skilyrði og meðferð slíkrar kröfu fer eftir 88. gr.
             laga um meðferð sakamála, eftir því sem við getur átt.
[Seðlabanka Íslands er heimilt að gera sérstakar athuganir og leggja hald á gögn
  í samræmi við ákvæði laga um meðferð sakamála, enda séu ríkar ástæður til að
ætla að einstaklingar og lögaðilar hafi brotið gegn lögum þessum eða reglum sem
   eru settar á grundvelli þeirra eða ástæða er til að ætla að athuganir eða
 aðgerðir Seðlabankans nái að öðrum kosti ekki tilætluðum árangri. Skal ákvæðum
      laga um meðferð sakamála beitt við framkvæmd slíkra aðgerða.]^1)]^2)
                    ^1)L. 78/2010, 8. gr. ^2)L. 73/2009, 2. gr.
   [15. gr. f. Í tengslum við athuganir tiltekinna mála er Seðlabanka Íslands
  heimilt að afla upplýsinga og gagna frá öðrum stjórnvöldum óháð þagnarskyldu
                                    þeirra.
     Seðlabanka Íslands er heimilt að leita til Fjármálaeftirlitsins vegna
    gagnaöflunar í tengslum við rannsókn tiltekinna mála, eins og heimildir
                          Fjármálaeftirlitsins leyfa.
 Seðlabankanum er heimilt að eiga gagnkvæm upplýsingaskipti við opinbera aðila
 erlendis um atriði sem lög þessi taka til að því tilskildu að þær upplýsingar
            lúti samsvarandi þagnarskyldu í hlutaðeigandi ríki.]^1)
                               ^1)L. 78/2010, 9. gr.
    [15. gr. g. Seðlabanki Íslands skal athuga svo oft sem þurfa þykir hvort
  starfsemi aðila sem hafa leyfi til milligöngu um gjaldeyrisviðskipti skv. 1.
  mgr. 8. gr. sé í samræmi við ákvæði laga þessara og reglur sem eru settar á
 grundvelli þeirra. Aðilum skv. 1. málsl. er skylt að veita Seðlabanka Íslands
  aðgang að öllum gögnum í vörslu þeirra er varða starfsemina og Seðlabankinn
   telur nauðsynleg. Í tengslum við eftirlit sitt samkvæmt lögum þessum getur
Seðlabankinn gert vettvangskannanir eða óskað upplýsinga á þann hátt svo oft sem
                               hann telur þörf á.
Aðilum sem hafa leyfi til milligöngu um gjaldeyrisviðskipti skv. 1. mgr. 8. gr.
 er skylt að láta athuga gaumgæfilega öll viðskipti og fyrirhuguð viðskipti þar
  sem grunur leikur á að viðskiptin brjóti gegn ákvæðum laga þessara og reglum
 settum á grundvelli þeirra og tilkynna Seðlabanka Íslands þegar í stað um slík
viðskipti. Kanna skal bakgrunn og tilgang slíkra viðskipta að því marki sem unnt
   er. Aðilar skv. 1. málsl. skulu láta í té allar upplýsingar sem eru taldar
                     nauðsynlegar vegna tilkynningarinnar.
Aðilum sem hafa leyfi til milligöngu um gjaldeyrisviðskipti skv. 1. mgr. 8. gr.,
 stjórnendum, starfsmönnum og öðrum sem vinna í þágu þeirra er skylt að sjá til
 þess að viðskiptamaður eða annar utanaðkomandi aðili fái ekki vitneskju um að
Seðlabanka Íslands hafi verið tilkynnt um grun skv. 2. mgr. Upplýsingagjöf aðila
skv. 2. mgr. eða starfsmanna hans sem er veitt í góðri trú samkvæmt ákvæði þessu
 telst ekki brot á þagnarskyldu sem viðkomandi er bundinn af samkvæmt lögum eða
 með öðrum hætti. Slík upplýsingagjöf leggur hvorki refsi- né skaðabótaábyrgð á
                        herðar hlutaðeigandi aðilum.]^1)
                               ^1)L. 78/2010, 9. gr.
  [15. gr. h. Seðlabanki Íslands getur lagt dagsektir á aðila veiti hann ekki
  umbeðnar upplýsingar eða sinni ekki kröfum um úrbætur innan hæfilegs frests.
Ákvæði þetta tekur jafnt til lögaðila sem einstaklinga. Sama gildir um aðila sem
 veitt geta upplýsingar í þágu athugana samkvæmt ákvæðum þessara laga. Greiðast
  dagsektirnar þangað til farið hefur verið að kröfum Seðlabankans. Dagsektir
 leggjast á frá þeim degi sem skila bar upplýsingunum í síðasta lagi og fram að
þeim degi sem skyldunni er fullnægt. Dagsektirnar geta numið frá 10.000 kr. til
 1 millj. kr. á dag. Við ákvörðun um fjárhæð dagsekta er heimilt að taka tillit
   til eðlis vanrækslu eða brots og fjárhagslegs styrkleika viðkomandi aðila.
 Sé mál höfðað til ógildingar ákvörðunar skv. 1. mgr. innan 14 daga frá því að
   viðkomandi aðila er tilkynnt um hana og óski hann jafnframt eftir að málið
 hljóti flýtimeðferð er ekki heimilt að innheimta dagsektir fyrr en dómur hefur
 fallið. Þrátt fyrir málshöfðun til ógildingar ákvörðunar skv. 1. mgr. leggjast
                      dagsektir áfram á viðkomandi aðila.
   Óinnheimtar dagsektir falla ekki niður þótt aðilar verði síðar við kröfum
          Seðlabanka Íslands nema Seðlabankinn ákveði það sérstaklega.
        Ákvarðanir um dagsektir samkvæmt þessari grein eru aðfararhæfar.
      Innheimtar dagsektir renna til ríkissjóðs að frádregnum kostnaði við
  innheimtuna. Heimilt er að kveða nánar á um ákvörðun og innheimtu dagsekta í
                                 reglugerð.]^1)
                               ^1)L. 78/2010, 9. gr.
[16. gr.]^1) [Það varðar sektum eða fangelsi allt að tveimur árum, liggi þyngri
          refsing ekki við broti samkvæmt öðrum lögum, að brjóta gegn:
    1. Reglum settum á grundvelli 3. gr. um takmarkanir eða stöðvun tiltekinna
               skammtímahreyfinga fjármagns í allt að sex mánuði.
     2. 4. gr. um takmarkanir á gjaldeyrisviðskiptum vegna fjármagnshreyfinga
 vegna beinna fjárfestinga erlendra aðila í atvinnurekstri, viðskipta erlendra
aðila með hlutabréf í innlendum fyrirtækjum og fasteignakaupa erlendra aðila hér
                                    á landi.
      [3. 8. gr. um milligöngu um gjaldeyrisviðskipti og verslun með erlendan
                                 gjaldeyri.]^2)
           [4. 13. gr. a  13. gr. n um bann við fjármagnshreyfingum og
                            gjaldeyrisviðskiptum]^3)
                       [5. ]^3) 15. gr. um þagnarskyldu.]^4)
     ^1)L. 128/1999, 2. gr. ^2)L. 73/2009, 3. gr. ^3)L. 127/2011, 5. gr. ^4)L.
                                134/2008, 2. gr.
[16. gr. a. Brot gegn lögum þessum og reglum settum á grundvelli þeirra er varða
  sektum eða fangelsi varða refsingu hvort sem þau eru framin af ásetningi eða
                                    gáleysi.
Heimilt er að gera upptækan með dómi beinan eða óbeinan hagnað sem hlotist hefur
       af broti gegn ákvæðum laga þessara er varðar sektum eða fangelsi.
Tilraun til brots eða hlutdeild í brotum samkvæmt lögum þessum og reglum settum
        á grundvelli þeirra er refsiverð eftir því sem segir í almennum
                              hegningarlögum.]^1)
                              ^1)L. 134/2008, 3. gr.
  [16. gr. b. Brot gegn lögum þessum og reglum settum á grundvelli þeirra sæta
  aðeins opinberri rannsókn að undangenginni kæru [Seðlabanka Íslands]^1) til
                                   lögreglu.
   Varði meint brot á lögum þessum og reglum settum á grundvelli þeirra bæði
stjórnvaldssektum og refsingu metur [Seðlabanki Íslands]^1) hvort mál skuli kært
 til lögreglu eða því lokið með stjórnvaldsákvörðun hjá [Seðlabankanum].^1) Ef
  brot eru meiri háttar ber [Seðlabanka Íslands]^1) að vísa þeim til lögreglu.
  Brot telst meiri háttar ef það lýtur að verulegum fjárhæðum, ef verknaður er
   framinn með sérstaklega vítaverðum hætti eða við aðstæður sem auka mjög á
    saknæmi brotsins. Jafnframt getur [Seðlabanki Íslands]^1) á hvaða stigi
     rannsóknar sem er vísað máli vegna brota á lögum þessum til opinberrar
         rannsóknar. Gæta skal samræmis við úrlausn sambærilegra mála.
 Með kæru [Seðlabanka Íslands]^1) skulu fylgja afrit þeirra gagna sem grunur um
    brot er studdur við. Ákvæði IV.VII. kafla stjórnsýslulaga gilda ekki um
         ákvörðun [Seðlabanka Íslands]^1) um að kæra mál til lögreglu.
     [Seðlabanka Íslands]^1) er heimilt að láta lögreglu og ákæruvaldi í té
 upplýsingar og gögn sem [Seðlabankinn]^1) hefur aflað og tengjast þeim brotum
 sem tilgreind eru í 2. mgr. [Seðlabanka Íslands]^1) er heimilt að taka þátt í
 aðgerðum lögreglu sem varða rannsókn þeirra brota sem tilgreind eru í 2. mgr.
     Lögreglu og ákæruvaldi er heimilt að láta [Seðlabanka Íslands]^1) í té
   upplýsingar og gögn sem [aflað hefur verið]^1) og tengjast þeim brotum sem
tilgreind eru í 2. mgr. Lögreglu er heimilt að taka þátt í aðgerðum [Seðlabanka
    Íslands]^1) sem varða rannsókn þeirra brota sem tilgreind eru í 2. mgr.
  Telji ákærandi að ekki séu efni til málshöfðunar vegna ætlaðrar refsiverðrar
    háttsemi sem jafnframt varðar stjórnsýsluviðurlögum getur hann sent eða
  endursent málið til [Seðlabanka Íslands]^1) til meðferðar og ákvörðunar.]^2)
  [Seðlabanki Íslands skal upplýsa Fjármálaeftirlitið um kærur til lögreglu á
  hendur aðilum sem falla undir lög um opinbert eftirlit með fjármálastarfsemi
      vegna brota á lögum þessum og reglum settum á grundvelli þeirra.]^1)
                   ^1)L. 78/2010, 10. gr. ^2)L. 134/2008, 3. gr.
[16. gr. c. Nú vill aðili ekki una ákvörðun Seðlabanka Íslands og getur hann þá
höfðað mál til ógildingar hennar fyrir dómstólum. Mál skal höfðað innan þriggja
  mánaða frá því að aðila var tilkynnt um ákvörðunina. Málshöfðun frestar ekki
réttaráhrifum ákvörðunarinnar né heimild til aðfarar samkvæmt henni, sbr. þó 2.
                              mgr. 15. gr. h.]^1)
                              ^1)L. 78/2010, 11. gr.
  [16. gr. d. Seðlabanka Íslands er heimilt að birta opinberlega niðurstöður í
málum og athugunum er byggjast á lögum þessum, nema ef slík birting verður talin
 stefna hagsmunum gjaldeyrismarkaðarins í hættu, varðar ekki hagsmuni hans sem
 slíks eða veldur hlutaðeigandi aðilum tjóni sem er ekki í eðlilegu samræmi við
 það brot sem um ræðir. Seðlabankinn skal birta opinberlega þá stefnu sem hann
                  fylgir við framkvæmd slíkrar birtingar.]^1)
                              ^1)L. 78/2010, 11. gr.
     [17. gr.]^1) [[Ráðherra]^2) fer með framkvæmd laga þessara. Hann setur
 reglugerð^3) um framkvæmd þeirra.]^4) [Seðlabanki Íslands skal fylgjast með að
              starfsemi aðila sé í samræmi við lög þessi. ^5)]^6)
        ^1)L. 128/1999, 2. gr. ^2)L. 126/2011, 169. gr. ^3)Rg. 679/1994 (um
gjaldeyrismál). Rg. 13/1995. Rg. 56/2000. ^4)L. 128/1999, 3. gr. ^5)L. 78/2010,
                         12. gr. ^6)L. 134/2008, 4. gr.
                   [18. gr.]^1) Lög þessi öðlast þegar gildi.
                              ^1)L. 128/1999, 2. gr.
                            Ákvæði til bráðabirgða.
I. [Fram til 31. desember 2013 getur Seðlabankinn bundið gjaldeyrisviðskipti sín
  skilyrðum hvað varðar innra skipulag og fjárfestingarstefnu viðskiptamanna,
eignarhald og fjármögnun þeirra, lágmarkstíma á eignarhaldi hluta eða hlutabréfa
útgefinna af viðskiptamönnum, ráðstöfun þeirra á gjaldeyri til nánar tilgreindra
            fjárfestinga og lágmarkstíma á fjárfestingu þeirra.]^1)
                              ^1)L. 127/2011, 6. gr.
    [II. Þrátt fyrir ákvæði 2. gr. skulu greiðslur vegna útflutnings vöru og
   þjónustu fram til [31. desember 2013]^1) fara fram í erlendum gjaldmiðli.
Fari útflutningsviðskipti fram á milli tengdra aðila skulu þau gerð á grundvelli
              almennra kjara og venju í viðskiptum óskyldra aðila.
  Ráðherra getur í reglugerð^2) sett nánari ákvæði um framkvæmd ákvæðis þessa,
 m.a. um viðskipti milli tengdra aðila. Þá er ráðherra heimilt að mæla fyrir um
         skyldu aðila til að skila, með reglubundnum hætti, skýrslu um
 útflutningsviðskipti, um ráðstöfun söluandvirðis og um önnur atriði er lúta að
                                  útflutningi.
Brot gegn ákvæði þessu varðar stjórnvaldssektum og refsingu skv. 15. gr. a  15.
                  gr. d, 16. gr., 16. gr. a og 16. gr. b.]^3)
   ^1)L. 127/2011, 7. gr. ^2)Rg. 543/2009, sbr. 803/2010. ^3)L. 27/2009, 3. gr.

References

   Visible links
   1. file://2011120.html
   2. file://2011120.html#g81
   3. file://2011120.html
   4. file://2011120.html#g81
   5. file://2011120.html
   6. file://2011120.html#g81
   7. file://2011120.html
   8. file://2011120.html#g81
   9. file://2011120.html
  10. file://1991034.html#g9
  11. file://1991021.html
  12. file://2003090.html#g11
  13. file://2001013.html
  14. file://2002161.html
  15. file://2002161.html
