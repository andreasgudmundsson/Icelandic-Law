                                    dálkum.

   --------------------------------------------------------------------------

                           Lög um fjárreiður ríkisins

                              1997 nr. 88 27. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 6. júní 1997; komu til framkvæmda skv. fyrirmælum í 52. gr. Breytt
 með [4]l. 51/2002 (tóku gildi 1. júlí 2002), [5]l. 95/2002 (tóku gildi 31. maí
 2002) og [6]l. 23/2006 (tóku gildi 3. maí 2006; EES-samningurinn: XX. viðauki
                             tilskipun 2003/4/EB).

                           I. kafli. Ríkisreikningur.
                 Almennt um bókhald og reikningsskil ríkisins.
  1. gr. Bókhaldi ríkisaðila skal hagað á skýran og aðgengilegan hátt og skulu
reikningsskil gefa glögga mynd af rekstri þeirra og efnahag. Að svo miklu leyti
   sem ekki er sérstaklega mælt fyrir á annan veg í lögum þessum gilda ákvæði
[7]laga nr. 145/1994, um bókhald, og [8]laga nr. 144/1994, um ársreikninga, svo
                  og góðar bókhalds- og reikningsskilavenjur.
                                  Ríkisaðilar.
2. gr. Ríkisaðilar eru þeir sem fara með ríkisvald og þær stofnanir og fyrirtæki
               sem eru að hálfu eða meiri hluta í eigu ríkisins.
                           Flokkun í ríkisreikningi.
             3. gr. Ríkisreikningur skiptist í eftirfarandi hluta:
     1. A-hluti. Til hans teljast æðsta stjórn ríkisins, þ.e. embætti forseta
       Íslands, Alþingi, ríkisstjórn og Hæstiréttur, sem og ráðuneyti og
ríkisstofnanir, þar með taldir sjóðir í eigu ríkisins sem sinna starfsemi er að
      stærstum hluta er fjármögnuð af almennum skatttekjum. Sama á við um
     verðmiðlunar- og verðjöfnunarsjóði, öryggis- og eftirlitsstofnanir og
   þjónustustofnanir við ríkisaðila sem starfa samkvæmt sérstökum lögum þótt
 kostnaður við starfsemi þeirra sé ekki greiddur af almennu skattfé. Í A-hluta
 skal jafnframt gerð grein fyrir fjárreiðum þeirra sem ekki eru ríkisaðilar ef
ríkissjóður kostar að öllu eða að verulegu leyti starfsemi þeirra með framlögum
    eða ber rekstrarlega ábyrgð á starfseminni samkvæmt lögum eða samningi.
   2. B-hluti. Til hans teljast ríkisfyrirtæki er starfa á markaði og standa að
 öllu eða verulegu leyti undir kostnaði við starfsemi sína með tekjum af sölu á
 vöru eða þjónustu til almennings og fyrirtækja, hvort sem er í samkeppni eða í
       skjóli einkaréttar, enda séu þau hvorki sameignar- né hlutafélög.
        3. C-hluti. Til hans teljast lánastofnanir í eigu ríkisins aðrar en
        innlánsstofnanir, enda séu þær hvorki sameignar- né hlutafélög.
      4. D-hluti. Til hans teljast fjármálastofnanir ríkisins, þar með taldir
 bankar og vátryggingafyrirtæki í eigu ríkisins, enda séu þær hvorki sameignar-
                                 né hlutafélög.
    5. E-hluti. Til hans teljast sameignar- og hlutafélög sem ríkið á að hálfu
                                   eða meira.
                             Reikningsár ríkisins.
             4. gr. Reikningsár ríkisaðila skal vera almanaksárið.
                             Áritun ríkisreiknings.
        5. gr. Með ríkisreikningi skal fylgja áritun fjármálaráðherra og
   [fjársýslustjóra]^1) þar sem m.a. komi fram að reikningurinn nái til allra
  ríkisaðila og að hann sé gerður í samræmi við lög og þær venjur sem gilda um
                            reikningsskil ríkisins.
                             ^1)[9]L. 95/2002, 1. gr.
                                  Endurskoðun.
   6. gr. Ríkisendurskoðandi er endurskoðandi ríkisreiknings og ársreikninga
                   ríkisaðila, sbr. lög um Ríkisendurskoðun.
                          Framlagning ríkisreiknings.
   7. gr. Fjármálaráðherra skal leggja endurskoðaðan ríkisreikning næstliðins
reikningsárs fyrir Alþingi eigi síðar en tveimur vikum eftir að þing kemur saman
                                   að hausti.
                            A-hluti ríkisreiknings.
      8. gr. A-hluti ríkisreiknings skal gerður í samræmi við viðurkenndar
     reikningsskilavenjur, sbr. þó 1. gr., og skal m.a. geyma eftirfarandi
                                  upplýsingar:
                           a. Reikningsyfirlit er sýni:
                               1. Rekstrarreikning.
                               2. Efnahagsreikning.
                                  3. Sjóðstreymi.
   Í yfirlitum skv. 1.3. tölul. skal sýna samanburð við fjárheimildir ársins og
                           reikningstölur fyrra árs.
                       b. Skýringar þar sem m.a. komi fram:
                        1. Lýsing á reikningsskilaaðferðum.
              2. Yfirlit yfir lán og ábyrgðir þar sem m.a. komi fram:
                                a. Tekin löng lán.
                                b. Veitt löng lán.
      c. Samningar sem fela í sér fjárskuldbindingar, m.a. vegna rekstrar og
 framkvæmda. Greina skal á milli samningsbundinna og lögbundinna skuldbindinga.
                            d. Ábyrgðarskuldbindingar.
                     3. Önnur yfirlit þar sem m.a. komi fram:
                       a. Áhættufé í fyrirtækjum og sjóðum.
                             b. Gjaldfærð fjárfesting.
                           c. Útgjöld umfram heimildir.
                       d. Breytingar á höfuðstólsreikningi.
                                  Ríkistekjur.
                    9. gr. Til ríkistekna í A-hluta teljast:
     1. Skattar og gjöld sem ríkið leggur á og innheimtir á grundvelli laga án
þess að á móti komi beint framlag eða þjónusta í réttu hlutfalli við greiðslur.
     2. Aðrar rekstrartekjur, þ.e. lögbundnar tekjur fyrir veitta þjónustu eða
     starfsemi á vegum ríkisins, auk tekna af eignum, viðurlögum og sektum.
                     3. Tekjur af sölu eigna, sbr. þó 35. gr.
       4. Fjármagnstilfærslur, þ.e. tekjur frá öðrum en opinberum aðilum sem
              eingöngu eru ætlaðar til að fjármagna fjárfestingar.
                5. Fjárframlög, þ.e. óafturkræf framlög frá öðrum.
                                Skattafslættir.
  10. gr. Skattafslættir, sem ekki eru útborganlegir, skulu dregnir frá tekjum
     skv. 1. tölul. 9. gr. Þeir skulu þó sýndir sérstaklega í tekjuyfirliti
                                ríkisreiknings.
           Útborganlega skattafslætti og bætur skal færa til gjalda.
                             Innheimta fyrir aðra.
11. gr. Af sameiginlegum tekjustofni opinberra aðila sem ríkissjóður innheimtir
 og skiptist í föstum hlutföllum skal aðeins telja þann hluta meðal ríkistekna
sem ríkissjóður hefur til eigin ráðstöfunar. Sé hins vegar sveitarfélögum ætluð
föst fjárhæð af hinum sameiginlega tekjustofni skal færa tekjurnar að fullu hjá
      ríkissjóði og sýna ráðstöfun þeirra á gjaldahlið rekstrarreiknings.
  Sérgreindir tekjustofnar sveitarfélaga, sem ríkissjóður annast innheimtu á,
                      teljast ekki með tekjum ríkissjóðs.
 Lögbundnir tekjustofnar sem ríkissjóður innheimtir, annarra en sveitarfélaga,
   skulu teljast meðal ríkistekna og ráðstöfun þeirra koma fram á gjaldahlið
                            A-hluta ríkisreiknings.
                                   Sértekjur.
      12. gr. Tekjur ríkisstofnana af sölu vöru og þjónustu sem seld er á
    markaðsforsendum skulu færast til lækkunar á gjöldum en jafnframt sýndar
                        sérstaklega í reikningum þeirra.
                               Flokkun útgjalda.
13. gr. Gjöldum skal skipt á æðstu stjórn ríkisins og ráðuneyti, en þó skal sýna
             fjármagnsgjöld sérstaklega. Í séryfirlitum skal sýna:
                      1. Skiptingu gjalda eftir málaflokkum.
                          2. Hagræna skiptingu útgjalda.
               3. Skiptingu gjalda eftir stofnunum og viðfangsefnum.
   4. Ráðstöfun fjár sem veitt er óskipt í fjárlögum til einstakra ráðuneyta eða
 ríkisstjórnar með sundurliðunum á viðfangsefni og málaflokka eftir því sem við
                                       á.
                         Varanlegir rekstrarfjármunir.
 14. gr. Varanlega rekstrarfjármuni ríkisaðila í A-hluta skal færa til gjalda á
  því reikningsári þegar stofnað er til skuldbindandi samninga um kaup á þeim.
 Verksamninga skal gjaldfæra í samræmi við framvindu verksins ljúki því ekki á
                                 reikningsári.
                             Eignir utan efnahags.
   15. gr. Árlega skal halda sérstaka eignaskrá um varanlega rekstrarfjármuni
 ríkisins. Hún skal sundurliðuð eftir eignaflokkum og skulu niðurstöður hennar
                           birtar með ríkisreikningi.
                         B- og C-hluti ríkisreiknings.
  16. gr. B- og C-hluti ríkisreiknings skulu a.m.k. hafa að geyma samandregna
útgáfu af ársreikningum ríkisfyrirtækja og lánastofnana sem flokkast undir 2. og
                                3. tölul. 3. gr.
Ráðherra setur með reglugerð nánari ákvæði um stytta útgáfu ársreikninga skv. 1.
                                      mgr.
                         D- og E-hluti ríkisreiknings.
 17. gr. Í D- og E-hluta ríkisreiknings skulu sýndar lykiltölur eða samandregin
  útgáfa ársreikninga fjármálastofnana og félaga, sbr. 4. og 5. tölul. 3. gr.

                           II. kafli. Ársreikningar.
                               Gerð ársreikninga.
 18. gr. Ársreikningar aðila í A-hluta skulu hafa að geyma sömu upplýsingar og
 tilgreindar eru í 8. gr. eftir því sem við getur átt. Heimilt er hlutaðeigandi
 ráðherra og fjármálaráðherra að leita eftir kennitölum um umsvif og árangur af
starfsemi stofnana til birtingar með ársreikningi umfram það sem kveðið er á um
                                    í 8. gr.
 Um ársreikninga ríkisaðila utan A-hluta gilda ákvæði laga um ársreikninga eða
        ákvæði sérlaga ef þau kveða á um jafnmiklar eða meiri kröfur til
                              ársreikningagerðar.
                    Undirritun ársreikninga aðila í A-hluta.
19. gr. Ársreikningur aðila í A-hluta skal undirritaður af forstöðumanni hans og
     aðalbókara. Um ábyrgð fyrir gerð ársreikningsins gilda ákvæði 49. gr.
                             Skil á ársreikningum.
20. gr. [Allir aðilar A-hluta skulu gera ársreikning og eignaskrá innan tveggja
   mánaða frá lokum reikningsárs og senda til Fjársýslu ríkisins, viðkomandi
   ráðuneytis og Ríkisendurskoðunar. Fjársýslu ríkisins er heimilt að lengja
                         skilafrest um allt að 30 daga.
    Ríkisaðilar utan A-hluta skulu eigi síðar en 31. mars ár hvert hafa sent
Fjársýslu ríkisins og viðkomandi ráðuneyti ársreikninga sína. Fjársýsla ríkisins
               getur framlengt skilafrestinn um allt að 30 daga.
Einnig skulu þeir sem ekki eru ríkisaðilar og um getur í 3. málsl. 1. tölul. 3.
  gr. senda ársreikninga sína til Fjársýslu ríkisins, viðkomandi ráðuneytis og
          Ríkisendurskoðunar innan þess frests sem um getur í 1. mgr.
Hverju ráðuneyti ber að sjá til þess að stofnanir, sem undir það heyra samkvæmt
       stjórnarráðslögum og reglugerð, uppfylli ákvæði laga um skilafrest
                               ársreikninga.]^1)
                             ^1)[10]L. 95/2002, 2. gr.

                       III. kafli. Frumvarp til fjárlaga.
                                    Almennt.
21. gr. Þegar er Alþingi kemur saman að hausti skal fjármálaráðherra leggja fram
frumvarp til fjárlaga sem nái yfir fjárreiður aðila í A-, B- og C-hluta á næsta
 fjárlagaári. Frumvarpið skal vera á rekstrargrunni sbr. 1. gr., en einnig skal
    gerð grein fyrir áætluðum sjóðshreyfingum. Þannig skal fyrir fram leitað
 heimilda til greiðslna úr ríkissjóði, eftirgjafar krafna og til að gera hvers
       konar samninga um fjárhagslegar skuldbindingar fyrir ríkissjóð og
                                ríkisstofnanir.
        Frumvarp til fjárlaga skal samið með hliðsjón af þjóðhagsáætlun
  ríkisstjórnarinnar. Skulu áætlanir um tekjur og gjöld í frumvarpinu gerðar á
                     sömu meginforsendum og þjóðhagsáætlun.
     Fjárlagatillögum aðila í A-, B- og C-hluta skal skilað til viðkomandi
          ráðuneytis. Hvert ráðuneyti skal skila fjárlagatillögum til
     fjármálaráðuneytisins eftir nánari reglum sem settar eru í reglugerð.
 Forsætisnefnd Alþingis gerir ár hvert tillögu um fjárveitingar til Alþingis og
stofnana þess, samkvæmt ákvæðum þingskapa, innan þess frests sem almennt gildir,
      sbr. 3. mgr., og í samræmi við 2. mgr., og sendir forsætisráðherra.
             Sama gildir um frumvarp til fjáraukalaga, sbr. 44. gr.
                        A-hluti frumvarps til fjárlaga.
   22. gr. Í frumvarpi til fjárlaga skal sýna áætlaðan rekstrarreikning fyrir
ríkisaðila í A-hluta og jafnframt skal þar gerð grein fyrir áætluðu sjóðstreymi
                         og lánahreyfingum ríkissjóðs.
Tekjur ríkissjóðs skulu sýndar eftir meginflokkum tekna og helstu skattstofnum.
      Skulu þar bæði sýndir álagðir skattar og gjöld og innheimtar tekjur.
Gjöld ríkissjóðs skulu sundurliðuð eftir ábyrgðarsviðum og viðfangsefnum. Gjöld
     skulu sýnd á rekstrargrunni, sbr. 1. mgr. 21. gr., þannig að þau sýni
   skuldbindingar að frádregnum sértekjum. Þá skal sýnd fjármögnun gjaldanna.
     Fjárveitingar skulu flokkaðar eftir viðfangsefnum og skiptast í almenn
                 rekstrargjöld, viðhaldsgjöld og stofnkostnað.
 Lánahreyfingar ríkissjóðs skulu sundurgreindar í langtímalán eða skammtímalán.
                  Markaðir tekjustofnar og lögbundin framlög.
     23. gr. Sé í fjárlagafrumvarpi gert ráð fyrir breytingum á lögbundnum
     tekjustofnum eða lögbundnum framlögum úr ríkissjóði skulu breytingar á
 hlutaðeigandi sérlögum teknar upp í frumvarpið. Gildistími breytinga samkvæmt
  þessari grein skal vera hinn sami og fjárlaga. Í frumvarpi til fjárlaga skal
   vera sérstakt yfirlit um stöðu og ráðstöfun markaðra tekna og lögbundinna
                                   framlaga.
                  Skýringar við tekjur og útgjöld ríkissjóðs.
  24. gr. Í fjárlagafrumvarpi skal í athugasemdum gerð grein fyrir tekjuáætlun
ríkissjóðs og útgjaldaáformum æðstu stjórnar ríkisins, ráðuneyta, ríkisstofnana,
ríkisfyrirtækja og lánastofnana. Gerð skal grein fyrir ráðstöfun fjárveitinga og
  efnislegum breytingum frá einu ári til annars. Enn fremur komi fram lýsing á
   helstu verkefnum einstakra ríkisaðila, verðmæti fjárfestingar og tilgangur
                            styrkja til einkaaðila.
     Æðstu stjórn ríkisins, ráðuneytum, ríkisstofnunum, ríkisfyrirtækjum og
lánastofnunum er skylt að veita fjármálaráðherra þær upplýsingar sem hann telur
                      nauðsynlegar við gerð frumvarpsins.
                     B- og C-hluti frumvarps til fjárlaga.
    25. gr. Í B- og C-hluta frumvarps til fjárlaga skal koma fram áætlun um
 rekstrarafkomu, arðgreiðslur, fjárfestingu, lántökur og lánveitingar einstakra
                     aðila í B- og C-hluta ríkisreiknings.
    Í séryfirlitum skal sýnd sundurliðun á rekstrarreikningi og sjóðstreymi.
                        Lántökur, endurlán og ábyrgðir.
 26. gr. Í frumvarpi til fjárlaga skal leitað heimilda til lántöku, lánveitinga
 og ríkisábyrgða á fjárlagaárinu. Í athugasemdum skal jafnframt vera yfirlit um
heildarlántökur ríkisaðila, lánveitingar til einstakra aðila utan A-hluta og um
    veitingu ríkisábyrgða og skiptingu þeirra eftir helstu ábyrgðarflokkum.
                   Áætlun yfir fjárfestingar og lánsfjárþörf.
  27. gr. Frumvarp til fjárlaga skal geyma áætlun yfir fjárfestingu opinberra
    aðila og lánsfjárþörf. Undirbúningur þessarar áætlunar skal vera á vegum
   fjármálaráðuneytis og skal það hafa forgöngu um gerð hennar í samvinnu við
      hlutaðeigandi aðila. Í henni skulu m.a. eftirtalin atriði koma fram:
   1. Áætlun um opinberar framkvæmdir og spá um heildarfjárfestingu. Tekur þetta
 m.a. til fjármögnunar og fjárráðstafana ríkissjóðs, ríkisfyrirtækja og annarra
                                opinberra aðila.
   2. Áætlun um lánveitingar og fjármögnun fjárfestingarlánasjóða og sjóðstreymi
                                 lífeyrissjóða.
                   3. Heildaráætlun um lántökur opinberra aðila.
     4. Yfirlit um skuldbindingar þjóðarbúsins út á við og áætlaðar greiðslur
       afborgana og vaxta af erlendum lánum minnst þrjú ár fram í tímann.
             5. Yfirlit og spár um lána- og peningamarkaðinn í heild.
                                Langtímaáætlun.
      28. gr. Með fjárlagafrumvarpi ár hvert skal leggja fram áætlun fyrir
      ríkisbúskapinn til næstu þriggja ára eftir lok þess fjárhagsárs sem
 fjárlagafrumvarpið tekur til. Þar skal annars vegar gerð grein fyrir horfum í
ríkisbúskapnum í ljósi almennra efnahagshorfa og hins vegar stefnu stjórnvalda í
    ríkisfjármálum. Fram komi mat á áhrifum ríkisbúskaparins á efnahags- og
     atvinnumál, áform um öflun tekna og skiptingu gjalda, fjárframlög til
   fjárfestingar og yfirlit um lánastarfsemi ríkisins og greiðslubyrði lána.
Þegar fjárlög hafa verið samþykkt á Alþingi skal langtímaáætlunin endurskoðuð og
   lögð fram á Alþingi ef verulegar breytingar hafa orðið á forsendum hennar.

                         IV. kafli. Framkvæmd fjárlaga.
                   Ráðstöfun eigna og samningar hjá A-hluta.
 29. gr. Ríkisaðilar í A-hluta skulu hverju sinni afla heimilda í lögum til að
       kaupa, selja, skipta eða leigja til langs tíma eftirtaldar eignir:
                                  1. Fasteignir.
                             2. Eignarhluta í félögum.
                               3. Skip og flugvélar.
             4. Söfn og safnhluta sem hafa að geyma menningarverðmæti.
   5. Aðrar eignir sem verulegt verðgildi hafa og ekki falla undir 1.4. tölul.
         þessarar málsgreinar, nema annað leiði af ákvæðum þessa kafla.
Þrátt fyrir ákvæði 1. mgr. skal heimilt að taka á leigu og leigja út eignir skv.
 1. mgr. ef um er að ræða venjubundna rekstrarleigu, enda liggi fyrir samþykki
                    viðkomandi ráðherra og fjármálaráðherra.
 30. gr. Einstökum ráðherrum er heimilt, með samþykki fjármálaráðherra, að gera
 verksamninga og samninga um rekstrarverkefni, sem undir ráðuneytið heyra, til
 lengri tíma en eins árs við þá ríkisstofnun sem sinnt hefur verkefninu, aðrar
 ríkisstofnanir, sveitarfélög eða einkaaðila, enda sé áætlað fyrir verkefninu í
 fjárlögum. Með rekstrarverkefni er átt við afmarkaða rekstrarþætti eða rekstur
ríkisstofnunar í heild sinni vegna viðfangsefna eða þjónustu sem ýmist er kveðið
 á um í lögum að ríkið skuli veita og standa undir kostnaði af eða eru liðir í
                   því að ríkisaðili geti rækt hlutverk sitt.
 Einkaaðila verður þó ekki með samningi skv. 1. mgr. falið opinbert vald til að
taka ákvarðanir um réttindi og skyldur manna nema sérstök heimild sé til þess í
       lögum. Séu slíkir samningar gerðir skulu ákvæði stjórnsýslulaga og
   upplýsingalaga, sem og almennar meginreglur stjórnsýsluréttar, gilda um þá
 stjórnsýslu sem verktaki tekur að sér að annast. [Með sama hætti skulu ákvæði
  laga um upplýsingarétt um umhverfismál gilda um verktaka og upplýsingaskyldu
                                   hans.]^1)
 Ríkisstofnunum í A-hluta skal heimilt án atbeina ráðherra að gera samninga um
  afmörkuð rekstrarverkefni, enda sé ekki um að ræða starfsemi sem felur í sér
 vald til að taka ákvarðanir er lúta að réttindum og skyldum manna og kostnaður
      við verkefnið sé ekki umtalsverður hluti heildarútgjalda stofnunar.
   Verktaki og starfsmenn hans skulu bundnir þagnarskyldu um það sem þeir fá
     vitneskju um við framkvæmd rekstrarverkefnisins og leynt á að fara. Um
þagnarskylduna gilda ákvæði [11]18. gr. laga um réttindi og skyldur starfsmanna
  ríkisins, nr. 70/1996, og skal brot á henni varða refsingu skv. [12]136. gr.
                      almennra hegningarlaga, nr. 19/1940.
   Í samningi um rekstrarverkefni samkvæmt þessari grein skal m.a. skilgreina
umfang og gæði þeirrar þjónustu sem ríkissjóður kaupir, samningstíma, greiðslur
 úr ríkissjóði, eftirlit með þjónustu og meðferð ágreiningsmála. Lög um opinber
innkaup gilda um útboð rekstrarverkefna. Samningstími skal lengstur vera sex ár
í senn, en þó er heimilt að semja til lengri tíma ef verkkaupi gerir kröfu um að
     verksali byggi upp kostnaðarsama aðstöðu eða búnað vegna verkefnisins.
Uppsagnarfrestur samnings skal stystur vera þrír mánuðir. Fjármálaráðherra skal
 setja nánari reglur^2) um undirbúning, gerð og eftirlit með samningum samkvæmt
þessari grein og um þær almennu kröfur sem gera skal til samningsaðila, svo sem
             um fjárhagslegt bolmagn, faglega þekkingu og aðstöðu.
  Ákvæði þessarar greinar og reglna settra samkvæmt henni skulu gilda með sama
 hætti um samninga um rekstrarverkefni sem gerðir eru samkvæmt heimild í öðrum
 lögum, sbr. 2. mgr., nema ríkari kröfur séu gerðar til samninganna í sérlögum.
Í athugasemdum með fjárlagafrumvarpi skal gera grein fyrir áformuðum samningum á
  fjárlagaárinu og áætlun um kostnað sem af þeim hlýst næstu þrjú fjárlagaár.
  Jafnframt skal gera grein fyrir markmiðum og ávinningi ríkisins af áformuðum
                                   samningum.
                  ^1)[13]L. 23/2006, 18. gr. ^2)[14]Rg. 343/2006.
         Eignir keyptar nauðungarsölu og ráðstöfun þeirra hjá A-hluta.
31. gr. Ríkisaðilar í A-hluta geta án sérstakrar lagaheimildar keypt eignir við
      nauðungarsölu á grundvelli veðréttar eða skilmála að baki áfallinna
                             ábyrgðarskuldbindinga.
 Eignir, sem keyptar eru skv. 1. mgr., skulu seldar jafnskjótt og það er talið
                                   hagkvæmt.
                   Viðskipti án staðgreiðslu í A- og B-hluta.
      32. gr. Ríkisaðilum í A- og B-hluta er heimilt að eiga viðskipti án
staðgreiðslu, enda séu þau innan marka fjárheimilda, og skal jafnan um það samið
  hvenær greiða skuli fyrir þau viðskipti. Fjármálaráðherra setur reglur^1) um
                          láns- og reikningsviðskipti.
                                 ^1)Rgl. 83/2000.
                       Ófyrirséð greiðsluskylda A-hluta.
 33. gr. Valdi ófyrirséð atvik því að greiða þarf úr ríkissjóði án heimildar í
   fjárlögum er fjármálaráðherra að höfðu samráði við hlutaðeigandi ráðherra
heimilt að inna greiðsluna af hendi enda þoli hún ekki bið. Fjármálaráðherra er
 skylt að gera fjárlaganefnd Alþingis grein fyrir slíkum ófyrirséðum greiðslum
  strax og ákvörðun hefur verið tekin um þær og leita heimilda til þeirra með
                          frumvarpi til fjáraukalaga.
 34. gr. Séu gerðir kjarasamningar sem kveða á um frekari launaútgjöld ríkisins
en fjárlög gerðu ráð fyrir skal svo fljótt sem kostur er leita heimilda Alþingis
til slíkra útgjalda með frumvarpi til fjáraukalaga. Launagreiðslum skal þó haga
                     í samræmi við hina nýju kjarasamninga.
                          Ráðstöfun lausafjár A-hluta.
 35. gr. Ríkisaðilum í A-hluta er heimilt án sérstakrar lagaheimildar að selja
lausafé sem þeir hafa notað við starfsemi sína, svo sem ökutæki, vélar, áhöld og
annan búnað. Söluandvirði skal skilað í ríkissjóð nema fjármálaráðherra heimili
            ríkisstofnun að ráðstafa því til endurnýjunar á búnaði.
                              Gjafir til A-hluta.
 36. gr. Ákveði ríkisaðili í A-hluta að þiggja gjöf sem gefin er með kvöðum eða
 skilyrðum sem óhjákvæmilega hafa í för með sér útgjöld fyrir ríkissjóð ber að
taka við gjöfinni með fyrirvara um samþykki Alþingis, enda hafi ekki verið gert
  ráð fyrir útgjöldum þessum í fjárlögum. Á sama hátt er ríkisaðila í A-hluta
  óheimilt að gefa eða afhenda án endurgjalds eignir nema fyrir fram sé aflað
                             heimilda í fjárlögum.
            Yfirfærsla umframgjalda og ónýttra fjárveitinga A-hluta.
  37. gr. Heimilt er að flytja fjárheimildir milli einstakra rekstrarverkefna
     hvers ríkisaðila í A-hluta, enda séu verkefnin tilgreind í fjárlögum.
  Að fengnu samþykki hlutaðeigandi ráðherra og fjármálaráðherra er heimilt að
  geyma ónýttar fjárveitingar í lok reikningsárs. Með sama hætti er heimilt að
             draga skuldir frá fyrra ári frá fjárveitingum ársins.
                          Yfirfærsla lántökuheimilda.
       38. gr. Heimilt er að geyma ónýttar lántökuheimildir yfir áramót.
  Lántökuheimildir skulu þó falla niður ef þær hafa eigi verið nýttar fyrir 1.
       apríl á næsta ári á eftir fjárlagaári því þegar þær voru veittar.
                              Fjárvarsla A-hluta.
39. gr. Ríkisaðilum í A-hluta er heimilt að fengnu samþykki fjármálaráðherra og
        með þeim skilyrðum sem hann setur að halda eigin bankareikninga.
                      Mánaðar- og árshlutauppgjör A-hluta.
 40. gr. Gera skal mánaðarlega greiðsluuppgjör fyrir ríkissjóð. Jafnframt skal
 fjármálaráðuneytið einu sinni innan reikningsársins gera grein fyrir sérstökum
 fjárskuldbindingum og kröfum ríkissjóðs sem áfallnar eru á árinu og ekki hafa
   komið til greiðslu. Að minnsta kosti einu sinni innan reikningsársins skal
  fjármálaráðherra gera grein fyrir horfum í ríkisfjármálum og lánsfjármálum á
         árinu og helstu frávik frá fjárlögum í afkomu aðila í A-hluta.
                       Fjárskuldbindingar B- og C-hluta.
       41. gr. Ríkisaðilum í B- og C-hluta er heimilt að fengnu samþykki
  fjármálaráðherra ásamt samþykki hlutaðeigandi ráðherra að stofna til frekari
  fjárskuldbindinga en fjárlög gera ráð fyrir, enda sé það nauðsynlegt til að
                    tryggja eðlilegan rekstur fyrirtækisins.
                 Ráðstöfun rekstrarhagnaðar B-, C- og D-hluta.
     42. gr. Ríkisaðilar í B-, C- og D-hluta skulu skila eðlilegum hluta af
       rekstrarhagnaði sínum sem arði í ríkissjóð eftir nánari reglum er
    fjármálaráðherra setur með reglugerð að höfðu samráði við hlutaðeigandi
                  ráðherra, enda mæli lög ekki fyrir um annað.

                      V. kafli. Frumvarp til fjáraukalaga.
                     Almennt um frumvarp til fjáraukalaga.
43. gr. Ef þörf krefur skal í frumvarpi til fjáraukalaga leitað eftir heimildum
          til frekari fjárráðstafana en fjárlög ársins gera ráð fyrir.
                  Frumvarp til fjáraukalaga innan fjárhagsárs.
 44. gr. Valdi ófyrirséð atvik, kjarasamningar eða ný löggjöf því að grípa þarf
til sérstakra fjárráðstafana sem ekki var gert ráð fyrir í fjárlögum ársins skal
    leitað heimilda fyrir þeim í frumvarpi til fjáraukalaga. Heimilda fyrir
 fjárráðstöfunum af þessu tagi, sem grípa þarf til eftir samþykkt fjáraukalaga,
                   skal leitað í lokafjárlögum, sbr. 45. gr.
  Öðrum óskum um breyttar heimildir til fjárráðstafana en getur í 1. mgr. skal
 jafnan vísað til ákvörðunar Alþingis í tengslum við afgreiðslu fjárlaga fyrir
                                   næsta ár.
         Frumvarp til lokafjárlaga til staðfestingar á ríkisreikningi.
   45. gr. Með ríkisreikningi sem lagður er fram á Alþingi, sbr. 7. gr., skal
   fylgja frumvarp til lokafjárlaga honum til staðfestingar. Þar skal leitað
heimilda til uppgjörs á skuldum eða ónotuðum fjárveitingum sem ekki eru fluttar
milli ára. Jafnframt skal leggja fram sérstaka skrá ásamt skýringum yfir geymdar
   fjárheimildir og um þá aðila sem hafa farið fram úr fjárheimildum ársins.
Heimilt er að greiða slíka umframgreiðslu af fjárveitingu næsta árs. Einnig skal
             gerð grein fyrir ónýttum lántökuheimildum liðins árs.

                            VI. kafli. Ýmis ákvæði.
                              Ríkisreikningsnefnd.
   46. gr. Fjármálaráðherra skipar ríkisreikningsnefnd er skal vera honum til
ráðuneytis um framsetningu fjárlaga og ríkisreiknings og annars er þýðingu hefur
       fyrir það reikningslega kerfi er lögum þessum er ætlað að tryggja.
Ef vafi leikur á um túlkun laga þessara eða framkvæmd þeirra að öðru leyti skal
leitað álits ríkisreikningsnefndar áður en ákvörðun er tekin eða reglur settar.
                         Skipun ríkisreikningsnefndar.
 47. gr. Ríkisreikningsnefnd skal skipuð [fimm]^1) mönnum. Í henni skulu sitja
ráðuneytisstjóri fjármálaráðuneytis, [fjársýslustjóri],^2) ríkisendurskoðandi og
    hagstofustjóri, auk [eins fulltrúa]^1) sem fjármálaráðherra skipar eftir
tilnefningu Seðlabanka Íslands ^1) Ráðherra skipar formann nefndarinnar úr hópi
                                 nefndarmanna.
                ^1)[15]L. 51/2002, 2. gr. ^2)[16]L. 95/2002, 3. gr.
                            [Fjársýsla ríkisins.]^1)
                             ^1)[17]L. 95/2002, 4. gr.
        48. gr. [Fjársýsla ríkisins er sérstök stofnun sem heyrir undir
   fjármálaráðherra. Fjársýslustjóri veitir Fjársýslu ríkisins forstöðu og er
               skipaður af fjármálaráðherra til fimm ára í senn.
 Fjársýsla ríkisins hefur yfirumsjón með bókhaldi og ársreikningum ríkisaðila í
 A-, B- og C-hluta ríkisreiknings. Hún skal gæta þess að samræmi sé við færslu
                   bókhalds og gerð reikningsskila hjá þeim.
   Fjársýsla ríkisins skal veita ríkisaðilum aðstoð og ráðgjöf um bókhald og
     reikningsskil og setja ríkisaðilum í A-, B- og C-hluta ríkisreiknings
  framkvæmdar- og verklagsreglur ásamt leiðbeiningum sem þýðingu geta haft við
                     færslu bókhalds og gerð ársreikninga.
Fjársýsla ríkisins annast féhirslu ríkisins og greiðsluþjónustu fyrir ríkissjóð
     og þær ríkisstofnanir sem þess óska, svo og móttöku innheimtufjár frá
     innheimtustofnunum ríkisins ásamt innheimtu á skuldabréfum og kröfum.
            Fjársýsla ríkisins skal annast gerð ríkisreiknings.]^1)
                             ^1)[18]L. 95/2002, 4. gr.
                              Ábyrgð á fjárreiðum.
        49. gr. Forstöðumenn og stjórnir ríkisaðila bera ábyrgð á því að
   fjárhagsráðstafanir þeirra séu í samræmi við heimildir. Þessir aðilar bera
 jafnframt ábyrgð á því að ársreikningar séu gerðir í samræmi við lög þessi og
         staðið sé við skilaskyldu á þeim til [Fjársýslu ríkisins].^1)
 Brot á ákvæðum laga þessara varða skyldur opinberra starfsmanna samkvæmt lögum
                  um réttindi og skyldur starfsmanna ríkisins.
                             ^1)[19]L. 95/2002, 5. gr.
50. gr. Að öðru leyti en mælt er fyrir um í lögum þessum gilda þau um fjárreiður
     Alþingis eftir því sem við á. Forsætisnefnd skal, að höfðu samráði við
fjármálaráðherra, taka ákvarðanir skv. 2. mgr. 29. gr., 32. gr., 2. mgr. 37. gr.
                                   og 39. gr.

                     VII. kafli. Reglugerðir og gildistaka.
                             Reglugerðarheimildir.
    51. gr. Fjármálaráðherra er heimilt með reglugerð^1) að kveða nánar á um
                            framkvæmd laga þessara.
    ^1)[20]Rg. 530/1975, sbr. [21]208/1987; [22]rg. 533/1975, [23]rg. 206/2003,
                      [24]rg. 1061/2004, [25]rg. 214/2006.
                                  Gildistaka.
 52. gr. Lög þessi öðlast þegar gildi og koma til framkvæmda við gerð frumvarps
      til fjárlaga fyrir árið 1998 og uppgjör ríkisreiknings fyrir það ár.
                            Ákvæði til bráðabirgða.

References

   Visible links
   1. http://www.althingi.is/dba-bin/lawformpr.pl?lnr=1997088
   2. http://www.althingi.is/dba-bin/ferill.pl?ltg=121&mnr=100
   3. http://www.althingi.is/altext/121/s/0103.html
   4. file:///altext/stjt/2002.051.html
   5. file:///altext/stjt/2002.095.html
   6. file://2006023.html
   7. file://1994145.html
   8. file://1994144.html
   9. file:///altext/stjt/2002.095.html
  10. file:///altext/stjt/2002.095.html
  11. file://1996070.html#g18
  12. file://1940019.html#g136
  13. file://2006023.html#g18
  14. http://www.reglugerd.is/interpro/dkm/WebGuard.nsf/key2/343-2006
  15. file:///altext/stjt/2002.051.html
  16. file:///altext/stjt/2002.095.html
  17. file:///altext/stjt/2002.095.html
  18. file:///altext/stjt/2002.095.html
  19. file:///altext/stjt/2002.095.html
  20. http://www.reglugerd.is/interpro/dkm/WebGuard.nsf/key2/530-1975
  21. http://www.reglugerd.is/interpro/dkm/WebGuard.nsf/key2/208-1987
  22. http://www.reglugerd.is/interpro/dkm/WebGuard.nsf/key2/533-1975
  23. http://www.reglugerd.is/interpro/dkm/WebGuard.nsf/key2/206-2003
  24. http://www.reglugerd.is/interpro/dkm/WebGuard.nsf/key2/1061-2004
  25. http://www.reglugerd.is/interpro/dkm/WebGuard.nsf/key2/214-2006
