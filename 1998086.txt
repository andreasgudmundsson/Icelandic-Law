
   --------------------------------------------------------------------------

     Lög um lögverndun á starfsheiti og starfsréttindum grunnskólakennara,
                      framhaldsskólakennara og skólastjóra

                              1998 nr. 86 16. júní

   --------------------------------------------------------------------------

                A. Grunnskólakennarar og stjórnendur grunnskóla.
                             I. kafli. Starfsheiti.
  1. gr. Rétt til að nota starfsheitið grunnskólakennari og til að starfa sem
  slíkur hér á landi við grunnskóla á vegum opinberra aðila eða aðra hliðstæða
skóla, sbr. [2]lög nr. 66/1995, um grunnskóla, hefur sá einn sem til þess hefur
                           leyfi menntamálaráðherra.
  2. gr. Leyfi til þess að nota starfsheitið grunnskólakennari skv. 1. gr. má
                       aðeins veita þeim sem lokið hefur:
                        1. prófi frá Kennaraskóla Íslands;
   2. B.Ed.-prófi eða hærri prófgráðu frá Kennaraháskóla Íslands eða Háskólanum
                                  á Akureyri;
   3. BA-prófi, BS-prófi eða hærri prófgráðu frá Háskóla Íslands eða Háskólanum
  á Akureyri í kennslugrein sinni/kennslugreinum sínum ásamt fullgildu námi í
                 kennslu- og uppeldisfræði til kennsluréttinda;
         4. prófi frá tónmenntakennaradeild Tónlistarskólans í Reykjavík;
        5. prófi frá teiknikennaradeild Myndlista- og handíðaskóla Íslands;
                     6. prófi frá Íþróttakennaraskóla Íslands;
                   7. prófi frá Hússtjórnarkennaraskóla Íslands;
   8. öðru jafngildu námi sem hefur að markmiði að veita undirbúning til kennslu
                               á grunnskólastigi.
Heimilt er að meta kennslureynslu sem hluta af kennslufræði til kennsluréttinda
                      samkvæmt nánari ákvæðum í reglugerð.
    3. gr. Menntamálaráðherra skal staðfesta leyfi til að nota starfsheitið
     grunnskólakennari samkvæmt umsókn ríkisborgara frá ríki innan Evrópska
       efnahagssvæðisins ef viðkomandi leggur fram vottorð um viðurkennd
   kennsluréttindi í ríki innan svæðisins í samræmi við skilyrði tilskipunar
       89/48/EBE, sbr. [3]lög nr. 83/1993, um viðurkenningu á menntun og
                    prófskírteinum, með áorðnum breytingum.
  4. gr. Leiki vafi á hvort umsækjandi um leyfi til þess að nota starfsheitið
  grunnskólakennari skv. 1. gr. fullnægi skilyrðum 2. gr. skal leita umsagnar
matsnefndar sem menntamálaráðherra skipar til fjögurra ára í senn. Nefndin skal
   skipuð einum fulltrúa tilnefndum af Kennaraháskóla Íslands, einum fulltrúa
tilnefndum af heildarsamtökum kennara og einum fulltrúa án tilnefningar og skal
  hann vera formaður nefndarinnar. Jafnmarga varamenn skal skipa á sama hátt.
 Nám kennara skal metið í námseiningum og skal hver eining jafngilda námsvinnu
                                  einnar viku.
          Nánar skal kveðið á um starfshætti nefndarinnar í reglugerð.

                 II. kafli. Starfsréttindi og ráðningarreglur.
    5. gr. Til þess að verða ráðinn eða skipaður kennari við grunnskóla skal
 umsækjandi hafa lokið námi skv. 2. gr. og öðlast leyfi menntamálaráðherra til
            þess að nota starfsheitið grunnskólakennari skv. 1. gr.
Kennari, sem hefur sérhæft sig til kennslu í tiltekinni grein, skal hafa forgang
til kennslu í sinni grein/sínum greinum í 8.10. bekk. Menntamálaráðherra setur
        í reglugerð^1) nánari ákvæði um framkvæmd þessarar málsgreinar.
                                 ^1)Rg. 694/1998.
6. gr. Sveitarstjórn ræður og skipar kennara, aðstoðarskólastjóra og skólastjóra
                                við grunnskóla.
 Heimilt er að skipa kennara sem starfað hefur í a.m.k. eitt ár við grunnskóla
      með góðum árangri að mati hlutaðeigandi skólastjóra og skólanefndar.
     Grunnskólakennari á rétt á fastráðningu með þriggja mánaða gagnkvæmum
  uppsagnarfresti eftir tveggja ára starf nema verklok séu fyrir fram ákveðin.
     Heimilt er þó að ráða grunnskólakennara ótímabundið með þriggja mánaða
uppsagnarfresti frá fyrsta degi ráðningar. Skólastjórar ráða stundakennara, sbr.
                       9. gr., með samþykki skólanefnda.
    7. gr. Til þess að verða ráðinn skólastjóri eða aðstoðarskólastjóri við
      grunnskóla skal umsækjandi hafa kennsluréttindi og kennslureynslu á
                                grunnskólastigi.
   Heimilt er að skipa skólastjórnanda sem starfað hefur í a.m.k. tvö ár við
   grunnskóla, þar af eitt ár sem skólastjórnandi, með góðum árangri að mati
                 hlutaðeigandi skólanefndar og sveitarstjórnar.
Við ráðningu skólastjóra og aðstoðarskólastjóra skal tekið tillit til menntunar,
     kennsluferils, stjórnunarreynslu og umsagna um starfshæfni umsækjanda.
  8. gr. Um ráðningu og skipun kennara og skólastjórnenda grunnskóla fer eftir
ákvæðum laga þessara og [4]laga nr. 66/1995, um grunnskóla, sbr. [5]2. gr. laga
   nr. 72/1996, um réttindi og skyldur kennara og skólastjórnenda grunnskóla.
   Auglýsa skal öll laus kennslu- og stjórnunarstörf. Í auglýsingum skal m.a.
tilgreina sérsvið, þ.e. aðalkennslugreinar, og aldursstig nemenda. Nú er heimilt
        að ráða stundakennara skv. 9. gr. og getur skólastjóri þá ráðið
grunnskólakennara án undangenginnar auglýsingar. Stefnt skal að því að ráðningar
  í stöður kennara og skólastjórnenda fari fram eigi síðar en 1. maí ár hvert.
  Sæki fleiri en einn kennari um sama starf og uppfylli allir umsækjendur þær
     kröfur sem gerðar eru skal við veitingu starfsins m.a. taka tillit til
menntunar, kennsluferils, starfsaldurs, starfsreynslu og umsagna um starfshæfni
                                  umsækjenda.
       Samband íslenskra sveitarfélaga skal setja leiðbeinandi reglur um
      umsóknareyðublöð og meðferð umsókna um kennslu- og stjórnunarstörf.
9. gr. Kennsla skal falin kennurum sem ráðnir eru eða skipaðir eftir því sem við
                    verður komið. Stundakennara má þó ráða:
                     1. ef um er að ræða minna en hálfa stöðu;
               2. til tímabundinnar forfallakennslu eða afleysinga;
                    3. þann sem gegnir öðru launuðu aðalstarfi.
 Stundakennara skv. 1. og 3. tölul. skal ráða með ráðningarsamningi eigi lengur
     en til eins árs í senn með þriggja mánaða gagnkvæmum uppsagnarfresti.
   10. gr. Óheimilt er að ráða eða skipa aðra en þá sem uppfylla ákvæði laga
þessara til kennslu við grunnskóla á vegum opinberra aðila eða hliðstæða skóla,
                    sbr. [6]lög nr. 66/1995, um grunnskóla.
Nú sækir enginn grunnskólakennari samkvæmt lögum þessum um auglýst kennslustarf
 þrátt fyrir ítrekaðar auglýsingar og getur skólastjóri þá sótt um heimild til
 undanþágunefndar grunnskóla við menntamálaráðuneytið um að lausráða tiltekinn
starfsmann til kennslustarfa til bráðabirgða, þó aldrei lengur en til eins árs í
senn. Undanþágunefnd metur umsóknir og úrskurðar hvort heimila skuli að lausráða
             tiltekinn réttindalausan umsækjanda til kennslustarfa.
Málsaðili getur skotið ákvörðun undanþágunefndar til menntamálaráðherra. Málskot
 til menntamálaráðherra frestar ekki réttaráhrifum ákvörðunar undanþágunefndar.
   Ef hvorki skólastjóri né að minnsta kosti tveir skólanefndarmenn mæla með
 ráðningu grunnskólakennara í kennslustarf getur skólastjóri þrátt fyrir ákvæði
     1. mgr. leitað til undanþágunefndar grunnskóla og óskað eftir heimild
                 nefndarinnar til að lausráða annan starfsmann.
  Nú fæst heimild frá undanþágunefnd til að lausráða starfsmann skv. 2. eða 4.
 mgr. og skal hann þá ráðinn með sérstökum ráðningarsamningi til ákveðins tíma
 með þriggja mánaða gagnkvæmum uppsagnarfresti. Slíkur starfsmaður má ekki bera
   starfsheitið grunnskólakennari og ekki má endurráða hann án undangenginnar
                                  auglýsingar.
  Menntamálaráðherra skipar undanþágunefnd grunnskóla til fjögurra ára í senn.
       Nefndin skal skipuð þremur fulltrúum, einum fulltrúa tilnefndum af
       heildarsamtökum kennara, einum fulltrúa tilnefndum sameiginlega af
      Kennaraháskóla Íslands og Háskólanum á Akureyri og einum fulltrúa án
 tilnefningar og skal hann vera formaður nefndarinnar. Jafnmarga varamenn skal
                               skipa á sama hátt.
        Starfsreglur undanþágunefndar skal ákveða nánar í reglugerð.^1)
                                 ^1)Rg. 751/1998.

            B. Framhaldsskólakennarar og stjórnendur framhaldsskóla.
                            III. kafli. Starfsheiti.
11. gr. Rétt til að nota starfsheitið framhaldsskólakennari og til að starfa sem
   slíkur hér á landi við framhaldsskóla, sbr. [7]1. gr. laga nr. 80/1996, um
  framhaldsskóla, hefur sá einn sem til þess hefur leyfi menntamálaráðherra. Í
         leyfisbréfi skal tilgreina kennslugrein eða sérsvið viðkomandi
           framhaldsskólakennara samkvæmt nánari ákvæðum í reglugerð.
 12. gr. Leyfi til þess að nota starfsheitið framhaldsskólakennari skv. 1l. gr.
                     má aðeins veita þeim sem lokið hefur:
    1. námi á háskólastigi sem veitir undirbúning til kennslu í faggrein eða á
 fagsviði framhaldsskóla og jafngildir a.m.k. 90 námseiningum ásamt fullgildum
   lokaprófum; þar af skulu eigi færri en 60 einingar vera í aðalgrein og 30
einingar í aukagrein; til viðbótar þessu námi komi 30 eininga nám í kennslufræði
                              til kennsluréttinda;
    2. námi á háskólastigi sem veitir undirbúning til kennslu í faggrein eða á
 fagsviði framhaldsskóla og jafngildir a.m.k. 120 námseiningum ásamt fullgildum
  lokaprófum; þar af skulu 6090 einingar vera í aðalgrein og 3060 einingar í
   aukagrein; til viðbótar þessu námi komi 15 eininga nám í kennslufræði til
                                kennsluréttinda;
     3. námi í tæknifræði eða meistaranámi í iðngrein; til viðbótar þessu námi
  komi 15 eininga nám í kennslufræði til kennsluréttinda, enda hafi viðkomandi
 starfsreynslu og hafi haft nema í samningsbundnu námi, annars komi 30 eininga
                              nám í kennslufræði;
   4. öðru fagnámi sem menntamálaráðuneytið viðurkennir og miðast við kennslu í
    framhaldsskóla ásamt 30 eininga námi í kennslufræði til kennsluréttinda;
   5. öðru jafngildu námi sem hefur að markmiði að veita undirbúning til kennslu
                             á framhaldsskólastigi.
  Þeir sem lokið hafa námi frá Kennaraskóla Íslands fullnægja kröfum um nám í
                       kennslufræði til kennsluréttinda.
Heimilt er að meta kennslureynslu sem hluta af kennslufræði til kennsluréttinda.
          Ráðherra setur nánari reglur um framkvæmd þessarar greinar.
    13. gr. Menntamálaráðherra skal staðfesta leyfi til að nota starfsheitið
   framhaldsskólakennari samkvæmt umsókn ríkisborgara frá ríki innan Evrópska
       efnahagssvæðisins ef viðkomandi leggur fram vottorð um viðurkennd
   kennsluréttindi í ríki innan svæðisins í samræmi við skilyrði tilskipunar
       89/48/EBE, sbr. [8]lög nr. 83/1993, um viðurkenningu á menntun og
                    prófskírteinum, með áorðnum breytingum.
  14. gr. Leiki vafi á hvort umsækjandi um leyfi til þess að nota starfsheitið
    framhaldsskólakennari skv. 11. gr. fullnægi skilyrðum 12. gr. skal leita
  umsagnar matsnefndar sem menntamálaráðherra skipar til fjögurra ára í senn.
Nefndin skal skipuð einum fulltrúa tilnefndum af Háskóla Íslands, einum fulltrúa
tilnefndum af heildarsamtökum kennara og einum fulltrúa án tilnefningar og skal
  hann vera formaður nefndarinnar. Jafnmarga varamenn skal skipa á sama hátt.
 Nám kennara skal metið í námseiningum og skal hver eining jafngilda námsvinnu
                                  einnar viku.
          Nánar skal kveðið á um starfshætti nefndarinnar í reglugerð.

                 IV. kafli. Starfsréttindi og ráðningarreglur.
 15. gr. Til þess að verða ráðinn til kennslu í framhaldsskóla skal umsækjandi
hafa öðlast leyfi til þess að nota starfsheitið framhaldsskólakennari. Miða skal
   við að framhaldsskólakennari kenni þær greinar eða á því sviði sem hann er
                    menntaður á, sbr. ákvæði 11. og 12. gr.
     Þrátt fyrir ákvæði 1. mgr. er skólameistara heimilt að ráða sérfræðing
  tímabundið til að kenna sína sérgrein enda sé aðeins um að ræða kennslu sem
                   nemur sex kennslustundum eða minna á viku.
  Menntamálaráðherra setur í reglugerð^1) nánari ákvæði um framkvæmd þessarar
greinar, þar með talið um mat á menntun til kennslu í sérgreinum framhaldsskóla.
                                 ^1)Rg. 694/1998.
     16. gr. Framhaldsskólakennarar skulu ráðnir til starfa ótímabundið með
    gagnkvæmum uppsagnarfresti. Skal sá frestur vera þrír mánuðir að loknum
              reynslutíma, nema um annað sé samið í kjarasamningi.
Heimilt er þó að ráða framhaldsskólakennara til starfa tímabundið og er unnt að
taka fram í ráðningarsamningi að segja megi slíkum samningi upp af hálfu annars
  hvors aðila áður en ráðning fellur sjálfkrafa úr gildi við lok samningstíma.
       Tímabundin ráðning skal þó aldrei vara samfellt lengur en tvö ár.
 17. gr. Við ráðningu í stjórnunarstörf við framhaldsskóla skal umsækjandi hafa
        kennsluréttindi. Tekið skal tillit til menntunar, kennsluferils,
            stjórnunarreynslu og umsagna um starfshæfni umsækjanda.
 18. gr. Um ráðningu skólastjórnenda og framhaldsskólakennara fer eftir ákvæðum
 laga þessara, [9]laga nr. 80/1996, um framhaldsskóla, og [10]laga nr. 70/1996,
                  um réttindi og skyldur starfsmanna ríkisins.
Auglýsa skal öll laus kennslu- og stjórnunarstörf. Í auglýsingum skal tilgreina
 í hvaða kennslugrein/kennslugreinum eða á hvaða sérsviði eru lausar stöður eða
      störf. Heimilt er þó að ráða framhaldsskólakennara til tímabundinnar
  forfallakennslu eða afleysinga og aðra sérfræðinga, sbr. 2. mgr. 15. gr., án
                          undangenginnar auglýsingar.
 Stefnt skal að því að ráðningar í stöður kennara og skólastjórnenda fari fram
                         eigi síðar en 1. maí ár hvert.
  Sæki fleiri en einn kennari um sama starf og uppfylli allir umsækjendur þær
     kröfur sem gerðar eru skal við veitingu starfsins m.a. taka tillit til
 menntunar, kennsluferils, starfsreynslu og umsagna um starfshæfni umsækjenda.
 19. gr. Kennsla skal falin kennurum sem ráðnir hafa verið, sbr. 16. gr., eftir
              því sem við verður komið. Stundakennara má þó ráða:
                  1. ef um er að ræða minna en ^1/3 hluta starfs;
      2. til tímabundinnar forfallakennslu eða afleysinga skemur en eina önn;
                        3. þann sem gegnir öðru aðalstarfi.
 Stundakennara skv. 1. og 3. tölul. skal ráða með ráðningarsamningi eigi lengur
     en til eins árs í senn með þriggja mánaða gagnkvæmum uppsagnarfresti.
 20. gr. Óheimilt er að ráða til kennslu við framhaldsskóla, sbr. 11. gr., aðra
                    en þá sem uppfylla ákvæði laga þessara.
Nú sækir enginn sem fullnægir ákvæðum þessara laga um auglýst kennslustarf þrátt
   fyrir ítrekaðar auglýsingar og getur skólameistari þá sótt um heimild til
    undanþágunefndar framhaldsskóla við menntamálaráðuneytið um að lausráða
tiltekinn starfsmann til kennslustarfa til bráðabirgða, þó aldrei lengur en til
eins árs í senn. Undanþágunefnd metur umsóknir og úrskurðar hvort heimila skuli
að lausráða tiltekinn réttindalausan umsækjanda til kennslustarfa. Skólameistara
  er ekki skylt að leita til undanþágunefndar í slíkum tilvikum sé um að ræða
      kennslu sem nemur sex kennslustundum á viku eða minna, sbr. 15. gr.
Málsaðili getur skotið ákvörðun undanþágunefndar til menntamálaráðherra. Málskot
 til menntamálaráðherra frestar ekki réttaráhrifum ákvörðunar undanþágunefndar.
  Ef hvorki skólameistari né að minnsta kosti tveir skólanefndarmenn mæla með
 ráðningu framhaldsskólakennara í kennslustarf getur skólameistari þrátt fyrir
ákvæði 1. mgr. leitað til undanþágunefndar framhaldsskóla og óskað eftir heimild
 nefndarinnar til að lausráða annan starfsmann sem hefur sérmenntun í auglýstri
                                 kennslugrein.
  Nú fæst heimild frá undanþágunefnd til að lausráða starfsmann skv. 2. eða 4.
 mgr. og skal hann þá ráðinn með sérstökum ráðningarsamningi til ákveðins tíma
 með þriggja mánaða gagnkvæmum uppsagnarfresti. Slíkur starfsmaður má ekki bera
 starfsheitið framhaldsskólakennari og ekki má endurráða hann án undangenginnar
                                  auglýsingar.
Menntamálaráðherra skipar undanþágunefnd framhaldsskóla til fjögurra ára í senn.
       Nefndin skal skipuð þremur fulltrúum, einum fulltrúa tilnefndum af
 heildarsamtökum kennara, einum fulltrúa tilnefndum af Háskóla Íslands og einum
  fulltrúa án tilnefningar og skal hann vera formaður nefndarinnar. Jafnmarga
                        varamenn skal skipa á sama hátt.
        Starfsreglur undanþágunefndar skal ákveða nánar í reglugerð.^1)
                                 ^1)Rg. 699/1998.
    21. gr. Heimilt er að víkja frá ákvæðum laga þessara þegar um er að ræða
        kennslustörf í sérskólum í listum og í sérstökum listnámsdeildum
                               framhaldsskólanna.
                     22. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1998086
   2. file://1995066.html
   3. file://1993083.html
   4. file://1995066.html
   5. file://1996072.html#g2
   6. file://1995066.html
   7. file://1996080.html#g1
   8. file://1993083.html
   9. file://1996080.html
  10. file://1996070.html
