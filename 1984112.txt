                                    dálkum.

   --------------------------------------------------------------------------

          Lög um atvinnuréttindi skipstjórnarmanna á íslenskum skipum

                           1984 nr. 112 31. desember

   --------------------------------------------------------------------------

Tóku gildi 31. desember 1984. Breytt með [2]l. 92/1991 (tóku gildi 1. júlí 1992
 nema 103. gr. sem tók gildi 9. jan. 1992), [3]l. 62/1995 (tóku gildi 13. mars
1995), [4]l. 7/1996 (tóku gildi 1. okt. 1996), [5]l. 30/1997 (tóku gildi 16. maí
1997), [6]l. 76/2001 (tóku gildi 1. júlí 2001) og [7]l. 72/2003 (tóku gildi 10.
                                  apríl 2003).

                     I. kafli. Inngangur og orðaskýringar.
  1. gr. Hver íslenskur ríkisborgari, sem fullnægir skilyrðum laga þessara um
       menntun, siglingatíma, aldur og heilsufar, á rétt á að fá útgefið
    atvinnuskírteini og stunda samkvæmt því atvinnu sem skipstjórnarmaður á
                               íslenskum skipum.
[Þennan rétt hafa einnig ríkisborgarar annarra ríkja Evrópska efnahagssvæðisins
 [og aðildarríkja stofnsamnings Fríverslunarsamtaka Evrópu]^1) samkvæmt nánari
 ákvæðum sem ráðherra setur með reglugerð, þar á meðal skilyrði um nauðsynlega
                      kunnáttu á íslensku tal- og ritmáli.
 Skipstjóri á íslensku skipi skal ávallt vera íslenskur ríkisborgari eða njóta
atvinnuréttinda sem íslenskur ríkisborgari og bera fulla ábyrgð á framkvæmd laga
    þeirra og reglna sem lúta að starfi hans og settar eru af þar til bærum
                               stjórnvöldum.]^2)
                ^1)[8]L. 72/2003, 41. gr. ^2)[9]L. 62/1995, 1. gr.
 2. gr. [a. Skip merkir í lögum þessum, sé eigi annað tekið fram, hvert það far
              sem er 6 m langt eða meira og skráð er í skipaskrá.
                b. Skipstjóri er sá sem fer með æðsta vald á skipi.
      c. Yfirstýrimaður/1. stýrimaður er sá skipstjórnarmaður er gengur næst
                              skipstjóra í starfi.
          d. Undirstýrimaður er hver sá stýrimaður sem er lægra settur en
                         yfirstýrimaður/1. stýrimaður.
          e. Rúmlest merkir í lögum þessum brúttórúmlest. Er þá miðað við
Óslóarsamþykkt um skipamælingar frá 10. júní 1947, með áorðnum breytingum, fyrir
  skip 24 m að lengd og lengri, en við íslenskar reglur um mælingu skipa fyrir
                         skip styttri en 24 m að lengd.
   f. Fiskiskip merkir hvert það skip, skrásett sem fiskiskip, sem notað er til
                 fiskveiða eða annarra veiða úr lífríki sjávar.
        g. Kaupskip merkir hvert það skip, skrásett sem vöruflutninga- eða
  farþegaskip, er siglir með varning og/eða farþega til og frá landinu, milli
       hafna innan lands og utan. Til þessa flokks teljast m.a. olíu- og
                               efnaflutningaskip.
       h. Varðskip merkir hvert það skip, skrásett sem varðskip, er stundar
  landhelgisgæslu og björgunarstörf undir yfirstjórn Landhelgisgæslu Íslands.
      i. Önnur skip en upp eru talin í stafliðum fh hlíta ákvæðum laganna um
                                   fiskiskip.
   j. Strandsigling er sigling innan 50 sjómílna frá ströndum Íslands og á öðrum
        hafsvæðum eftir nánari ákvörðun [Siglingastofnunar Íslands].^1)
        k. Innanlandssigling er sigling innan íslenskrar fiskveiðilögsögu.
       l. Utanlandssigling er hver sú ferð sem farin er milli landa eða til
     fiskimiða utan íslenskrar fiskveiðilögsögu þótt hafna sé ekki leitað.
                            m. Mánuður telst 30 dagar.
    n. STCW er alþjóðasamþykkt um þjálfun, skírteini og vaktstöður sjómanna frá
                                     1978.
      o. Stig merkir námsstig, sbr. lög um Stýrimannaskólann í Reykjavík.]^2)
                ^1)[10]L. 7/1996, 13. gr. ^2)[11]L. 62/1995, 2. gr.

                    II. kafli. Um fjölda skipstjórnarmanna.
                3. gr. Á hverju skipi skal vera einn skipstjóri.
           4. gr. [Lágmarksfjöldi stýrimanna skal vera sem hér segir:
                                 I. Á fiskiskipum:
                   a. á skipum 31300 rúmlestir einn stýrimaður,
                b. á skipum 301 rúmlest og stærri tveir stýrimenn,
   c. á skipum 30 rúmlestir og minni einn stýrimaður ef ekki er landað daglega,
    d. á skipum 20 rúmlestir og minni er ekki skylt að stýrimaður sé í áhöfn ef
   útivera skips fer ekki fram úr 36 klst. á tímabilinu frá 1. apríl til 30.
                       september, en 24 klst. þess utan.
                                 II. Á varðskipum:
                a. á skipum 400 rúmlestir og minni tveir stýrimenn,
                 b. á skipum 401 rúmlest og stærri þrír stýrimenn.
       III. Á kaupskipum fer eftir því sem fyrir er mælt í lögum um áhafnir
                            íslenskra kaupskipa.]^1)
                             ^1)[12]L. 62/1995, 3. gr.

                 III. kafli. Um atvinnuréttindi stýrimanna.^1)
              ^1)[13]Rg. 118/1996, sbr. [14]207/1998 og [15]416/2004.
 5. gr. [Eftirtalin stig skipstjórnarnáms við Stýrimannaskólann í Reykjavík og
     aðra viðurkennda skóla, er veita sambærilega fræðslu, eru grundvöllur
                   atvinnuréttinda stýrimanna sem hér segir:
                                 I. Fiskiskip:
                                    1. stig:
   a. Veitir réttindi til að vera yfirstýrimaður á 200 rúmlesta skipum og minni
                             í innanlandssiglingum.
   b. Veitir réttindi til að vera undirstýrimaður á 500 rúmlesta skipum og minni
                             í innanlandssiglingum.
                                    2. stig:
   a. Veitir réttindi til að vera yfirstýrimaður á skipum af ótakmarkaðri stærð
                                  og farsviði.
                           II. Kaupskip og varðskip:
                                    2. stig:
    a. Veitir réttindi til að vera yfirstýrimaður á 200 rúmlesta kaupskipum og
                minni í strandsiglingum (STCW regla II/3 nr. 2).
   b. Veitir réttindi til að vera undirstýrimaður á kaupskipum og varðskipum af
            ótakmarkaðri stærð og farsviði (STCW regla II/4 nr. 3).
                                    3. stig:
    a. Veitir réttindi til að vera yfirstýrimaður á kaupskipum og varðskipum af
             ótakmarkaðri stærð og farsviði (STCW regla II/2).]^1)
                             ^1)[16]L. 62/1995, 4. gr.
    6. gr. [Atvinnuréttindi stýrimanna eru bundin eftirfarandi skilyrðum um
siglingatíma. Siglingatíma skal sanna með sjóferðabók innlendri eða útlendri eða
  vottorði frá lögskráningarstjóra. Til staðfestingar siglingatíma á skipum 12
      rúmlestir og minni má leggja fram vottorð tveggja trúverðugra manna.
Siglingatími telst sá tími er stýrimannsefni starfar á skipi sem er í rekstri og
 þar sem viðkomandi fær undirstöðuþekkingu í störfum á þilfari og í brú, stjórn
manna og forsjá. Af siglingatíma verður stýrimannsefni að hafa gengið sjóvaktir
  a.m.k. 6 mánuði í brú undir umsjón skipstjórnarmanns. Af siglingatíma mega 6
      mánuðir vera við önnur störf á skipi en skipstjóra-, stýrimanns- eða
    hásetastörf. Nám eða störf í verklegri sjómennsku og notkun öryggis- og
 björgunarbúnaðar á viðurkenndum námskeiðum má meta sem siglingatíma í allt að
                                  einn mánuð.
                                 I. Fiskiskip:
                                    1. stig:
            a. Yfirstýrimannsréttindi á 200 rúmlesta skipum og minni í
 innanlandssiglingum: 24 mánaða siglingatími, þar af a.m.k. 12 mánuði háseti á
skipum stærri en 30 rúmlestir. Heimilt er að 6 mánuðir séu á 12 rúmlesta skipum
                                   og minni.
            b. Undirstýrimannsréttindi á 500 rúmlesta skipum og minni í
   innanlandssiglingum: Vera handhafi atvinnuskírteinis sem skipstjóri á 200
              rúmlesta fiskiskipum og minni í innanlandssiglingum.
                                    2. stig:
         a. Yfirstýrimannsréttindi. Ótakmörkuð stærð og farsvið: 27 mánaða
   siglingatími, þar af a.m.k. 12 mánuði háseti á skipum yfir 100 rúmlestum.
                           II. Kaupskip og varðskip:
                                    2. stig:
          a. Yfirstýrimannsréttindi á 200 rúmlesta kaupskipum og minni í
  strandsiglingum (STCW II/3 nr. 2): 27 mánaða siglingatími, þar af a.m.k. 12
                   mánuði háseti á skipum yfir 100 rúmlestum.
   b. Undirstýrimannsréttindi. Ótakmörkuð stærð og farsvið (STCW II/4 nr. 3): 27
mánaða siglingatími, þar af a.m.k. 12 mánuði háseti á skipum yfir 100 rúmlestum.
                                    3. stig:
   a. Yfirstýrimannsréttindi. Ótakmörkuð stærð og farsvið (STCW II/2): 36 mánaða
  siglingatími, þar af a.m.k. 18 mánuði háseti á skipi yfir 100 rúmlestum.]^1)
                             ^1)[17]L. 62/1995, 5. gr.

                  IV. kafli. Um atvinnuréttindi skipstjóra.^1)
              ^1)[18]Rg. 118/1996, sbr. [19]207/1998 og [20]416/2004.
7. gr. [Til þess að öðlast réttindi sem skipstjóri í innanlandssiglingum á skipi
 sem er 30 rúmlestir eða minna þarf viðkomandi að hafa lokið prófum í sjómanna-
  og skipstjórnarfræðum frá viðurkenndum skóla í samræmi við reglugerð^1) sem
menntamálaráðuneytið setur um nám í þessum fræðum. Auk þess skal viðkomandi hafa
                 verið í 18 mánuði háseti á skipi, sbr. 6. gr.
  Ráðuneytið gefur út námskrá til samræmingar kennslu og skipar prófdómara að
   höfðu samráði við Stýrimannaskólann í Reykjavík og hagsmunaaðila. Þeir sem
    standast prófin skulu fá vottorð undirrituð af viðkomandi skólastjóra og
                                prófdómara.]^2)
                  ^1)[21]Rg. 531/2001. ^2)[22]L. 62/1995, 6. gr.
 8. gr. [Rétt til að vera skipstjóri á skipi sem er meira en 30 rúmlestir hefur
 sá einn sem hefur öðlast rétt til að gegna starfi yfirstýrimanns á tilgreindum
  skipum, sbr. 5. og 6. gr. Þó skal skipstjóri á varðskipum hafa lokið námi 4.
       stigs og eftir öflun stýrimannsskírteinis gegnt a.m.k. eftirtöldum
   skipstjórnarstörfum í tilskilinn tíma. Lögskráning sem 1. stýrimaður fyrir
  gildistöku laga þessara jafngildir yfirstýrimannstíma samkvæmt lögum þessum.
                                 I. Fiskiskip:
                                    1. stig:
    a. Skipstjóraréttindi á 200 rúmlesta skipum og minni í innanlandssiglingum:
                      12 mánuði á skipi yfir 30 rúmlestum.
                                    2. stig:
      b. Skipstjóraréttindi á skipum af ótakmarkaðri stærð: 24 mánuði á skipi
 stærra en 30 rúmlestir, þar af a.m.k. 6 mánuði yfirstýrimaður/1. stýrimaður á
                           skipum yfir 100 rúmlestum.
                                 II. Kaupskip:
                                    2. stig:
   a. Skipstjóraréttindi á 200 rúmlesta skipum og minni í strandsiglingum (STCW
 II/3, nr. 2): 24 mánuði á skipi yfir 100 rúmlestum, þar af a.m.k. 6 mánuði sem
                                yfirstýrimaður.
                                    3. stig:
   a. Skipstjóraréttindi á skipum af ótakmarkaðri stærð í strandsiglingum (STCW
      II/2): 24 mánuði á skipi yfir 100 rúmlestum, þar af a.m.k. 6 mánuði
                                yfirstýrimaður.
   b. Skipstjóraréttindi á skipum af ótakmarkaðri stærð og farsviði (STCW II/2):
 24 mánuði á skipi yfir 100 rúmlestum, þar af a.m.k. 6 mánuði yfirstýrimaður á
                          skipi í utanlandssiglingum.
                                 III. Varðskip:
                                    4. stig:
   a. Skipstjóraréttindi á skipum af ótakmarkaðri stærð og farsviði: 30 mánuðir
    á skipum yfir 100 rúmlestum, þar af a.m.k. 6 mánuði sem yfirstýrimaður á
                                 varðskipi.]^1)
                             ^1)[23]L. 62/1995, 7. gr.
                                   9. gr. ^1)
                             ^1)[24]L. 62/1995, 8. gr.
10. gr. Siglingatími til öflunar skipstjóraréttinda samkvæmt 8. og 9. gr. telst
 aðeins sá tími er stýrimaður starfar á skipi sem er í förum. Siglingatíma skal
        sanna með sjóferðabók, innlendri eða útlendri, eða vottorði frá
                              lögskráningarstjóra.

                 V. kafli. Um aldursskilyrði og læknisvottorð.
    11. gr. Enginn getur öðlast stýrimannsréttindi samkvæmt lögum þessum né
 skipstjóraréttindi samkvæmt 7., 8. og 9. gr. nema hann hafi náð 20 ára aldri.
 12. gr. Til að skipstjórnarmaður hljóti atvinnuréttindi samkvæmt lögum þessum
 verður hann að sanna með læknisvottorði að hann sé fær um að gegna stöðunni af
                               heilsufarsástæðum.
Samgönguráðherra setur reglur^1) um skilyrði varðandi sjón, heyrn og heilbrigði
                               skipstjórnarmanna.
                      ^1)[25]Rg. 304/1993, sbr. [26]385/1999.

                        VI. kafli. Atvinnuskírteini.^1)
              ^1)[27]Rg. 118/1996, sbr. [28]207/1998 og [29]416/2004.
13. gr. Hver sá sem fullnægir skilyrðum þeim, sem sett eru skv. III., IV. og V.
     kafla þessara laga, á rétt á að fá þau skírteini sem veita viðeigandi
                                 atvinnuleyfi.
Skírteinin skulu gefin út af [sýslumönnum]^1) og skulu þau rituð á þar til gerð
             eyðublöð eftir fyrirmynd sem samgönguráðuneytið semur.
  [Skírteinin skulu gefin út á íslensku og ensku og gilda til fimm ára í senn.
Samgönguráðherra setur reglur um skilyrði til endurnýjunar atvinnuskírteina, svo
 sem um viðhald réttinda og heilsufar, þar sem taka skal mið af alþjóðasamþykkt
   um þjálfun, skírteini og vaktstöðu sjómanna frá 1978, eftir því sem við á.
    Atvinnuskírteini samkvæmt STCW-alþjóðasamþykktinni skulu þó gefin út af
                         [Siglingastofnun Íslands].^2)
 Skírteinishafi skal hafa skírteinið meðferðis við skipstjórn og sýna það þegar
                         löggæslumaður krefst þess.]^3)
    ^1)[30]L. 62/1995, 9. gr. ^2)[31]L. 7/1996, 13. gr. ^3)[32]L. 62/1995, 10.
                                      gr.
14. gr. Nú vill einhver ekki hlíta úrskurði [tollstjóra]^1) um útgáfu skírteinis
    og getur hann þá lagt málið undir úrskurð samgönguráðuneytisins. Við það
     skerðist þó ekki réttur hans til þess að leita dómsúrskurðar um málið.
                            ^1)[33]L. 92/1991, 80. gr.
  15. gr. Heimilt er að synja manni um útgáfu atvinnuskírteinis samkvæmt lögum
  þessum ef ákvæði 2. mgr. 68. gr. hegningarlaga eiga við um hagi hans. Verði
  skírteinishafi með dómi fundinn sekur um vanrækslu í starfi sínu svo að tjón
    hlýst af má jafnframt dæma hann til að hafa fyrirgert skírteini sínu um
           stundarsakir enda liggi ekki þyngri refsing við að lögum.
 16. gr. [Allir þeir sem öðlast hafa rétt til atvinnu við siglingar á íslenskum
skipum áður en lög þessi öðlast gildi skulu halda réttindum sínum óskertum, enda
    fullnægi þeir kröfum um viðhald réttinda og heilsufar, sbr. 13. gr.]^1)
                            ^1)[34]L. 62/1995, 11. gr.
17. gr. Þeir sem öðlast hafa skipstjórnarréttindi samkvæmt [35]lögum nr. 69/1973
á skipum, sem eru allt að 120 rúmlestir að stærð, skulu öðlast rétt til að vera
 skipstjórar eða stýrimenn í innanlandssiglingum á fiskiskipum og öðrum skipum
                    sem eru allt að 200 rúmlestir að stærð.
    Þeir sem öðlast hafa skipstjórnarréttindi á skipum, sem eru allt að 120
 rúmlestir, fyrir gildistöku fyrrgreindra laga skulu öðlast sams konar réttindi
      ef þeir hafa starfað sem skipstjórar eða stýrimenn a.m.k. 60 mánuði.
       18. gr. Samgönguráðuneytið getur, að fengnum umsögnum Farmanna- og
   fiskimannasambands Íslands og Stýrimannaskólans í Reykjavík, heimilað þeim
 erlendu ríkisborgurum, sem lokið hafa skipstjórnarnámi við íslenskan skóla eða
   sambærilegan erlendan skóla, að fá útgefið viðeigandi atvinnuskírteini, að
fullnægðum öðrum skilyrðum, þó ekki skipstjóraskírteini nema við eigi samningur
       um sameiginlegan norrænan vinnumarkað, sbr. auglýsingu nr. 6/1982.
  Á sama hátt getur samgönguráðuneytið, að fenginni umsögn Stýrimannaskólans í
        Reykjavík, heimilað þeim íslenskum ríkisborgurum, sem lokið hafa
 skipstjórnarnámi við erlenda skóla, að fá útgefið viðeigandi atvinnuskírteini,
                         að uppfylltum öðrum skilyrðum.

                  VII. kafli. Um mönnunarnefnd og undanþágur.
   19. gr. Samgönguráðherra skipar mönnunarnefnd sem hefur heimild til þess:
   1. Að ákveða frávik frá ákvæðum laganna um fjölda skipstjórnarmanna eftir því
   sem tilefni gefst til, svo sem vegna tæknibúnaðar, gerðar og/eða verkefnis
skips, hvort sem er til fjölgunar eða fækkunar þar sem m.a. skal taka tillit til
             vinnuálags sem breytingin kann að hafa í för með sér.
    2. Að heimila tímabundna breytingu á mönnun skips til reynslu með skilyrðum
     sem nefndin setur. Reynslutími sé þó ekki lengri en 6 mánuðir í senn.
 Nefndin skal leita umsagnar [Siglingastofnunar Íslands]^1) varðandi öryggi og
                                  búnað skips.
                             ^1)[36]L. 7/1996, 13. gr.
   20. gr. Í mönnunarnefnd eiga sæti fulltrúar hagsmunaaðila að jöfnu, eftir
 tilnefningu Farmanna- og fiskimannasambands Íslands frá viðkomandi skipstjóra-
og stýrimannafélögum annars vegar og samtökum útgerðaraðila hins vegar. Skipaður
   skal varafulltrúi hvers aðalfulltrúa á sama hátt. Samgönguráðherra skipar
formann og varaformann nefndarinnar án tilnefningar og skal a.m.k. annar þeirra
     uppfylla almenn dómaraskilyrði. Nánari reglur um skipan og starfshætti
            mönnunarnefndar setur samgönguráðherra með reglugerð.^1)
                               ^1)[37]Rg. 420/2003.
21. gr. Ef skortur er á mönnum með nægileg réttindi til skipstjórnar er heimilt
að veita manni, sem ekki fullnægir skilyrðum laga þessara, undanþágu til starfa
 á tilteknu skipi eða tiltekinni gerð skipa um takmarkaðan tíma, þó eigi lengur
  en 6 mánuði í senn, og skal viðkomandi útgerðarmaður eða skipstjóri sækja um
                                  undanþáguna.
Undanþágur samkvæmt 1. mgr. veitir fimm manna nefnd sem samgönguráðherra skipar
    til að fjalla um þess háttar mál. [Í nefndinni eiga sæti tveir fulltrúar
tilnefndir af fulltrúum útgerðaraðila, einn fulltrúi tilnefndur af Farmanna- og
   fiskimannasambandi Íslands og einn fulltrúi tilnefndur af Vélstjórafélagi
 Íslands, en formann nefndarinnar skipar ráðherra án tilnefningar.]^1) Ráðherra
  setur nefndinni starfsreglur^2) sem hann lætur birta með fullnægjandi hætti.
                                      ^3)
    ^1)[38]L. 62/1995, 12. gr. ^2)[39]Rg. 417/2003. ^3)[40]L. 76/2001, 18. gr.

                      VIII. kafli. Viðurlög og gildistaka.
22. gr. Brot gegn lögum þessum varða sektum nema þyngri refsing liggi við eftir
                     öðrum lögum. Sektir renna í ríkissjóð.
    Með mál út af brotum á lögum þessum skal farið að hætti opinberra mála.
                     23. gr. Lög þessi öðlast þegar gildi.
                          Ákvæði til bráðabirgða. A. [
  Þeir sem fæddir eru árið 1934 eða fyrr og stundað hafa skipstjórn á báti 11
 rúmlestir og minni um 10 ára skeið eiga rétt á að fá útgefið atvinnuskírteini
    sem bundið er viðkomandi skipi eða öðru skipi þó eigi yfir 11 rúmlestum.
       Siglingatíma má sanna með vottorðum tveggja valinkunnra manna.]^1)
      B. Að fengnum tillögum nefndar um undanþágur, sbr. 21. gr. laganna, er
 samgönguráðherra heimilt þrátt fyrir ákvæði 1. mgr. greinarinnar að veita þeim
skipstjórnarmönnum, sem fæddir eru á árinu 1934 eða fyrr og starfað hafa s.l. 10
     ár á undanþágu við skipstjórnarstörf, ótímabundin takmörkuð réttindi.
      [C. Nú hefur skipstjórnarmaður notið undanþágu frá ákvæðum laganna til
 skipstjórnarstarfa á sama skipi sem vegna breytinga á því hefur mælst meira en
200 rúmlestir eða aðrar hliðstæðar ástæður eru fyrir hendi sem taldar hafa verið
     fullgildar ástæður fyrir undanþágu og er þá heimilt að veita honum þau
  atvinnuréttindi óskert til starfa á sama skipi að uppfylltum öðrum skilyrðum
                                  laganna.]^1)
    [D. Heimilt er að gefa út atvinnuskírteini samkvæmt eldri lögum til þeirra
sem hófu nám fyrir gildistöku [41]laga nr. 62/1995, um breytingu á lögum þessum,
                  en þó ekki lengur en til 31. ágúst 1999.]^2)
               ^1)[42]L. 62/1995, brbákv. ^2)[43]L. 30/1997, 1. gr.

References

   Visible links
   1. http://www.althingi.is/dba-bin/lawformpr.pl?lnr=1984112
   2. file:///altext/stjt/1991.092.html
   3. file:///altext/stjt/1995.062.html
   4. file:///altext/stjt/1996.007.html
   5. file:///altext/stjt/1997.030.html
   6. file://2001076.html
   7. file:///altext/stjt/2003.072.html
   8. file:///altext/stjt/2003.072.html
   9. file:///altext/stjt/1995.062.html
  10. file:///altext/stjt/1996.007.html
  11. file:///altext/stjt/1995.062.html
  12. file:///altext/stjt/1995.062.html
  13. http://www.reglugerd.is/interpro/dkm/WebGuard.nsf/key2/118-1996
  14. http://www.reglugerd.is/interpro/dkm/WebGuard.nsf/key2/207-1998
  15. http://www.reglugerd.is/interpro/dkm/WebGuard.nsf/key2/416-2004
  16. file:///altext/stjt/1995.062.html
  17. file:///altext/stjt/1995.062.html
  18. http://www.reglugerd.is/interpro/dkm/WebGuard.nsf/key2/118-1996
  19. http://www.reglugerd.is/interpro/dkm/WebGuard.nsf/key2/207-1998
  20. http://www.reglugerd.is/interpro/dkm/WebGuard.nsf/key2/416-2004
  21. http://www.reglugerd.is/interpro/dkm/WebGuard.nsf/key2/531-2001
  22. file:///altext/stjt/1995.062.html
  23. file:///altext/stjt/1995.062.html
  24. file:///altext/stjt/1995.062.html
  25. http://www.reglugerd.is/interpro/dkm/WebGuard.nsf/key2/304-1993
  26. http://www.reglugerd.is/interpro/dkm/WebGuard.nsf/key2/385-1999
  27. http://www.reglugerd.is/interpro/dkm/WebGuard.nsf/key2/118-1996
  28. http://www.reglugerd.is/interpro/dkm/WebGuard.nsf/key2/207-1998
  29. http://www.reglugerd.is/interpro/dkm/WebGuard.nsf/key2/416-2004
  30. file:///altext/stjt/1995.062.html
  31. file:///altext/stjt/1996.007.html
  32. file:///altext/stjt/1995.062.html
  33. file:///altext/stjt/1991.092.html
  34. file:///altext/stjt/1995.062.html
  35. file:///altext/stjtnr.html#1973069
  36. file:///altext/stjt/1996.007.html
  37. http://www.reglugerd.is/interpro/dkm/WebGuard.nsf/key2/420-2003
  38. file:///altext/stjt/1995.062.html
  39. http://www.reglugerd.is/interpro/dkm/WebGuard.nsf/key2/417-2003
  40. file://2001076.html#g18
  41. file:///altext/stjt/1995.062.html
  42. file:///altext/stjt/1995.062.html
  43. file:///altext/stjt/1997.030.html
