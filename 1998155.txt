                                    dálkum.

   --------------------------------------------------------------------------

                      Lög um Söfnunarsjóð lífeyrisréttinda

                           1998 nr. 155 28. desember

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 1. janúar 1999. Breytt með [4]l. 129/2004 (tóku gildi 31. des. 2005)
                 og [5]l. 141/2004 (tóku gildi 30. des. 2004).

              I. kafli. Heiti, hlutverk, aðild, stjórn og iðgjald.
   1. gr. Sjóðurinn heitir Söfnunarsjóður lífeyrisréttinda og starfar með því
     skipulagi og markmiði sem segir í lögum þessum og samþykktum sjóðsins.
  Heimilt er að skipta sjóðnum í deildir eftir fjárfestingarstefnu, eftir því
 hvernig ávinnslu réttinda er háttað og eftir því hvort lífeyrisréttindi eru í
                              sameign eða séreign.
Hlutverk sjóðsins er að tryggja sjóðfélögum, eftirlifandi mökum þeirra og börnum
          lífeyri samkvæmt ákvæðum laga þessara og samþykkta sjóðsins.
                 Heimili sjóðsins og varnarþing er í Reykjavík.
2. gr. Skylda til greiðslu iðgjalds nær til allra launþega og þeirra sem stunda
  atvinnurekstur eða sjálfstæða starfsemi frá 16 ára til 70 ára aldurs og hafa
    ekki fullnægt tryggingarskyldu sinni með aðild að öðrum lífeyrissjóði og
    greiðslu iðgjalds til hans í samræmi við ákvæði [6]laga nr. 129/1997, um
          skyldutryggingu lífeyrisréttinda og starfsemi lífeyrissjóða.
3. gr. [Fjármálaráðherra skipar sjö menn og jafnmarga varamenn í stjórn sjóðsins
 til fjögurra ára í senn. Skulu fjórir stjórnarmanna skipaðir eftir tilnefningu
stjórnar Landssamtaka lífeyrissjóða og þrír án tilnefningar og skal einn þeirra
  vera formaður sjóðstjórnar en að öðru leyti skiptir stjórnin með sér verkum.
Fjármálaráðherra ákvarðar þóknun stjórnarmanna. Stjórnin skal halda gerðabók og
 rita í hana allar samþykktir sínar. Til þess að samþykkt sé lögmæt þarf meiri
                hluti stjórnarmanna að greiða henni atkvæði.]^1)
                             ^1)[7]L. 141/2004, 1. gr.
 4. gr. Stjórn sjóðsins fer með yfirstjórn hans. Stjórnin skal fjalla um allar
meiri háttar ákvarðanir varðandi stefnumótun sjóðsins og starfsemi. Hún skal sjá
  um að nægjanlegt eftirlit sé haft með bókhaldi og meðferð fjármuna sjóðsins.
  Stjórnin setur honum samþykktir í samræmi við ákvæði laga þessara og ákvæði
     [8]laga nr. 129/1997, um skyldutryggingu lífeyrisréttinda og starfsemi
                                 lífeyrissjóða.
5. gr. Iðgjald til sjóðsins skal nema 10% af iðgjaldsstofni, sbr. 2. mgr. Sé um
       launþega að ræða skiptist iðgjald þannig að launþegi greiðir 4% en
                               launagreiðandi 6%.
     Iðgjald skv. 1. mgr. skal reiknað af heildarfjárhæð greiddra launa og
endurgjalds fyrir hvers konar vinnu, starf og þjónustu. Stofn til iðgjalds skal
  vera allar tegundir launa eða þóknana fyrir störf sem skattskyld eru skv. 1.
   mgr. 1. tölul. A-liðar 7. gr. [[9]laga nr. 90/2003, um tekjuskatt].^1) Til
gjaldstofns skal þó ekki telja hlunnindi sem greidd eru í fríðu, svo sem fatnað,
  fæði og húsnæði, eða greiðslur sem ætlaðar eru til endurgreiðslu á útlögðum
kostnaði, t.d. ökutækjastyrki, dagpeninga og fæðispeninga. Enn fremur skal ekki
       telja til gjaldstofns eftirlaun. Þá skal telja til iðgjaldsstofns
  atvinnuleysisbætur samkvæmt lögum um atvinnuleysistryggingar. Iðgjaldsstofn
 manns vegna vinnu hans við eigin atvinnurekstur eða sjálfstæða starfsemi skal
    vera jafnhár fjárhæð skv. 2. mgr. 1. tölul. A-liðar 7. gr. [[10]laga nr.
           90/2003, um tekjuskatt, sbr. [11]58. gr. þeirra laga].^1)
                           ^1)[12]L. 129/2004, 131. gr.
6. gr. Heimilt er að setja ákvæði í samþykktir sjóðsins um að lífeyrissjóðurinn
 megi taka við viðbótariðgjaldi sem greitt er umfram iðgjald skv. 5. gr. og að
   viðbótariðgjaldi þessu verði varið til ávinnslu réttinda hjá sjóðnum eftir
 nánari reglum í samþykktum. Jafnframt er heimilt að kveða á um í samþykktum að
   hluta iðgjalds skv. 1. mgr. 5. gr. sé varið til öflunar lífeyrisréttinda í
                                    séreign.
 7. gr. Launagreiðanda ber að halda eftir iðgjöldum starfsmanna sinna og standa
  skil á þeim mánaðarlega ásamt eigin iðgjaldshluta. Gjalddagi iðgjalds hvers
  mánaðar er 10. næsta mánaðar og eindagi síðasta dag sama mánaðar. Hafi ekki
verið greitt á eindaga skal innheimta hæstu vanskilavexti sem Seðlabanki Íslands
heimilar innlánsstofnunum að taka frá gjalddaga til greiðsludags. Launagreiðanda
og sjálfstæðum atvinnurekanda ber að tilkynna sjóðnum ef þeim ber ekki lengur að
 standa skil á lífeyrisiðgjaldi þar sem þeir hafa hætt starfsemi eða launþegar
                            þeirra látið af störfum.
    8. gr. Stjórn sjóðsins er heimilt að innheimta þóknun allt að [4%]^1) af
  iðgjaldi vegna innheimtu iðgjalda sem sjóðnum ber að innheimta í samræmi við
[13]6. gr. laga nr. 129/1997. Heimilt er að draga þóknunina frá iðgjaldi áður en
                         það er fært í réttindabókhald.
                            ^1)[14]L. 141/2004, 2. gr.

                          II. kafli. Lífeyrisréttindi.
     9. gr. Sjóðurinn greiðir sjóðfélaga eftir því sem við á ellilífeyri og
örorkulífeyri og eftirlifandi maka og börnum lífeyri í samræmi við ákvæði þessa
                          kafla og samþykkta sjóðsins.
     10. gr. Hver sjóðfélagi sem orðinn er fullra 67 ára að aldri á rétt á
                            ellilífeyri úr sjóðnum.
 Heimilt er sjóðfélaga að hefja töku lífeyris áður en hann nær 67 ára aldri, þó
  ekki fyrr en frá 65 ára aldri. Skal þá upphæð ellilífeyris lækka um tiltekið
  hlutfall í samræmi við tryggingafræðilegt mat fyrir hvern mánuð eða brot úr
              mánuði sem vantar á 67 ára aldur er taka hans hefst.
  Heimilt er sjóðfélaga að fresta töku ellilífeyris allt til 70 ára aldurs og
hækkar þá upphæð ellilífeyris frá því sem annars yrði skv. 1. mgr. í samræmi við
     tryggingafræðilegt mat fyrir hvern mánuð sem töku lífeyris er frestað.
  11. gr. Sjóðfélagi á rétt á örorkulífeyri ef hann verður fyrir orkutapi sem
 metið er 50% eða meira í samræmi við áunninn rétt fram að orkutapi, enda hafi
hann greitt til sjóðsins í a.m.k. tvö ár og orðið fyrir tekjuskerðingu af völdum
                                  orkutapsins.
  Örorkulífeyrir skal framreiknaður samkvæmt reglum sem nánar er kveðið á um í
                   samþykktum sjóðsins, enda hafi sjóðfélagi:
    a. greitt iðgjöld til sjóðsins a.m.k. í þrjú ár á undanfarandi fjórum árum,
      b. greitt iðgjöld til sjóðsins a.m.k. í sex mánuði á undanfarandi tólf
                                    mánuðum,
    c. ekki orðið fyrir orkutapi sem rekja má til ofnotkunar áfengis, lyfja eða
                                   fíkniefna.
   Hafi sjóðfélagi öðlast rétt til framreiknings sem fallið hefur niður vegna
 tímabundinnar fjarveru af vinnumarkaði vegna vinnu erlendis, náms, leyfis frá
störfum, barneigna eða sambærilegra ástæðna skal framreikningsréttur stofnast á
   nýjan leik eigi síðar en sex mánuðum frá því að hann hefur aftur störf og
                      greiðslu iðgjalds til lífeyrissjóðs.
     Hundraðshluta orkutapsins og tímasetningu þess skal ákvarða að fengnum
upplýsingum um heilsufarssögu og starfsorku umsækjanda aftur í tímann, svo og að
fengnu áliti trúnaðarlæknis sjóðsins. Fyrstu fimm árin eftir orkutapið skal mat
orkutaps aðallega miðað við vanhæfni sjóðfélaga til að gegna því starfi er hann
   hefur gegnt og aðild hans að sjóðnum er tengd. Að því tímabili loknu skal
hundraðshluti orkutaps ákvarðaður að nýju með tilliti til vanhæfni sjóðfélagans
                         til að gegna almennum störfum.
Heimilt er, að fengnu áliti trúnaðarlæknis, að setja það skilyrði fyrir greiðslu
 örorkulífeyris að sjóðfélagi fari í endurhæfingu sem bætt geti heilsufar hans.
 Örorkulífeyrir greiðist einungis ef orkutap og tekjumissir vara í þrjá mánuði
                                eða lengri tíma.
   Í samþykktir sjóðsins skulu sett frekari ákvæði um örokulífeyrinn, svo sem
        örorkumat, fjárhæð hans, útreikning og skilyrði fyrir greiðslu.
 12. gr. Nú andast sjóðfélagi sem naut elli- eða örorkulífeyris úr sjóðnum eða
  greitt hafði iðgjald til hans a.m.k. í 24 mánuði á undanförnum 36 mánuðum og
       lætur eftir sig maka og á þá maki hans rétt á lífeyri úr sjóðnum.
 Fullur makalífeyrir skal aldrei greiddur skemur en í 24 mánuði en hafi makinn
  barn yngra en 19 ára á framfæri sínu, sem sjóðfélaginn hafði áður á framfæri
 sínu, eða ef makinn er a.m.k. 50% öryrki og yngri en 67 ára, skal makalífeyrir
                       greiddur á meðan það ástand varir.
 Maki samkvæmt þessari grein telst sá eða sú sem við andlátið var í hjúskap með
  sjóðfélaga, staðfestri samvist eða óvígðri sambúð, enda hafi fjárfélagi ekki
  verið slitið fyrir andlát sjóðfélagans. Með óvígðri sambúð er átt við sambúð
 karls og konu sem eiga sameiginlegt lögheimili, eru samvistum, eiga barn saman
eða konan er þunguð eða sambúðin hefur varað samfleytt í a.m.k. tvö ár. Heimilt
     er að greiða makalífeyri til aðila sem hefur sannanlega annast heimili
sjóðfélaga um árabil fyrir andlát hans. Réttur til makalífeyris fellur niður ef
makinn gengur í hjónaband á ný, stofnar til sambúðar sem jafna má til hjúskapar
    eða stofnar til staðfestrar samvistar, enda sé ekki kveðið á um annað í
                              samþykktum sjóðsins.
Fullur makalífeyrir skal að lágmarki vera 50% af áunnum örorkulífeyri viðkomandi
                 sjóðfélaga við andlátið miðað við 100% örorku.
   Í samþykktum sjóðsins skulu sett frekari ákvæði um makalífeyri, svo sem um
           fjárhæð hans, útreikning og skilyrði fyrir greiðslu hans.
 13. gr. Nú andast sjóðfélagi sem greitt hefur iðgjöld til sjóðsins í a.m.k. 24
mánuði á undanfarandi 36 mánuðum eða notið elli- eða örorkulífeyris við andlátið
 og eiga þá börn hans eða kjörbörn, sem hann lætur eftir sig og yngri eru en 19
ára, rétt á lífeyri úr sjóðnum til 19 ára aldurs. Sama rétt til lífeyris öðlast
börn fædd eða ættleidd fyrir orkutap sjóðfélaga sem nýtur fulls örorkulífeyris.
 Ef örorka er metin lægri en 100% skal barnalífeyrir vera hlutfallslega lægri.
 Fullur barnalífeyrir skal vera að lágmarki 5.500 kr. á mánuði með hverju barni
 örorkulífeyrisþega. Við andlát sjóðfélaga skal barnalífeyrir vera að lágmarki
 7.500 kr. með hverju barni. Upphæðir þessar skulu breytast árlega í hlutfalli
    við breytingu á vísitölu neysluverðs miðað við grunnvísitölu 173,5 stig.
  Í samþykktum sjóðsins skulu sett frekari ákvæði um barnalífeyri, svo sem um
                  útreikning og skilyrði fyrir greiðslu hans.
Fósturbörn og stjúpbörn, sem sjóðfélagi hefur framfært að mestu eða öllu leyti,
 skulu eiga rétt á barnalífeyri. Skulu lífeyrisgreiðslur sjóðsins vegna slíkra
   barna vera hinar sömu og vera mundu ef um börn eða kjörbörn væri að ræða.
                  Barnalífeyrir greiðist framfæranda barnsins.

                            III. kafli. Ýmis ákvæði.
14. gr. Leiði tryggingafræðileg athugun í ljós að meira en 10% munur er á milli
  eignarliða og lífeyrisskuldbindinga er stjórn lífeyrissjóðsins skylt að gera
    nauðsynlegar breytingar á samþykktum hans. Sama gildir ef munur samkvæmt
tryggingafræðilegum athugunum á milli eignarliða og lífeyrisskuldbindinga hefur
                    haldist meiri en 5% samfellt í fimm ár.
   15. gr. Nánari ákvæði um skipulag sjóðsins og starfsemi hans skulu sett í
 samþykktir sem stjórn sjóðsins semur og staðfestar eru af fjármálaráðherra að
                     fenginni umsögn Fjármálaeftirlitsins.
      Sjóðurinn skal tilkynna Fjármálaeftirlitinu um breytingar á stjórn,
             framkvæmdastjóra, endurskoðanda og tryggingafræðingi.
                 16. gr. Lög þessi öðlast gildi 1. janúar 1999.

References

   Visible links
   1. http://www.althingi.is/dba-bin/lawformpr.pl?lnr=1998155
   2. http://www.althingi.is/dba-bin/ferill.pl?ltg=123&mnr=176
   3. http://www.althingi.is/altext/123/s/0181.html
   4. file:///altext/stjt/2004.129.html
   5. file:///altext/stjt/2004.141.html
   6. file://1997129.html
   7. file:///altext/stjt/2004.141.html
   8. file://1997129.html
   9. file://2003090.html
  10. file://2003090.html
  11. file://2003090.html#g58
  12. file:///altext/stjt/2004.129.html
  13. file://1997129.html#g6
  14. file:///altext/stjt/2004.141.html
