
   --------------------------------------------------------------------------

                   Lög um jöfnun flutningskostnaðar á sementi

                             1973 nr. 62 30. apríl

   --------------------------------------------------------------------------

Tóku gildi 24. maí 1973. Breytt með [2]l. 92/1991 (tóku gildi 1. júlí 1992 nema
  103. gr. sem tók gildi 9. jan. 1992) og [3]l. 151/2000 (tóku gildi 29. des.
                                     2000).

      1. gr. Framkvæma skal jöfnun á flutningskostnaði sements, þannig að
    kostnaðarverð í vöruskemmu á hverri sementstegund frá hverjum innlendum
 framleiðanda eða innflutningsaðila verði hið sama á öllum verslunarstöðum, sem
 jöfnun þessi nær til. Jöfnun flutningskostnaðar samkvæmt lögum þessum nær til
  allra verslunarstaða á landinu, sem jafnframt eru aðaltollhafnir. Heimilt er
        viðskiptaráðherra að ákveða með reglugerð,^1) að jöfnun þessi á
   flutningskostnaði skuli einnig ná til annarra tilgreindra verslunarstaða.
                                ^1)[4]Rg. 937/2001.
  2. gr. Leggja skal flutningsjöfnunargjald á allt sement, sem framleitt er í
landinu eða flutt er til landsins. Gjald þetta ákveður viðskiptaráðuneytið fyrir
allt að eitt ár í senn, og skal upphæð þess við það miðuð, að tekjur af því nægi
       til að greiða flutningskostnað á því sementi, sem flytja þarf frá
   framleiðslustað eða innflutningshöfn til þeirra verslunarstaða, sem jöfnun
 flutningskostnaðarins nær til, þannig að fullnægt verði þaðan eftirspurn eftir
                        sementi, hvar sem er á landinu.
 [Flutningsjöfnunargjaldið skal reikna og greiða á hvert selt tonn af sementi.
Skulu innlendir framleiðendur og innflytjendur, sem stunda endursölu á sementi á
minnst tveimur verslunarstöðum sem jafnframt eru aðaltollhafnir, greiða gjaldið
  til flutningsjöfnunarsjóðs sements af sölu í hverjum mánuði eigi síðar en á
      síðasta virka degi að tveimur mánuðum liðnum frá lokum sölumánaðar.
       Flutningsjöfnunargjald af öðru innfluttu sementi skal innheimt með
aðflutningsgjöldum. Annast tollstjórar innheimtuna og skulu þeir skila gjaldinu
                    til flutningsjöfnunarsjóðs sements.]^1)
[Þrátt fyrir 1. mgr. skal ekki leggja flutningsjöfnunargjald á sement sem notað
          er til framleiðslu á viðgerðarefnum eða tilbúnum múrblöndum.
   Flutningsjöfnunarsjóður greiðir ekki flutningskostnað á sementi til þeirra
                                   nota.]^1)
                             ^1)[5]L. 151/2000, 1. gr.
3. gr. Tekjur af flutningsjöfnunargjaldi samkvæmt 2. gr. skal leggja í sérstakan
 sjóð, flutningsjöfnunarsjóð sements. Úr sjóðnum skal greiða flutningskostnað á
sementi frá framleiðslustað eða innflutningshöfn til annarra verslunarstaða, sem
         jöfnun flutningskostnaðar nær til í samræmi við ákvæði 1. gr.
 Fé það, sem á hverjum tíma er í flutningsjöfnunarsjóði, skal ávaxta í banka á
                              sérstökum reikningi.
 4. gr. Nú verður tekjuafgangur á flutningsjöfnunarsjóði í árslok, og skal hann
þá yfirfærast til næsta árs. Ef tekjur sjóðsins eitthvert ár hrökkva ekki fyrir
 gjöldum skv. 3. gr., skal greiða það, sem á vantar, af fyrstu tekjum sjóðsins
                                   næsta ár.
5. gr. [Viðskiptaráðherra skipar til fjögurra ára í senn flutningsjöfnunarsjóði
    þriggja manna stjórn án tilnefningar og skipar viðskiptaráðherra formann
 sjóðstjórnar.]^1) Stjórnin skal annast framkvæmd laga þessara undir yfirstjórn
  viðskiptaráðherra, sem jafnframt sker úr ágreiningsatriðum, er upp kunna að
                                     koma.
                             ^1)[6]L. 151/2000, 2. gr.
       6. gr. Stjórn flutningsjöfnunarsjóðs úrskurðar, hvað teljast skuli
  flutningskostnaður, sbr. ákvæði 1. málsl. 1. gr. [Er stjórninni meðal annars
heimilt að ákveða að jöfnun flutningskostnaðar milli tiltekinna verslunarstaða,
  þar á meðal framleiðslustaðar eða aðaltollhafnar og annarra verslunarstaða,
skuli takmörkuð við kostnað af þeim flutningsháttum sem ódýrastir eru á hverjum
 tíma og skemmstu flutningsleið.]^1) Sömuleiðis skal henni heimilt að synja um
 greiðslu tiltekins kostnaðar úr sjóðnum að hluta eða að fullu, ef sýnist um að
            ræða misnotkun á jöfnunarkerfinu í tilteknum viðskiptum.
                                      ^1)
                             ^1)[7]L. 151/2000, 3. gr.

References

   Visible links
   1. http://www.althingi.is/dba-bin/lawformpr.pl?lnr=1973062
   2. file:///altext/stjt/1991.092.html
   3. file:///altext/stjt/2000.151.html
   4. http://www.reglugerd.is/interpro/dkm/WebGuard.nsf/key2/937-2001
   5. file:///altext/stjt/2000.151.html
   6. file:///altext/stjt/2000.151.html
   7. file:///altext/stjt/2000.151.html
