                                    dálkum.

   --------------------------------------------------------------------------

                            Lög um almannavarnir^1)

                            1962 nr. 94 29. desember

   --------------------------------------------------------------------------

   ^1)Breyting var gerð á lögunum með [2]l. 76/2005, um breytingu á ýmsum lögum
       við stofnun Landbúnaðarstofnunar, og tekur hún gildi 1. jan. 2006.
                        [3]Ferill málsins á Alþingi.

 Tóku gildi 2. janúar 1963. Breytt með [4]l. 30/1967 (tóku gildi 9. maí 1967),
  [5]l. 55/1979 (tóku gildi 14. júní 1979), [6]l. 85/1985 (tóku gildi 11. júlí
  1985), [7]l. 90/1996 (tóku gildi 1. júlí 1997), [8]l. 83/1997 (tóku gildi 6.
júní 1997), [9]l. 82/1998 (tóku gildi 1. okt. 1998), [10]l. 93/2002 (tóku gildi
31. maí 2002), [11]l. 44/2003 (tóku gildi 3. apríl 2003) og [12]l. 76/2005 (taka
                              gildi 1. jan. 2006).

                            I. kafli. Almenn ákvæði.
 1. gr. [Hlutverk almannavarna er að skipuleggja og framkvæma ráðstafanir, sem
  miða að því að koma í veg fyrir, eftir því sem unnt er, að almenningur verði
  fyrir líkamstjóni eða eigna af völdum hernaðaraðgerða, náttúruhamfara eða af
annarri vá, og veita líkn og aðstoð vegna tjóns, sem orðið hefur, enda falli þau
                störf ekki undir aðra aðila samkvæmt lögum.]^1)
                             ^1)[13]L. 30/1967, 1. gr.
   2. gr. Krefjast má aðstoðar opinberra aðilja, einstaklinga og stofnana til
              undirbúnings þeim ráðstöfunum, er 1. gr. fjallar um.
 Öllum er skylt að veita trúnaðarmönnum almannavarna þær upplýsingar, sem þeir
         þarfnast til þess að framkvæma þau störf, sem lögin fela þeim.
 3. gr. Á hættutímum er ríkisstjórninni heimilt að gefa út sérstök fyrirmæli um
 almenna umferð, reglur og öryggi á opinberum stöðum og svæðum, sem almenningur
     hefur aðgang að. Sama máli gegnir á öðrum tímum, þegar æfingar í þágu
                           almannavarna standa yfir.
Ef hætta vofir yfir, getur lögreglustjóri bannað að nokkru eða öllu leyti notkun
     samkomuhúsa og annarra samkomustaða, sem almenningur hefur aðgang að.

                       II. kafli. Skipulag almannavarna.
4. gr. [Almannavarnir heyra undir dómsmálaráðherra, sbr. þó 5. gr. og VI. kafla.
[Ríkislögreglustjóri stýrir starfsemi almannavarna í umboði dómsmálaráðherra að
             höfðu samráði við almannavarnaráð, sbr. 6. gr.]^1)]^2)
                ^1)[14]L. 44/2003, 1. gr. ^2)[15]L. 85/1985, 1. gr.
  5. gr. [Landlæknir fer í umboði heilbrigðisráðherra með stjórn þeirra þátta
 almannavarna er varða málefni heilbrigðisstofnana, læknismeðferð og hjúkrun á
        sjúkum og særðum. Stjórn sóttvarna er í höndum sóttvarnalæknis.
 Landlæknisembættið hefur með höndum forvarnir, leiðbeiningar og almannafræðslu
                    er varða málefni sem ógna heilsu manna.
 Forráðamönnum heilbrigðisstofnana ber samkvæmt tilmælum landlæknis að undirbúa
og framkvæma ráðstafanir sem nauðsynlegar eru til að geta veitt sjúkum og særðum
  móttöku og meðferð á hættutímum. Þeim ber og að taka þátt í undirbúningi að
                     stofnun og rekstri varasjúkrahúsa.]^1)
                             ^1)[16]L. 44/2003 2. gr.
 6. gr. [Ríkislögreglustjóri annast heildarskipulagningu almannavarna og sér um
   framkvæmdir á þeim þáttum sem undir ríkisvaldið falla að höfðu samráði við
     almannavarnaráð, sbr. 4. mgr. Í því felst meðal annars að samhæfa gerð
 almannavarnaáætlana sveitarfélaga og stofnana og hafa eftirlit með endurskoðun
                              og viðhaldi þeirra.
           Meðal verkefna ríkislögreglustjóra vegna almannavarna eru:
                  a. Að tryggja fjarskipti milli lögregluumdæma.
   b. Vöktun og mat á hættu ásamt öflun upplýsinga í samvinnu við hlutaðeigandi
                                   stofnanir.
      c. Viðbúnaður vegna geisla- og kjarnorkuvár í samvinnu við Geislavarnir
                                   ríkisins.
       d. Viðbúnaður vegna mengunaróhappa í samvinnu við Umhverfisstofnun og
                              landlæknisembættið.
    e. Að hafa samvinnu við yfirdýralækni og landlæknisembættið um viðbrögð og
         varnaraðgerðir gegn dýrasjúkdómum sem ógnað geta almannaheill.
      f. Að annast viðvaranir vegna yfirvofandi eða viðvarandi hættuástands í
                     samvinnu við hlutaðeigandi stofnanir.
   g. Forvarnir, leiðbeiningar og almenningsfræðsla í samvinnu við hlutaðeigandi
                                   stofnanir.
           h. Samhæfing á þjálfun og fræðslu yfirmanna og leiðbeinenda.
      i. Eftirlit og umsjón með ráðstöfunum á sviði almannavarna vegna æðstu
  stjórnar landsins og mikilvægra stofnana ríkisins samkvæmt nánari reglum sem
                                ráðherra setur.
           j. Að halda yfirlit yfir björgunarbúnað og staðsetningu hans.
          k. Skipulagning og yfirstjórn á flutningi fólks af hættusvæðum.
           l. Yfirstjórn á aðstoð milli umdæma og aðstoð ríkisstofnana.
                       m. Umsjón með almannavörnum í héraði.
   n. Aðrar ráðstafanir sem ráðherra ákveður í samráði við ríkislögreglustjóra.
     Ríkislögreglustjóri skal jafnframt stuðla að, fylgjast með og samræma
ráðstafanir sem miða að því að draga úr líkum á líkams- og eignatjóni af völdum
 náttúruhamfara eða af annarri vá, svo sem með gerð varnarvirkja eða með öðrum
                              verndarráðstöfunum.
   Sérstakt ráð, almannavarnaráð, skal vera ríkisstjórninni til ráðgjafar um
         almannavarnir. Ráðið skal starfa með ríkislögreglustjóra þegar
 almannavarnaástand skapast. Í ráðinu eiga sæti forstjóri Landhelgisgæslunnar,
    landlæknir, ríkislögreglustjóri, forstjóri Póst- og fjarskiptastofnunar,
 forstjóri Landssíma Íslands, vegamálastjóri, veðurstofustjóri, flugmálastjóri,
framkvæmdastjóri Rauða kross Íslands, formaður Slysavarnafélagsins Landsbjörg og
   formaður Sambands íslenskra sveitarfélaga. Ráðherra skipar óháðan formann
ráðsins án tilnefningar. Ráðherra getur sett nánari reglur um aðild að ráðinu og
                                starf þess.]^1)
                             ^1)[17]L. 44/2003, 3. gr.
 7. gr. [[Lögreglustjórar fara með stjórn almannavarna, hver í sínu umdæmi, og
  skulu þeir starfa með almannavarnanefndum sem sveitarstjórnir skipa, sbr. 8.
                                    gr.]^1)
 Ráðherra er heimilt að ákveða að sveitarfélög, tvö eða fleiri, eða landshlutar
        hafi samstarf um almannavarnir og veiti gagnkvæma aðstoð.]^2)^3)
      ^1)[18]L. 44/2003, 4. gr. ^2)[19]L. 85/1985, 4. gr. ^3)Augl. 237/1986,
507/1994, 95/1996, 502/1996, 106/1998, 321/1998, 659/2001, 159/2002 og 974/2004.
    8. gr. [Í hverju sveitarfélagi skal vera starfandi almannavarnanefnd sem
   sveitarstjórn skipar. Heimilt er sveitarstjórnum að semja um að koma á fót
   sameiginlegri almannavarnanefnd, en nái slík sameining yfir tvö eða fleiri
 lögsagnarumdæmi er slík sameining háð staðfestingu ráðherra. Skal þá ráðherra
               ákveða hvaða lögreglustjóri starfi með nefndinni.
Almannavarnanefnd skal auk lögreglustjóra skipuð lykilmönnum sem stýra í starfi
sínu viðbrögðum sem tryggja öryggi hins almenna borgara gagnvart aðsteðjandi vá.
   Þær sveitarstjórnir sem að nefndinni standa ákveða fjölda nefndarmanna, en
nefndin kýs sér sjálf formann og varaformann. Sveitarstjórnir ákveða um ráðningu
 starfsmanna almannavarnanefnda og standa undir kostnaði af starfi þeirra.]^1)
                             ^1)[20]L. 44/2003, 5. gr.
 9. gr. [Hlutverk almannavarnanefnda er að skipuleggja og annast björgunar- og
   hjálparstörf vegna hættu eða tjóns sem skapast hefur vegna hernaðarátaka,
     náttúruhamfara eða af annarri vá. Þær skulu gera áætlanir um skipulag
  almannavarna í samvinnu við ríkislögreglustjóra og almannavarnaráð. Þeim er
   þannig falin framkvæmd eftirtalinna ráðstafana innan umdæma sinna samkvæmt
                      nánari reglum^1) er ráðherra setur:
     a. Skipulag og samræming hjálparstarfs og hjálparliða, þjálfun þeirra og
                                    búnaður.
   b. Eftirlit með einkavörnum í íbúðarhúsum, atvinnufyrirtækjum og stofnunum og
                           leiðbeiningar á því sviði.
    c. Bygging, búnaður og rekstur opinberra öryggisbyrgja samkvæmt áætlun sem
                              ráðherra samþykkir.
                      d. Uppbygging og rekstur stjórnstöðvar.
                e. Skipulag og uppbygging fjarskipta innan umdæmis.
                     f. Birgðasöfnun og rekstur birgðastöðva.
     g. Undirbúningur og aðstoð vegna brottflutnings fólks og móttöku fólks af
                                  hættusvæði.
          h. Aðrar ráðstafanir sem ráðherra ákveður, að fengnum tillögum
                              ríkislögreglustjóra.
Ráðherra setur með reglugerð nánari ákvæði um lágmarksviðbúnað að almannavörnum
í héraði. Ráðherra er heimilt að ákveða að ríkislögreglustjóri láti undirbúa og
 koma á lágmarksviðbúnaði í héraði á kostnað sveitarsjóðs eða sveitarsjóða hafi
               ákvæðum um lágmarksviðbúnað ekki verið hlítt.]^2)
                  ^1)[21]Rg. 107/1969. ^2)[22]L. 44/2003, 6. gr.

                            III. kafli. Hjálparlið.
10. gr. Það er borgaraleg skylda þeirra, sem eru á aldrinum 1865 ára, að gegna,
  án endurgjalds, starfi í þágu almannavarna í umdæmi, þar sem þeir dveljast,
       samkvæmt fyrirmælum, er lögreglustjóri gefur, að fengnum tillögum
  almannavarnanefndar. Ákvörðun lögreglustjóra má skjóta til dómsmálaráðherra.
Kveðja má þá, sem eru á aldrinum 1618 ára eða yfir 65 ára, til starfs, ef þeir
                               óska þess sjálfir.
  Enginn má á neinn hátt tálma því, að maður gegni starfi í þágu almannavarna.
  Þeim, sem kvaddir hafa verið til starfs, ber að koma til læknisskoðunar, ef
                               nauðsynlegt þykir.
11. gr. Ef hætta vofir yfir eða tjón hefur orðið, má kveðja hvern fulltíða mann,
   sem tiltækur er, til tafarlausrar aðstoðar við störf í þágu almannavarna.
[Á hættutíma hefur ríkislögreglustjóri ákvörðunarvald um flutning hjálparliðs á
    milli umdæma til aðstoðar á hættusvæði, að höfðu samráði við viðkomandi
                     lögreglustjóra og almannavarnaráð.]^1)
                             ^1)[23]L. 44/2003, 7. gr.
 12. gr. Þeir, sem starfa eiga í hjálparliðum, skulu taka þátt í námskeiðum og
 æfingum, sem þeir hafa verið kvaddir til. Þeim ber að hlýða fyrirmælum og fara
         eftir starfsreglum. Óheimilt er að hverfa úr starfi án leyfis.
Ef hætta vofir yfir, má starfsmaður ekki fara úr lögsagnarumdæminu án samþykkis
                  lögreglustjóra eða þess, er hann tilnefnir.
13. gr. Ef maður verður fyrir meiðslum eða tjóni á námskeiði eða æfingu, á hann
                                 rétt á bótum.
 14. gr. Dómsmálaráðherra setur reglur um starfsskyldu skv. 10. gr. Skal að því
 stefnt, að starfskvöð komi sem réttlátast niður á borgarana. Ráðherra ákveður
          hámarkstíma fyrir skyldunám og æfingar í þágu almannavarna.

                            IV. kafli. Einkavarnir.
 15. gr. Atvinnufyrirtækjum, sem hafa yfir 100 manns við störf á sama stað, er
   skylt samkvæmt fyrirmælum almannavarnanefndar að gera öryggisráðstafanir á
   vinnustað í því skyni að draga úr afleiðingum tjóns vegna hernaðaraðgerða,
                     [náttúruhamfara eða af annarri vá].^1)
 Ráðherra getur leyst fyrirtæki undan skyldu til einkavarna. Hann getur einnig,
 ef sérstaklega stendur á, fyrirskipað einkavarnir á vinnustað, enda þótt færri
                         starfi þar en segir í 1. mgr.
                             ^1)[24]L. 85/1985, 8. gr.
     16. gr. Í kaupstöðum og annars staðar, þar sem ástæða þykir til, getur
   almannavarnanefnd skipt svæðum í hverfi. Ber íbúum hvers hverfis að annast
einkavarnir með gagnkvæmri hjálp í hverfinu samkvæmt nánari reglum, sem ráðherra
                                     setur.
 17. gr. Húseigendum er skylt, hinu opinbera að kostnaðarlausu, að hafa í húsum
 sínum nauðsynleg björgunar- og eldvarnartæki, eftir því sem almannavarnanefnd
                                 ákveður nánar.
Nú er mannvirki þannig háttað, að eyðing þess eða skemmdir á því geta haft í för
með sér verulega hættu fyrir umhverfið, og getur ráðherra þá fyrirskipað eiganda
     eða umráðamanni þess að gera viðeigandi öryggisráðstafanir, enda taki
  ríkissjóður þá þátt í kostnaði eftir mati dómkvaddra manna, hafi eigi tekist
                       samkomulag um skiptingu kostnaðar.
Trúnaðarmönnum almannavarna er heimill aðgangur að fasteignum til eftirlits með
                          ráðstöfunum til einkavarna.
 18. gr. Ráðherra getur ákveðið, að sérstakar ráðstafanir til almannavarna séu
             gerðar vegna skipa, flugvéla og annarra samgöngutækja.
19. gr. Ráðherra setur með reglugerð nánari ákvæði um einkavarnir, þar sem m.a.
 verða ákveðnar hámarkskvaðir, sem leggja má á atvinnufyrirtæki og húseigendur.
 Ef fyrirmælum almannavarnanefndar um ráðstafanir til einkavarna er ekki hlýtt,
 má framkvæma þær á kostnað eiganda eða umráðamanns. Kröfu um endurheimt fylgir
                                 lögtaksréttur.
      Ákvörðun almannavarnanefndar um einkavarnir má skjóta til ráðherra.

                   V. kafli. Flutningur fólks af hættusvæðum.
20. gr. Ef brýna nauðsyn ber til, að fólk flytji af hættusvæði og komi sér fyrir
         á öruggari stöðum, getur ríkisstjórnin ákveðið brottflutning.
          Ráðherra setur reglur um áætlun og framkvæmd brottflutnings.
  21. gr. Nú hefur ríkisstjórnin tekið ákvörðun skv. 1. mgr. 20. gr., og er þá
 öllum skylt sem um það fá fyrirmæli, að flytja á þeirri stundu, á þann hátt og
                      til þess staðar, sem ákveðið verður.
  Engum er heimilt án sérstaks leyfis að flytja frá þeim stað, sem honum hefur
                                 verið vísað á.
 22. gr. Ríkisstjórninni er heimilt að taka leigunámi skip, vélknúin ökutæki og
flugvélar í því skyni að greiða fyrir brottflutningi þess fólks, sem ekki getur
séð sér sjálft fyrir farkosti, svo og lendur og hvers konar húsnæði, sem völ er
              á, flóttafólki til öryggis, skjóls og aðhlynningar.
Á neyðarstundu er heimilt að gefa eiganda eða umráðamanni húsnæðis fyrirmæli um
að taka við fólki, sem flutt hefur verið af hættusvæði, veita því húsaskjól, svo
                          og fæði, ef nauðsynlegt er.
  Sveitarfélag sem flutt er frá, greiðir kostnað vegna húsnæðis og fæðis, sem
 látið er í té, samkvæmt þessari grein, en á kröfu um endurheimt á hendur þeim,
                       sem fyrirgreiðslunnar hafa notið.

                           [VI. kafli. Hagvarnir.]^1)
                             ^1)[25]L. 85/1985, 9. gr.
        [23. gr. Forsætisráðherra skal skipa hagvarnaráð er í eiga sæti
   ráðuneytisstjórar ráðuneytanna. Ráðuneytisstjóri forsætisráðuneytisins eða
         staðgengill hans er formaður hagvarnaráðs og ráðuneytisstjóri
dómsmálaráðuneytisins er framkvæmdastjóri þess. Verkefni hagvarnaráðs er að vera
ríkisstjórninni til ráðuneytis um hagvarnir. Heimilt er ríkisstjórninni að leita
 álits hagvarnaráðs á þáttum er snerta hollustu, heilbrigðis-, stjórnsýslu- og
                  fræðsluviðbúnað vegna yfirvofandi hættu.]^1)
                             ^1)[26]L. 85/1985, 9. gr.
   [24. gr. Hagvarnaráði ber að gera ráðstafanir til þess að í ráðuneytum og
    stofnunum ríkis og sveitarfélaga sé, eftir því sem við á, gerð áætlun um
 verkefni og viðbrögð á hættutímum. Jafnframt skal hagvarnaráð gera ráðstafanir
   til þess að á einn stað verði safnað saman skýrslum um þörf fyrir birgðir
 nauðsynja til að tryggja lífsafkomu þjóðarinnar á hættutímum og gera áætlun um
 öflun viðbótarbirgða og dreifingu þeirra eða skömmtun eftir atvikum. Öllum er
skylt að gefa hagvarnaráði upplýsingar af þessu tagi, enda skal hagvarnaráð fara
                          með þær sem trúnaðarmál.]^1)
                             ^1)[27]L. 85/1985, 9. gr.
[25. gr. Hagvarnaráð getur hvenær sem er gert tillögur til ríkisstjórnarinnar um
 aðgerðir eða ákvarðanir sem það telur nauðsynlegar til að tryggja þau markmið
sem lýst er í 23. og 24. gr. Ríkisstjórninni er heimilt, ef almannaheill krefur
   vegna hættu á hernaðaraðgerðum eða af annarri sambærilegri vá, að gefa út
    fyrirmæli um sölu og dreifingu nauðsynja sem til eru í landinu eða taka
eignarnámi matvæli, eldsneyti, varahluti, lyf og aðrar nauðsynjar sem hætta er á
                        að gangi fljótt til þurrðar.]^1)
                             ^1)[28]L. 85/1985, 9. gr.
  [26. gr. Heimilt er að ákveða að starfsmaður [ríkislögreglustjóra]^1) skuli
 starfa sérstaklega að þeim málefnum er undir hagvarnaráð falla, eftir því sem
             við verður komið að mati [ríkislögreglustjóra].^1)]^2)
                ^1)[29]L. 44/2003, 8. gr. ^2)[30]L. 85/1985, 9. gr.

                         [VII. kafli.]^1) Ýmis ákvæði.
                             ^1)[31]L. 85/1985, 9. gr.
 [27. gr. Stofnunum ríkis og sveitarfélaga er skylt að ljá til almannavarna hús
    sín og tæki, eftir því sem við verður komið og án sérstaks endurgjalds.
  Ráðherra getur krafist að ríki eða sveitarfélagi verði fengið til afnota eða
  umráða lausafjármunir og fasteignir eða hluti af þeim sem brýn þörf er á til
  almannavarna, enda komi sanngjarnt verð fyrir eftir samkomulagi eða að mati
  samkvæmt lögum um framkvæmd eignarnáms. Heimilt er að gera þær breytingar á
         eignum sem þörf er á til þess að þær komi að tilætluðum notum.
  Stofnunum ríkis og sveitarfélaga, svo og fyrirtækjum og félagasamtökum, sem
     hlutverki hafa að gegna í skipulagi almannavarna samkvæmt samningi við
[ríkislögreglustjóra],^1) er skylt án endurgjalds að taka þátt í æfingum á sviði
 almannavarna í samræmi við slíkt skipulag. Ágreiningi um þátttöku í æfingu má
                        skjóta til dómsmálaráðherra.]^2)
               ^1)[32]L. 44/2003, 9. gr. ^2)[33]L. 85/1985, 10. gr.
 [28. gr.]^1) Ákveða má með reglugerð, að í húsi af tiltekinni stærð, sem byggt
 er eftir gildistöku laga þessara, skuli vera gert öryggisbyrgi fyrir þá, sem í
 húsinu búa eða starfa. Húseigandi greiðir kostnað vegna byrgisins, og skal það
     fullnægja þeim lágmarkskröfum um öryggi, sem reglugerðin kveður á um.
                             ^1)[34]L. 85/1985, 9. gr.
   [29. gr. Kostnaður skv. 5. og 6. gr. og VI. kafla greiðist úr ríkissjóði.
 Kostnaður af öðrum ráðstöfunum til almannavarna en um getur í 1. mgr. greiðist
af viðkomandi sveitarstjórnum, en ríkissjóður skal endurgreiða ^2/3 kostnaðar af
                           opinberum öryggisbyrgjum.
Sveitarfélög, sem hafa samstarf um almannavarnir, skulu skipta kostnaði samkvæmt
                                 íbúatölu.]^1)
                            ^1)[35]L. 85/1985, 11. gr.
  [30. gr.]^1) Dómsmálaráðherra setur reglugerðir samkvæmt lögum þessum, nema
                        annað sé sérstaklega tekið fram.
                             ^1)[36]L. 85/1985, 9. gr.
 [31. gr.]^1) Brot gegn lögum þessum varða sektum eða [fangelsi allt að tveimur
           árum],^2) nema þyngri refsing varði samkvæmt öðrum lögum.
               ^1)[37]L. 85/1985, 9. gr. ^2)[38]L. 82/1998, 155. gr.

References

   Visible links
   1. http://www.althingi.is/dba-bin/lawformpr.pl?lnr=1962094
   2. file://2005076.html
   3. http://www.althingi.is/dba-bin/ferill.pl?ltg=83&mnr=6
   4. file:///altext/stjtnr.html#1967030
   5. file:///altext/stjtnr.html#1979055
   6. file:///altext/stjtnr.html#1985085
   7. file://1996090.html
   8. file:///altext/stjt/1997.083.html
   9. file:///altext/stjt/1998.082.html
  10. file:///altext/stjt/2002.093.html
  11. file:///altext/stjt/2003.044.html
  12. file://2005076.html
  13. file:///altext/stjtnr.html#1967030?g1
  14. file:///altext/stjt/2003.044.html
  15. file:///altext/stjtnr.html#1985085?g1
  16. file:///altext/stjt/2003.044.html
  17. file:///altext/stjt/2003.044.html
  18. file:///altext/stjt/2003.044.html
  19. file:///altext/stjtnr.html#1985085?g4
  20. file:///altext/stjt/2003.044.html
  21. http://www.reglugerd.is/interpro/dkm/WebGuard.nsf/key2/107-1969
  22. file:///altext/stjt/2003.044.html
  23. file:///altext/stjt/2003.044.html
  24. file:///altext/stjtnr.html#1985085?g8
  25. file:///altext/stjtnr.html#1985085?g9
  26. file:///altext/stjtnr.html#1985085?g9
  27. file:///altext/stjtnr.html#1985085?g9
  28. file:///altext/stjtnr.html#1985085?g9
  29. file:///altext/stjt/2003.044.html
  30. file:///altext/stjtnr.html#1985085?g9
  31. file:///altext/stjtnr.html#1985085?g9
  32. file:///altext/stjt/2003.044.html
  33. file:///altext/stjtnr.html#1985085?g10
  34. file:///altext/stjtnr.html#1985085?g9
  35. file:///altext/stjtnr.html#1985085?g11
  36. file:///altext/stjtnr.html#1985085?g9
  37. file:///altext/stjtnr.html#1985085?g9
  38. file:///altext/stjt/1998.082.html
