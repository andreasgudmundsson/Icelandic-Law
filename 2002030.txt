                                    dálkum.

   --------------------------------------------------------------------------

                Lög um rafræn viðskipti og aðra rafræna þjónustu

                             2002 nr. 30 16. apríl

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 16. apríl 2002. EES-samningurinn: XI. viðauki tilskipun 2000/31/EB.
Breytt með [4]l. 62/2005 (tóku gildi 1. júlí 2005) og [5]l. 108/2006 (tóku gildi
                       1. nóv. 2006 skv. augl. C 1/2006).

                            I. kafli. Almenn ákvæði.
                               1. gr. Gildissvið.
         Lög þessi gilda um rafræn viðskipti og aðra rafræna þjónustu.
     Lögin gilda ekki um rafræna þjónustu sem snertir skattamálefni, vernd
    persónuupplýsinga, ólögmætt samráð eða samstilltar aðgerðir fyrirtækja,
 hagsmunagæslu lögmanna fyrir dómstólum, fjárhættustarfsemi sem felst í því að
leggja fram fé í áhættuleikjum og starfsemi lögbókenda að því marki sem í henni
                         felst beiting opinbers valds.
        Viðskiptaráðherra fer með yfirstjórn mála samkvæmt lögum þessum.
                              2. gr. Orðskýringar.
         Í lögum þessum er merking eftirfarandi hugtaka sem hér segir:
   1. Rafræn þjónusta: Þjónusta sem almennt er veitt gegn greiðslu, úr fjarlægð,
                   með rafrænum hætti að beiðni þjónustuþega.
     2. Þjónustuveitandi: Einstaklingur eða lögpersóna sem lætur í té rafræna
                                   þjónustu.
   3. Þjónustuþegi: Einstaklingur eða lögpersóna sem í atvinnuskyni eða í öðrum
                      tilgangi nýtir sér rafræna þjónustu.

                         II. kafli. Regla upprunalands.
                               3. gr. Meginregla.
Rafræn þjónusta sem þjónustuveitendur með staðfestu á Íslandi veita skal vera í
        samræmi við íslensk lög um stofnun og starfrækslu þjónustunnar.
   [Engin höft skulu vera á frelsi þjónustuveitanda með staðfestu á Evrópska
  efnahagssvæðinu, í aðildarríki stofnsamnings Fríverslunarsamtaka Evrópu eða
Færeyjum til að veita þjónustu hér á landi að því er varðar lagalegar kröfur um
                    stofnun og starfrækslu þjónustunnar.]^1)
Þjónustuveitandi telst hafa staðfestu í tilteknu ríki ef hann stundar þar virka
               atvinnustarfsemi ótímabundið í fastri starfsstöð.
                            ^1)[6]L. 108/2006, 90. gr.
                 4. gr. Almennar undantekningar frá meginreglu.
                   Ákvæði 3. gr. gilda ekki um eftirfarandi:
         1. rétt aðila til að semja um hvaða lög gildi um samninga þeirra,
                2. samningsskyldur í tengslum við neytendasamninga,
     3. formlegt gildi samninga sem stofna eða yfirfæra rétt yfir fasteignum,
þegar slíkir samningar eru háðir ófrávíkjanlegum formkröfum samkvæmt lögum þess
                          ríkis þar sem fasteignin er,
                         4. höfundarétt og skyld réttindi,
        5. að hvaða marki óumbeðnar viðskiptaorðsendingar í tölvupósti eru
                                  leyfilegar,
    6. útgáfu rafeyris af hálfu fyrirtækja sem veitt hefur verið undanþága skv.
                         8. gr. tilskipunar 2000/46/EB,
        7. markaðssetningu bréfa í verðbréfasjóðum skv. 44. gr. tilskipunar
                                 85/611/EBE, og
    8. staðfesturétt og rétt til að veita tryggingaþjónustu samkvæmt tilskipun
 92/49/EBE, tilskipun 92/96/EBE, tilskipun 88/357/EBE og tilskipun 90/619/EBE.
                5. gr. Einstakar undantekningar frá meginreglu.
   Stjórnvöld geta í einstökum tilfellum vikið frá ákvæðum 2. mgr. 3. gr. og
   takmarkað frjálst flæði rafrænnar þjónustu ef takmörkun er nauðsynleg til
                                    verndar:
               1. almennu siðferði, allsherjarreglu, almannaöryggi,
                           2. lífi og heilsu manna, eða
                                   3. neytendum.
  Takmarkanir skv. 1. mgr. mega því aðeins beinast að þjónustuveitanda að hann
brjóti gegn þeim verndarhagsmunum sem þar eru nefndir eða að veruleg hætta sé á
að hann muni brjóta gegn þeim. Takmarkanirnar skulu ekki ganga lengra en nauðsyn
                                    ber til.
   Ekki er heimilt að grípa til sérstakra aðgerða skv. 1. mgr. gegn einstökum
þjónustuveitendum nema aðildarríki þar sem þjónustuveitandi hefur staðfestu hafi
  vanrækt, þrátt fyrir beiðni íslenskra stjórnvalda, að grípa til aðgerða gegn
 brotum eða að úrræðin hafi verið ófullnægjandi. Tilkynna skal Eftirlitsstofnun
     EFTA og því ríki þar sem umræddur þjónustuveitandi hefur staðfestu um
  fyrirhugaðar aðgerðir. Þetta á þó ekki við um lögbann eða rannsókn sakamáls.
Í áríðandi málum geta stjórnvöld vikið frá ákvæðum 3. mgr. Í þeim tilvikum skal
tilkynna um aðgerðirnar svo skjótt sem kostur er til Eftirlitsstofnunar EFTA og
til þess aðildarríkis þar sem þjónustuveitandi hefur staðfestu. Í tilkynningunni
           skal gefið til kynna hvers vegna málið er talið áríðandi.
   [Ákvæði 3. og 4. mgr. skulu eiga við um þjónustuveitendur með staðfestu í
    aðildarríki stofnsamnings Fríverslunarsamtaka Evrópu og í Færeyjum og um
 tilkynningar íslenskra stjórnvalda til þarlendra stjórnvalda eftir því sem við
                                     á.]^1)
                            ^1)[7]L. 108/2006, 91. gr.

                         III. kafli. Upplýsingaskylda.
                          6. gr. Almennar upplýsingar.
    Þjónustuveitandi skal veita greiðan og samfelldan aðgang að eftirfarandi
                              upplýsingum um sig:
                                     1. nafni,
                  2. heimilisfangi þar sem hann hefur staðfestu,
                                   3. kennitölu,
    4. póstfangi, netfangi og öðrum þeim upplýsingum sem gera mögulegt að hafa
                        samband við hann á greiðan hátt,
                    5. virðisaukaskattsnúmeri þjónustuveitanda,
     6. þeirri opinberu skrá sem hann er skráður hjá, svo sem hlutafélagaskrá,
                      samvinnufélagaskrá eða firmaskrá, og
            7. leyfi og eftirlitsaðila ef starfsemi hans er háð leyfum.
   Ef um lögverndað starf er að ræða skal þjónustuveitandi einnig tilgreina:
                   1. starfsheiti og í hvaða landi það er veitt,
    2. samtök sem þjónustuveitandi eða fyrirsvarsmaður hans er skráður hjá, og
   3. gildandi starfs- eða siðareglur og með hvaða hætti er unnt að nálgast þær.
Ef verð er gefið upp í tengslum við rafræna þjónustu skal það gert með skýrum og
    ótvíræðum hætti. Þegar rafrænni þjónustu er eingöngu beint að íslenskum
                  neytendum skulu skattar innifaldir í verði.
               7. gr. Upplýsingar í tengslum við markaðssetningu.
Þjónustuveitandi skal tryggja að upplýsingar í tengslum við markaðssetningu, sem
   er hluti af eða myndar rafræna þjónustu, séu settar fram með þeim hætti að
auðvelt sé að bera kennsl á þann einstakling eða lögpersónu sem stendur að baki
                              markaðssetningunni.
  Kynning á tilboði, keppni og leik skal vera sett fram á skýran og ótvíræðan
 hátt. Sama gildir um skilyrði sem fullnægja þarf til að geta tekið tilboði eða
                         tekið þátt í keppni eða leik.

                         IV. kafli. Rafrænir samningar.
                8. gr. Rafrænir samningar jafngildir skriflegum.
 Ef gerð er krafa um skriflegan samning í lögum, stjórnvaldsfyrirmælum eða með
öðrum hætti er fullnægjandi að mæta þeirri kröfu með rafrænum samningi, enda sé
       samningurinn aðgengilegur báðum aðilum og unnt að varðveita hann.
  Ákvæði 1. mgr. gilda einnig um kröfur til skriflegra tilkynninga eða annarra
 aðgerða sem aðilar samnings þurfa að framkvæma í tengslum við samningssamband
 þeirra og samkvæmt lögum, stjórnvaldsfyrirmælum eða með öðrum hætti skulu vera
                                  skriflegar.
   Ákvæði 1. og 2. mgr. gilda ekki um samninga á sviði sifja- og erfðaréttar,
stimpilskylda samninga og samninga sem stofna eða yfirfæra rétt yfir fasteignum,
    nema þegar um leigurétt er að ræða. Þá gilda þau ekki um þinglýsingar og
                               lögbókandagerðir.
                      9. gr. Upplýsingaskylda við pöntun.
  Þjónustuveitandi skal veita eftirfarandi upplýsingar með skýrum og ótvíræðum
                 hætti áður en þjónustuþegi leggur inn pöntun:
       1. hvaða tæknileg skref beri að taka til þess að ljúka samningsgerð,
               2. hvort þjónustuveitandinn varðveiti gerðan samning,
               3. hvort og þá hvernig samningur verði aðgengilegur,
   4. um tæknilegar leiðir til þess að finna og leiðrétta innsláttarvillur áður
                               en pöntun er gerð,
              5. um þau tungumál sem unnt er að gera samninginn á, og
    6. hvaða siðareglum hann fylgi og hvernig unnt sé að nálgast þær á rafrænu
                                     formi.
  Ákvæði 1. mgr. eru frávíkjanleg ef enginn aðili samningsins er neytandi. Þau
 skulu ekki gilda um samninga sem eru einvörðungu gerðir með því að skiptast á
             tölvupóstssendingum eða með öðrum sambærilegum hætti.
Almennir samningsskilmálar og almenn skilyrði skulu látin í té með þeim hætti að
              þjónustuþegi geti varðveitt þau og kallað þau fram.
                    10. gr. Staðfesting á móttöku pöntunar.
 Þjónustuveitandi skal staðfesta móttöku pöntunar frá þjónustuþega með rafrænum
                                hætti án tafar.
  Pöntun og staðfesting telst móttekin þegar aðilarnir, sem þeim er beint til,
                              hafa aðgang að þeim.
 Ákvæði 1. og 2. mgr. eru frávíkjanleg ef enginn aðili samningsins er neytandi.
 Ákvæði 1. mgr. skulu ekki gilda um samninga sem eru einvörðungu gerðir með því
      að skiptast á tölvupóstssendingum eða með öðrum sambærilegum hætti.
                 11. gr. Aðrar skyldur áður en pöntun er gerð.
   Þjónustuveitandi skal gefa þjónustuþega kost á skilvirkum og aðgengilegum
tæknilegum leiðum til þess að finna og leiðrétta innsláttarvillur áður en pöntun
                                    er gerð.
  Ákvæði 1. mgr. eru frávíkjanleg ef enginn aðili samningsins er neytandi. Þau
 skulu ekki gilda um samninga sem eru einvörðungu gerðir með því að skiptast á
             tölvupóstssendingum eða með öðrum sambærilegum hætti.

                 V. kafli. Takmörkun ábyrgðar milligönguaðila.
                   12. gr. Takmörkun ábyrgðar vegna miðlunar.
Þjónustuveitandi sem miðlar gögnum sem þjónustuþegi lætur í té um fjarskiptanet
 eða veitir aðgang að fjarskiptaneti ber ekki ábyrgð vegna miðlunar gagnanna að
                      því tilskildu að þjónustuveitandinn:
                       1. eigi ekki frumkvæði að miðluninni,
              2. velji ekki viðtakanda þeirra gagna sem er miðlað, og
               3. velji hvorki né breyti þeim gögnum sem er miðlað.
Ákvæði 1. mgr. gilda um sjálfvirka, millistigs- og skammtímageymslu þeirra gagna
                       sem eru flutt að því tilskildu að:
                  1. geymslan sé óhjákvæmileg vegna miðlunar, og
         2. gögnin séu ekki geymd lengur en nauðsynlegt er vegna miðlunar.
                13. gr. Takmörkun ábyrgðar vegna skyndivistunar.
Þjónustuveitandi sem miðlar gögnum sem þjónustuþegi lætur í té um fjarskiptanet
 eða veitir aðgang að fjarskiptaneti ber ekki ábyrgð á sjálfvirkri, millistigs-
 og skammtímageymslu þeirra gagna, sem er eingöngu gerð í þeim tilgangi að auka
      skilvirkni við miðlun til annarra þjónustuþega, að því tilskildu að
                              þjónustuveitandinn:
                             1. breyti ekki gögnunum,
                   2. fullnægi skilyrðum um aðgang að gögnunum,
    3. fari eftir viðurkenndum reglum í atvinnugreininni um uppfærslu gagnanna,
                                       og
   4. grípi ekki inn í löglega notkun viðurkenndrar tækni í atvinnugreininni sem
          notuð er til að komast yfir upplýsingar um notkun gagnanna.
  Takmörkun ábyrgðar skv. 1. mgr. er háð því að þjónustuveitandi fjarlægi eða
            hindri aðgang að gögnunum um leið og hann hefur fengið:
       1. rökstudda vitneskju um að dómstóll eða stjórnvald hafi fyrirskipað
               brottfellingu eða hindrun aðgangs að gögnunum, eða
        2. rökstudda vitneskju þess efnis að gögnin hafi verið fjarlægð úr
fjarskiptaneti við upptök miðlunar eða að hindraður hafi verið aðgangur að þeim
                                      þar.
                   14. gr. Takmörkun ábyrgðar vegna hýsingar.
  Þjónustuveitandi sem hýsir gögn sem látin eru í té af þjónustuþega ber ekki
ábyrgð á þeim að því tilskildu að hann fjarlægi þau eða hindri aðgang að þeim án
                       tafar eftir að hann hefur fengið:
     1. vitneskju um að sýslumaður hafi lagt lögbann við hýsingu gagnanna eða
     dómur hafi fallið um brottfellingu þeirra eða hindrun aðgangs að þeim,
   2. tilkynningu skv. 15. gr., ef um meint brot gegn ákvæðum höfundalaga er að
                                   ræða, eða
                   3. vitneskju um gögn sem innihalda barnaklám.
Ákvæði 1. mgr. um takmörkun ábyrgðar gildir ekki þegar þjónustuþegi kemur fram í
                   umboði eða undir stjórn þjónustuveitanda.
                    15. gr. Tilkynning til þjónustuveitanda.
           Tilkynning skv. 2. tölul. 1. mgr. 14. gr. skal innihalda:
          1. nafn sendanda, heimilisfang og frekari upplýsingar sem gera
           þjónustuveitanda kleift að komast í samband við sendanda,
          2. nafn rétthafa, heimilisfang og frekari upplýsingar sem gera
           þjónustuveitanda kleift að komast í samband við rétthafa,
    3. tilgreiningu og staðsetningu þeirra gagna sem krafist er að felld verði
                     brott eða komið í veg fyrir aðgang að,
       4. tilgreiningu hugverks eða listflutnings sem er grundvöllur kröfu,
            5. yfirlýsingu um að upplýsingar í tilkynningu séu réttar,
     6. yfirlýsingu um að sendandi sé rétthafi eða hafi umboð frá rétthafa, og
                             7. undirskrift sendanda.
Séu verulegir annmarkar á tilkynningu skv. 1. mgr. ber þjónustuveitanda ekki að
  bregðast við henni. Ef annmarkar tilkynningar eru einungis minni háttar skal
   þjónustuveitandi án tafar gefa sendanda tækifæri til að bæta þar úr. Verði
     sendandi ekki við þeim tilmælum hefur tilkynningin ekki áhrif á ábyrgð
                               þjónustuveitanda.
                      16. gr. Tilkynning til þjónustuþega.
 Þjónustuveitandi skal tilkynna þjónustuþega um brottfellingu gagna eða hindrun
 aðgangs að gögnum í samræmi við 14. gr. um leið og hún fer fram og senda honum
  afrit tilkynningar skv. 15. gr. Skal hann þá einnig tilkynna þjónustuþega um
              rétt hans til að senda gagntilkynningu skv. 17. gr.
                    17. gr. Aðgangur veittur að gögnum á ný.
Telji þjónustuþegi brottfellingu eða hindrun aðgangs að gögnum ekki eiga við rök
að styðjast er honum unnt að krefjast þess af þjónustuveitanda að veittur verði
    aðgangur að gögnum á ný. Slíkt skal gert með gagntilkynningu sem geymir:
   1. nafn þjónustuþega, heimilisfang og frekari upplýsingar sem gera kleift að
                           komast í samband við hann,
                  2. málavexti og rök fyrir kröfum þjónustuþega,
       3. tilgreiningu gagna sem krafist er að veittur verði aðgangur að og
                            staðsetningu þeirra, og
                           4. undirskrift þjónustuþega.
 Fái þjónustuveitandi gagntilkynningu, sem ekki eru verulegir annmarkar á, skal
 hann tilkynna sendanda tilkynningar skv. 15. gr. um kröfuna án tafar og senda
   honum afrit gagntilkynningar. Skal honum einnig tilkynnt að aðgangur verði
  veittur að gögnunum á ný, nema fram komi upplýsingar innan tveggja vikna um
höfðun dómsmáls vegna málsins. Berist þjónustuveitanda ekki vitneskja um höfðun
 dómsmáls vegna málsins innan tveggja vikna frá sendingu tilkynningar samkvæmt
 þessari málsgrein skal hann verða við kröfu um aðgang að gögnum á ný án tafar.
   Séu verulegir annmarkar á kröfu skv. 1. mgr. ber þjónustuveitanda ekki að
     bregðast við henni. Ef annmarkar kröfu eru einungis minni háttar skal
          þjónustuveitandi gefa sendanda tækifæri til að bæta þar úr.
                            18. gr. Skaðabótaábyrgð.
Nú kemst dómstóll að þeirri niðurstöðu að brottfelling gagna eða hindrun aðgangs
 að þeim hafi ekki verið réttmæt og skal þá sá sem fór fram á brottfellingu eða
  hindrun bæta þann miska og það fjártjón, þar á meðal spjöll á lánstrausti og
 viðskiptahagsmunum, sem telja má að brottfellingin eða hindrunin hafi valdið.
Sama gildir gagnvart þeim sem krafist hefur að aðgangur verði veittur að gögnum
    á ný ef dómstóll kemst að þeirri niðurstöðu að sú aðgerð hafi ekki verið
     réttmæt. Heimilt er að dæma skaðabætur eftir álitum ef ljóst þykir að
      fjárhagslegt tjón hafi orðið en ekki er unnt að sanna fjárhæð þess.

                            VI. kafli. Ýmis ákvæði.
                               19. gr. Eftirlit.
[Neytendastofa]^1) hefur eftirlit með að farið sé eftir 6.7. gr. og 9.11. gr.
 laga þessara. Ef brotið er gegn ákvæðum þessum gilda ákvæði [laga um eftirlit
      með óréttmætum viðskiptaháttum og gagnsæi markaðarins]^1) um úrræði
             [Neytendastofu],^1) stjórnvaldssektir og málsmeðferð.
                             ^1)[8]L. 62/2005, 13. gr.
                              20. gr. Tengiliður.
Viðskiptaráðuneytið skal vera tengiliður vegna samstarfs við önnur aðildarríki á
 Evrópska efnahagssvæðinu um rafræn viðskipti. Þá skal viðskiptaráðuneytið vera
 tengiliður þar sem þjónustuþegar og þjónustuveitendur geta aflað sér almennra
       upplýsinga um rafræna þjónustu, þar á meðal um samningsréttindi og
 samningsskyldur, úrræði í deilumálum og upplýsingar um stjórnvöld, samtök eða
   stofnanir sem geta veitt frekari upplýsingar. Ráðuneytið getur falið öðrum
aðilum að vera tengiliður samkvæmt ákvæði þessu eftir nánari reglum sem ráðherra
                                     setur.
                              21. gr. Innleiðing.
 Lög þessi eru sett með hliðsjón af ákvörðun sameiginlegu EES-nefndarinnar nr.
  91/2000 um breytingu á XI. viðauka við EES-samninginn frá 2. maí 1992 og til
 þess að taka upp í innlendan rétt ákvæði tilskipunar Evrópuþingsins og ráðsins
2000/31/EB frá 8. júní 2000 um tiltekna lagalega þætti þjónustu, einkum rafrænna
viðskipta, í tengslum við upplýsingasamfélagið á innri markaðnum (tilskipun um
     rafræn viðskipti). Lög þessi hafa verið tilkynnt í samræmi við ákvæði
    tilskipunar 98/34/EB sem setur reglur um tilhögun upplýsingaskipta vegna
                               tæknilegra reglna.
                              22. gr. Gildistaka.
                         Lög þessi öðlast þegar gildi.
                                    23. gr.
                                    24. gr.
                                    25. gr.
 Ákvæði til bráðabirgða. Endurskoða skal ákvæði 19. gr. laga þessara þegar fimm
  ár eru liðin frá gildistöku þeirra með hliðsjón af reynslu af eftirlitinu og
                                 umfangi þess.

References

   Visible links
   1. http://www.althingi.is/dba-bin/lawformpr.pl?lnr=2002030
   2. http://www.althingi.is/dba-bin/ferill.pl?ltg=127&mnr=489
   3. http://www.althingi.is/altext/127/s/0774.html
   4. file://2005062.html
   5. file:///altext/stjt/2006.108.html
   6. file:///altext/stjt/2006.108.html
   7. file:///altext/stjt/2006.108.html
   8. file://2005062.html#g13
