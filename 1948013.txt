                                    dálkum.

   --------------------------------------------------------------------------

 Lög um heimild til að staðfesta fyrir Íslands hönd alþjóðasamning um réttindi
                               Sameinuðu þjóðanna

                              1948 nr. 13 1. mars

   --------------------------------------------------------------------------

                            Tóku gildi 8. mars 1948.
  1. gr. Ríkisstjórninni er heimilt að staðfesta^1) fyrir Íslands hönd samning
þann um réttindi Sameinuðu þjóðanna (Convention on the Privileges and Immunities
of the United Nations), sem samþykktur var á allsherjarþingi Sameinuðu þjóðanna
     hinn 13. febrúar 1946 og prentaður er sem fylgiskjal með lögum þessum.
                            ^1)Augl. Stjtíð. A 55/1948.
 2. gr. Þegar samningur sá, er um ræðir í 1. gr., hefur verið staðfestur, skulu
                    ákvæði hans hafa lagagildi hér á landi.

                                  Fylgiskjal.
                Alþjóðasamningur um réttindi Sameinuðu þjóðanna
      (Convention on the Privileges and Immunities of the United Nations).
                             I. kafli. Aðildarhæfi.
           1. gr. Sameinuðu þjóðirnar skulu taldar persóna að lögum.
                           Þær skulu til þess bærar:
                          a. að vera aðilar að samningum;
                  b. að eignast og afsala fasteignum eða lausafé;
                           c. að sækja mál fyrir rétti.

                 II. kafli. Fasteignir, sjóðir og aðrar eignir.
  2. gr. Sameinuðu þjóðirnar, eignir þeirra og eigur, skulu, hvar sem þær eru,
 undanþegnar hvers konar lögsókn, nema því aðeins, að stofnunin hafi í ákveðnu
    tilviki afsalað sér undanþágu þessari. Þar er þó áskilið, að slíkt afsal
            undanþágu feli eigi í sér heimild til aðfarar að lögum.
   3. gr. Bækistöðvar hinna Sameinuðu þjóða skulu friðhelgar. Eignir og eigur
 Sameinuðu þjóðanna, hvar sem þær kunna að geymast, skulu undanþegnar rannsókn,
 eignaupptöku, eignarnámi og hvers konar öðrum afskiptum af hálfu framkvæmdar-,
                           dóms- eða löggjafarvalds.
 4. gr. Skjalasafn Sameinuðu þjóðanna og hvers konar plögg, sem í þess eign eða
                 vörslu eru, skulu friðhelg, hvar sem þau eru.
  5. gr. Án tillits til fjárhagshamla eða gjaldfrests skal Sameinuðu þjóðunum
                                    heimilt:
   a. að eiga fjármagn í gulli eða hvers konar gjaldeyri og hafa bankareikninga
                           í hvers konar gjaldmiðli;
    b. að yfirfæra sjóði sína, gull eða gjaldeyri frá einu ríki til annars, eða
          innan sérhvers ríkis, og hafa skipti á gjaldeyri eftir vild.
 6. gr. Í framkvæmdum samkvæmt 5. gr. að framan skulu Sameinuðu þjóðirnar taka
til greina hvers konar tillögur frá ríkisstjórnum hinna ýmsu meðlima, eftir því
                 sem samrýmanlegt er hagsmunum stofnunarinnar.
     7. gr. Sameinuðu þjóðirnar, eigur þeirra, tekjur og eignir skulu vera:
       a. undanþegnar öllum beinum sköttum; það er þó áskilið, að Sameinuðu
þjóðirnar fari ekki fram á undanþágu frá sköttum, sem í eðli sínu eru endurgjald
                           fyrir tiltekin hlunnindi;
    b. undanþegnar tollum og hvers konar hömlum og banni á inn- og útflutningi,
  að því er snertir muni, sem Sameinuðu þjóðirnar flytja til lands eða frá til
 eigin notkunar. Það er þó áskilið, að eigi skuli munir, sem þannig eru fluttir
  inn, seldir í því landi, án þess að fylgt sé þeim skilyrðum, sem ríkisstjórn
                           þess lands kann að setja;
   c. undanþegnar tollum, inn- og útflutningshömlum og banni í sambandi við rit
                            og aðrar útgáfur sínar.
8. gr. Enda þótt Sameinuðu þjóðirnar muni almennt ekki fara fram á undanþágu frá
leyfisgjöldum og sköttum vegna sölu fasteigna eða lausafjár, þar sem slík gjöld
  eru innifalin í söluverði, munu aðilar Sameinuðu þjóðanna þó, þegar unnt er,
 gera nauðsynlegar ráðstafanir til þess, að slík gjöld séu endurgreidd, þar sem
     um er að ræða þýðingarmikil kaup á eignum til afnota fyrir stofnunina.

                  III. kafli. Hlunnindi varðandi samgöngumál.
9. gr. Sameinuðu þjóðirnar skulu innan meðlimsríkjanna eigi njóta verri kjara en
    fulltrúar erlendra ríkja að því er snertir forgangsleyfi og gjöld fyrir
  póstsendingar, símskeyti og önnur fjarskipti; þá skulu þær og í sambandi við
 fréttaflutning og upplýsingar til blaða og útvarps eiga rétt á sama gjaldtaxta
  og notaður er við fréttasendingar blaða. Ritskoðun skal eigi beita að því er
               snertir opinber bréfaviðskipti Sameinuðu þjóðanna.
 10. gr. Sameinuðu þjóðunum skal heimilt að nota dulmál og senda og taka á móti
  pósti með sérstökum sendiboðum eða í póstpokum, sem háðir séu sömu reglum og
               gilda um slíkar sendingar fulltrúa erlendra ríkja.

                       IV. kafli. Fulltrúar meðlimsríkja.
 11. gr. Fulltrúar aðila hjá aðal- og aukastofnunum Sameinuðu þjóðanna svo og á
  alþjóðafundum, sem kvaddir eru saman á vegum Sameinuðu þjóðanna, skulu njóta
 eftirtalinna sérréttinda, meðan þeir rækja skyldustörf sín eða eru á ferðalagi
                              til fundar eða frá:
   a. undanþágu frá handtökum og gæsluvarðhaldi, löghaldi á farangri svo og frá
      lögsókn vegna ummæla í ræðu eða riti, meðan þeir gæta starfa sinna;
                     b. friðhelgi varðandi skjöl öll og plögg;
   c. réttar til að nota dulmál og taka á móti póstsendingum með sendiboðum eða
                            í innsigluðum póstpokum;
   d. undanþágu fyrir sjálfa sig og maka sína frá innflytjendahömlum, skráningu
 útlendinga eða þegnskyldu í því ríki, sem þau dvelja í eða ferðast gegnum við
                                skyldustörf sín;
       e. sömu réttinda og fulltrúar erlendra ríkja, sem í landinu dvelja um
       stundarsakir, að því er snertir gjaldeyris- eða yfirfærsluhömlur;
     f. sömu sérréttinda varðandi farangur og fulltrúar erlendra ríkja njóta;
     g. annarra þeirra sérréttinda, sem ekki eru ósamrýmanleg því, er að ofan
segir og fulltrúar erlendra ríkja njóta, þó þannig, að embættismenn þessir skulu
   ekki eiga rétt á undanþágu frá tollgreiðslum á innfluttum vörum (öðrum en
          persónulegum farangri) eða frá leyfisgjöldum og söluskatti.
 12. gr. Til þess að tryggja fulltrúum meðlimsríkja hjá aðal- og aukastofnunum
 Sameinuðu þjóðanna og á alþjóðafundum, sem kvaddir eru saman á vegum Sameinuðu
 þjóðanna, fullkomið málfrelsi og óháða framkvæmd skyldustarfa, skal undanþága
þeirra frá lögsókn vegna ummæla þeirra í ræðu eða riti og hvers konar verknaðar
  við framkvæmd skyldustarfa haldast óbreytt, enda þótt aðilar þessir séu eigi
                         lengur fulltrúar meðlimsríkja.
 13. gr. Þar sem skattgreiðslan er bundin lögheimili, skal dvöl fulltrúa aðila
 hjá aðal- eða aukastofnunum Sameinuðu þjóðanna og á alþjóðafundum, sem kvaddir
             eru saman á þeirra vegum, eigi talin til lögheimilis.
14. gr. Eigi eru sérréttindi veitt fulltrúum aðila þeirra sjálfra vegna, heldur
    til þess að tryggja óháða framkvæmd skyldustarfa þeirra í þágu Sameinuðu
þjóðanna. Meðlimsríki er því eigi einungis heimilt, heldur ber því skylda til að
falla frá undanþágu fulltrúa síns, hvenær sem það ríki telur, að undanþága mundi
 hefta réttan gang máls og brottfall hennar sé samrýmanlegt því sjónarmiði, sem
                      til grundvallar undanþágunni liggur.
 15. gr. Ákvæði 11., 12. og 13. gr. eiga ekki við, þegar um er að ræða samband
 fulltrúa við yfirvöld ríkis þess, sem hann er ríkisborgari í eða er eða hefur
                             verið fulltrúi fyrir.
16. gr. Í kafla þessum skal hugtakið fulltrúi talið ná yfir alla aðalfulltrúa,
          varafulltrúa, ráðunauta, sérfræðinga og ritara sendinefnda.

                            V. kafli. Embættismenn.
 17. gr. Aðalritari mun ákveða flokka þeirra embættismanna, sem fyrirmæli þessa
     kafla og VII. kafla skuli ná til. Skal hann leggja flokkun þessa fyrir
allsherjarþingið. Síðan skal flokkunin tilkynnt ríkisstjórnum allra meðlimsríkja
    Sameinuðu þjóðanna. Nöfn embættismanna þeirra, sem til hinna ýmsu flokka
           teljast, skal jafnan tilkynna ríkisstjórnum meðlimsríkja.
                 18. gr. Embættismenn Sameinuðu þjóðanna skulu:
   a. undanþegnir lögsókn vegna ummæla sinna í ræðu eða riti svo og vegna allra
                              embættisverka sinna;
     b. undanþegnir sköttum af launum sínum og tekjum frá Sameinuðu þjóðunum;
                            c. undanþegnir þegnskyldu;
         d. undanþegnir ásamt mökum sínum og skyldmennum á framfæri þeirra
                  innflytjendahömlum og skráningu útlendinga;
       e. njóta sömu sérréttinda varðandi gjaldeyrisyfirfærslu og veitt eru
  hliðstæðum embættismönnum, sem eru fulltrúar erlendra ríkja í hlutaðeigandi
                                     landi;
        f. eiga, þegar ófriður vofir yfir, kost á fyrir sjálfa sig, maka og
skyldmenni á þeirra framfæri sömu hlunnindum varðandi heimflutning og fulltrúar
                                erlendra ríkja;
    g. eiga rétt á að flytja inn án tollgreiðslu húsgögn sín og búsmuni, þegar
     þeir í fyrsta sinn flytjast til embættisstarfa í hlutaðeigandi landi.
19. gr. Auk þeirra sérréttinda, sem til eru tekin í 18. gr., skulu aðalritari og
  allir aðstoðaraðalritarar njóta, að því er sjálfa þá varðar, maka þeirra og
ófjárráða börn þeirra, sömu sérréttinda, sem veitt eru fulltrúum erlendra ríkja
                              samkvæmt þjóðarétti.
20. gr. Sérréttindi eru veitt embættismönnum vegna hagsmuna Sameinuðu þjóðanna,
  en eigi sjálfra þeirra vegna. Aðalritara skal heimilt og skylt að falla frá
sérréttindum embættismanna, þegar þau að hans áliti mundu hefta réttan gang máls
og brottfall undanþágunnar er samrýmanlegt sjónarmiðum þeim, sem til grundvallar
    undanþágunni liggja. Öryggisráði skal heimilt að falla frá sérréttindum
                                  aðalritara.
   21. gr. Sameinuðu þjóðirnar skulu hafa samvinnu við hlutaðeigandi yfirvöld
    meðlimsríkjanna til þess að auðvelda réttan gang mála, tryggja framkvæmd
    lögreglusamþykkta og koma í veg fyrir sérhverja misnotkun í sambandi við
                  sérréttindi þau, er um ræðir í þessum kafla.

              VI. kafli. Sérfræðingar á vegum Sameinuðu þjóðanna.
 22. gr. Sérfræðingar (aðrir en embættismenn, sbr. V. kafla), sem í sendiförum
  eru fyrir Sameinuðu þjóðirnar, skulu, meðan á slíku ferðalagi stendur eða í
sambandi við það, njóta þeirra sérréttinda, sem nauðsynleg eru til þess að þeir
                        fái óháðir rækt skyldustörf sín.
                          Sérstaklega skal þeim veitt:
         a. undanþága frá handtöku, gæsluvarðhaldi og löghaldi á farangri;
     b. undanþága frá lögsókn varðandi ummæli sín í ræðu eða riti svo og hvers
             konar verk, sem unnin eru í sambandi við sendiförina.
        Undanþága þessi skal haldast einnig eftir að sendiförinni er lokið;
                  c. friðhelgi fyrir hvers konar skjöl og plögg;
     d. réttindi til að nota dulmál gagnvart Sameinuðu þjóðunum og taka á móti
     pósti og skjölum frá sérstökum sendiboðum eða í innsigluðum póstpokum;
    e. sömu hlunnindi og fulltrúar erlendra ríkja í sérstökum sendiförum njóta,
          að því er snertir gjaldeyrisyfirfærslu og gjaldeyrishömlur;
   f. sömu réttindi og fulltrúum erlendra ríkja eru veitt varðandi persónulegan
                                   farangur.
23. gr. Sérréttindi eru veitt sérfræðingum vegna hagsmuna Sameinuðu þjóðanna, en
ekki vegna persónulegra hagsmuna sérfræðinganna. Aðalritara skal heimilt og ber
skylda til að falla frá undanþáguheimild sérfræðings, ef slík undanþága mundi að
hans áliti hefta réttan gang máls og brottfall hennar er samrýmanlegt hagsmunum
                              Sameinuðu þjóðanna.

           VII. kafli. Ferðabréf Sameinuðu þjóðanna (laissez-passer).
 24. gr. Sameinuðu þjóðunum skal heimilt að gefa út ferðabréf (laissez-passer)
 fyrir embættismenn sína. Ferðabréf þessi skulu viðurkennd og virt sem löggild
            ferðaskírteini af yfirvöldum meðlimsríkja, sbr. 25. gr.
 25. gr. Umsóknir um áritanir á ferðabréf Sameinuðu þjóðanna (þar sem þeirra er
 krafist), skulu afgreiddar svo fljótt sem auðið er, enda fylgi þeim yfirlýsing
  um, að handhafar þeirra séu á ferðalagi á vegum Sameinuðu þjóðanna. Auk þess
      skal greitt fyrir tafarlausu ferðalagi handhafa ferðabréfa þessara.
   26. gr. Sams konar hlunnindi og veitt eru skv. 25. gr. skulu einnig veitt
sérfræðingum og öðrum aðilum, sem í stað ofangreindra ferðabréfa sýna skírteini
              um það, að þeir ferðist á vegum Sameinuðu þjóðanna.
27. gr. Aðalritari, aðstoðaraðalritarar og forstjórar, sem ferðast með ferðabréf
 Sameinuðu þjóðanna og á vegum þeirra, skulu njóta sömu hlunninda og fulltrúar
                             erlendra ríkja njóta.
    28. gr. Ákvæðum þessa kafla má einnig fylgja að því er snertir hliðstæða
   embættismenn sérstofnana Sameinuðu þjóðanna, enda séu ákvæði þessa efnis í
     samningum við þær stofnanir, sbr. 63. gr. sáttmála Sameinuðu þjóðanna.

                         VIII. kafli. Lausn deilumála.
         29. gr. Sameinuðu þjóðirnar skulu kveða á um viðeigandi lausn:
     a. ágreiningsatriða, sem rísa kunna í sambandi við samninga, eða annarra
   deilumála á einkamálaréttarsviðinu, sem Sameinuðu þjóðirnar eru aðilar að;
   b. deilumála, sem snerta embættismann Sameinuðu þjóðanna, sem vegna embættis
síns nýtur sérréttinda, enda hafi aðalritari eigi fallið frá þeim sérréttindum.
  30. gr. Hvers konar ágreiningi um skýringu eða framkvæmd samnings þessa skal
skotið til milliríkjadómsins, nema því aðeins, að samkomulag verði með aðilum um
   að notfæra sér aðra leið til úrskurðar. Ef ágreiningur rís milli Sameinuðu
  þjóðanna annars vegar og meðlimsríkis hins vegar, skal óskað álitsgerðar um
 lögfræðileg atriði, sem um er deilt, í samræmi við 96. gr. sáttmála Sameinuðu
 þjóðanna og 65. gr. samþykktar milliríkjadómsins. Álitsgerð dómsins skal talin
                             bindandi fyrir aðila.
                                   Lokakafli.
31. gr. Samningur þessi skal lagður fyrir öll meðlimsríki Sameinuðu þjóðanna til
                                 staðfestingar.
 32. gr. Staðfesting fer fram með afhendingu staðfestingarskjals til aðalritara
Sameinuðu þjóðanna. Samningurinn gengur í gildi fyrir hvern aðila þann dag, sem
                    staðfestingarskjal þess aðila er afhent.
    33. gr. Aðalritari skal tilkynna öllum meðlimsríkjum Sameinuðu þjóðanna
                   afhendingu hinna ýmsu staðfestingarskjala.
  34. gr. Afhending staðfestingarskjals skal skilin svo, að hlutaðeigandi ríki
               hafi samrýmt löggjöf sína ákvæðum samnings þessa.
35. gr. Samningur þessi skal halda gildi sínu milli Sameinuðu þjóðanna og hvers
þess ríkis, sem afhent hefur staðfestingarskjal sitt, meðan það ríki er meðlimur
     hinna Sameinuðu þjóða, eða þangað til allsherjarþingið hefur fallist á
 endurskoðun samnings þessa og það ríki hefur gerst aðili að hinum endurskoðaða
                                   samningi.
  36. gr. Aðalritara skal heimilt að gera viðbótarsamninga við meðlimsríki um
        breytingar á samningi þessum að því er snertir það ríki. Slíkir
           viðbótarsamningar skulu háðir samþykki allsherjarþingsins.

References

   Visible links
   1. http://www.althingi.is/dba-bin/lawformpr.pl?lnr=1948013
