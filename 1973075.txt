
   --------------------------------------------------------------------------

                                                        Lög um Hæstarétt Íslands

                              1973 nr. 75 21. júní

   --------------------------------------------------------------------------

                                   I. kafli.
                                     1. gr.
                          Hæstiréttur Íslands er æðsti dómstóll lýðveldisins.
            Hæstiréttur hefur aðsetur í Reykjavík. Þó má halda dómþing annars
                                            staðar, ef sérstaklega stendur á.

                                     2. gr.
                        [[Hæstarétt skipa níu dómarar. Forseti Íslands skipar
                                                       hæstaréttardómara.]^1)
         Dómarar Hæstaréttar kjósa sér forseta til tveggja ára og varaforseta
             til sama tíma. Varaforseti gegnir störfum forseta, þegar hann er
   forfallaður eða fjarstaddur. Hann skipar forsæti, þegar forseti situr eigi
                     dóm. Ef hvorki forseti né varaforseti situr dóm, skal sá
    hæstaréttardómari, sem lengst hefur átt sæti í dóminum, skipa forsæti, en
      hafi tveir hæstaréttardómarar setið jafnlengi í dóminum, skal sá þeirra
                   skipa forsæti, sem lengri hefur embættisaldur í heild.]^2)

   ^1)[2]L. 39/1994, 1. gr.^2)[3]L. 24/1979, 1. gr.

                                  [[3. gr.]^1)
        Fimm dómarar skipa dóm, nema annan veg sé fyrir mælt. Í sérlega
   mikilvægum málum getur dómurinn ákveðið, að sjö dómarar sitji í dómi.
        [Ef kærður er úrskurður sem varðar rekstur máls í héraði, kærumálið
   er skriflega flutt og það varðar ekki mikilvæga hagsmuni getur einn dómari
   skipað dóm í því. Annars skulu þrír dómarar skipa dóm í kærumáli nema
   sérstaklega standi á. Þrír dómarar geta enn fremur skipað dóm í einkamáli
   ef úrslit þess varða ekki mikilvæga hagsmuni að mati dómsins. Þá geta þrír
   dómarar skipað dóm í opinberu máli ef almenna refsingin, sem liggur við
   broti, er ekki þyngri en sektir, varðhald eða fangelsi allt að átta árum.
        Dómurinn ákveður hve margir dómarar skipa dóm í hverju máli. Þegar
   fimm eða sjö dómarar skipa dóm í máli skulu eiga þar sæti þeir sem eru
   elstir að starfsaldri við Hæstarétt, en dómari skv. 4. gr. verður þá ekki
   kvaddur til setu í dómi nema tölu dómara verði ekki náð í máli vegna
   forfalla eða vanhæfis reglulegra dómara.]^2)
        Ef mál er umfangsmikið, er dóminum heimilt að ákveða að
   hæstaréttardómari, sem eigi dæmir í því máli, hlýði á málflutning og taki
   sæti í dóminum, ef dómari forfallast.]^3)
        [Þrír dómarar taka ákvörðun um áfrýjunarleyfi.]^1)

   ^1)[4]L. 91/1991, 162. gr.^2)[5]L. 39/1994, 2. gr.^3)[6]L. 24/1979, 2. gr.

                                     4. gr.
        [Nú forfallast hæstaréttardómari frá störfum, fær leyfi frá störfum
   um stundarsakir eða sæti hans verður autt af öðrum ástæðum, og setur
   dómsmálaráðherra þá, að fengnum tillögum dómsins, dómara í hans stað,
   prófessor í lögum við Háskóla Íslands, héraðsdómara eða
   hæstaréttarlögmann, sem fullnægi skilyrðum til að vera skipaður dómari í
   Hæstarétti. Er rétt, að setningin gildi, hvort heldur er um einstakt mál
   eða tiltekið tímabil. Skylt er nefndum aðilum að taka við setningu.
        [Þegar svo stendur á sem segir í 1. mgr. getur dómsmálaráðherra
   einnig sett mann, sem hefur látið af embætti dómara við Hæstarétt fyrir
   aldurs sakir, til að gegna embætti um tiltekinn tíma eða til að sitja í
   dómi í einstaka máli. Hlutaðeiganda er þó óskylt að taka við setningu.]^1)
        Nú er dómari settur til að gegna störfum í Hæstarétti í mánuð eða
   lengur, og skulu laun hans þá vera hin sömu og hinna reglulegu
   hæstaréttardómara. Ella ákveður Hæstiréttur þóknun fyrir hvert mál, er
   hann tekur þátt í dómi eða úrskurði.]^2)

   ^1)[7]L. 91/1991, 162. gr.^2)[8]L. 67/1982, 4. gr.

                                     5. gr.
        Þann einn er rétt að skipa hæstaréttardómara, sem:

   1.
           Fullnægir almennum dómaraskilyrðum.
   2.
           Hefur lokið embættisprófi í lögum með fyrstu einkunn.
   3.
           Hefur náð 30 ára aldri.
   4.
           [Hefur verið þrjú ár hið skemmsta héraðsdómari,
           hæstaréttarlögmaður, hæstaréttarritari, prófessor í lögum við
           Háskóla Íslands, lögreglustjóri, sýslumaður, ríkissaksóknari,
           vararíkissaksóknari, saksóknari, ráðuneytisstjóri,
           skrifstofustjóri í dómsmálaráðuneytinu eða umboðsmaður
           Alþingis.]^1)

        Skyldir menn eða mægðir að feðgatali eða niðja eða hjón, kjörforeldri
   og kjörbarn, fósturforeldri og fósturbarn eða skyldir að öðrum eða mægðir
   að fyrsta eða öðrum til hliðar mega ekki samtímis eiga dómarasæti í
   Hæstarétti.
        Áður en dómaraembætti er veitt, skal leita umsagnar dómsins um
   dómaraefni.

   ^1)[9]L. 91/1991, 162. gr.

                                     6. gr.
        Hæstaréttardómari víkur úr dómarasæti, ef:

   1.
           Hann er aðili máls eða mál varðar hann að mun fjárhagslega eða
           siðferðislega.
   2.
           Hann er fyrirsvarsmaður aðila, hefur flutt málið eða leiðbeint
           aðila í því.
   3.
           Hann er skyldur eða mægður aðila eða í kjörsifjum við hann að
           feðgatali eða niðja eða að öðrum lið til hliðar, maki eða
           fyrrverandi maki, niðji systkinis aðila eða gagnkvæmt eða mægður
           með sama hætti, unnusti eða unnusta, fósturforeldri eða
           fósturbarn. Telja skal mægðir haldast, þótt sifjum þeim, sem þær
           helgast af, sé lokið.
   4.
           Hann hefur borið vitni um málsatvik eða verið skoðunar- eða
           matsmaður í máli.
   5.
           Hann hefur verið héraðsdómari, gerðardómsmaður um sakarefni eða
           látið í ljós álit sitt um það sem opinber sýslunarmaður.
   6.
           Hann er svo venslaður vitni sem í 3. tölul. segir, enda sé krafist
           úrskurðar um skyldu vitnis eða heimild til að bera vitni eða
           heitfesta skýrslu. Sama gildir, ef úrskurða skal um skyldu eða
           heimild jafnvenslaðs mats- eða skoðunarmanns til að framkvæma gerð
           eða staðfesta hana og um skyldu jafnvenslaðs manns til að láta í
           té sakargögn.
   7.
           Mál varðar venslamenn samkvæmt 3. tölul. að mun siðferðislega eða
           fjárhagslega.
   8.
           Hann er skyldur eða mægður málflutningsmanni að feðgatali eða
           niðja eða maki hans, kjörforeldri eða kjörbarn, fósturforeldri eða
           fósturbarn.
   9.
           Horf hans við aðila eða sakarefni er slíkt, að hætta er á því, að
           hann fái eigi litið óhlutdrægt á málavexti.

                                     7. gr.
        Aðilar, dómari sjálfur og aðrir dómendur í Hæstarétti geta krafist
   þess eða átt frumkvæði að því, að dómari víki sæti í einstöku máli af
   ástæðum þeim, er í 6. gr. segir.
        Dómurinn úrskurðar þau atriði allur í heild sinni.

                                     8. gr.
        [Hæstiréttur skipar dóminum ritara og ræður sérfróða aðstoðarmenn og
   annað starfslið.
        Hæstaréttarritari skal fullnægja almennum dómaraskilyrðum.]^1)

   ^1)[10]L. 67/1982, 5. gr.

                                     9. gr.
        Hæstaréttarritari hefur þessi störf á hendi:

   1.
           Gefur út stefnur til Hæstaréttar.
   2.
           Heldur bækur Hæstaréttar.
   3.
           Annast upplestur skjala í dóminum og tilkynningar frá honum,
           þinglýsingar o.s.frv.
   4.
           Lætur í té eftirrit af bókum dómsins og skjölum.
   5.
           Varðveitir skjöl dómsins og bækur.
   6.
           Tekur við dómskjölum og stendur skil á þeim og heldur aðra
           reikninga dómsins.
   7.
           Innir þau önnur störf af hendi, er lög mæla, í þarfir dómsins.

        ...^1)

   ^1)[11]L. 91/1991, 162. gr.

                                    10. gr.
        Hæstiréttur heldur þessar bækur:

   1.
           Þingbók, og skal skrá í hana ágrip af því, er í hverju þinghaldi
           gerist.
   2.
           Dómabók, og skal rita í hana dóma alla og úrskurði.
   3.
           Atkvæðabók, og skal skrá í hana dómsatkvæði og úrskurða.
   4.
           Málaskrá, og skal rita í hana skýrslu um öll mál, sem til dómsins
           er skotið, hvenær stefna hafi verið gefin út í hverju máli, hvaða
           dag það skuli þingfesta, hvort ný gögn o.s.frv. hafi verið fram
           lögð, hvenær það hafi verið dæmt o.s.frv.
   5.
           Dagbók.
   6.
           Bréfabók.
   7.
           Aukatekjubók.
   8.
           Þinglýsingabók og yfirlýsinga.

                                    11. gr.
        Dómsmálaráðherra ákveður, að fengnum tillögum Hæstaréttar, hvaða dag
   og á hvaða tíma dags halda skuli dómþing, svo og hvenær þingleyfi skuli
   vera.

                                   II. kafli.
                                  12.38. gr.
        ...^1)

   ^1)[12]L. 91/1991, 162. gr.

                                  III. kafli.
                                  39.50. gr.
        ...^1)

   ^1)[13]L. 38/1994, 25. gr.

                                   IV. kafli.
                                  51.57. gr.
        ...^1)

   ^1)[14]L. 38/1994, 25. gr.

                                   V. kafli.
                                    58. gr.
        ...^1)

   ^1)[15]L. 38/1994, 25. gr.

                                   VI. kafli.
                                    59. gr.
        ...^1)

   ^1)[16]L. 38/1994, 25. gr.

                                  VII. kafli.
                                    60. gr.
        Nú er landsyfirrétti eða einstökum yfirdómara falið í lögum, sem enn
   eru í gildi, að framkvæma einhverja ráðstöfun, og kemur Hæstiréttur eða
   hæstaréttardómari í staðinn.

                                    61. gr.
        Lög þessi öðlast gildi 1. júlí 1973. ...^1)

   ^1)[17]L. 91/1991, 162. gr.

                            [Ákvæði til bráðabirgða.
        ...]^1)

   ^1)[18]L. 67/1982.

References

   Visible links
   1. http://www.althingi.is/dba-bin/lawformpr.pl?lnr=1973075
   2. file:///altext/stjt/1994.039.html
   3. file:///altext/stjtnr.html#1979024?g1
   4. file://1991091.html#g162
   5. file:///altext/stjt/1994.039.html
   6. file:///altext/stjtnr.html#1979024?g2
   7. file://1991091.html#g162
   8. file:///altext/stjtnr.html#1982067?g4
   9. file://1991091.html#g162
  10. file:///altext/stjtnr.html#1982067?g5
  11. file://1991091.html#g162
  12. file://1991091.html#g162
  13. file:///altext/stjt/1994.038.html
  14. file:///altext/stjt/1994.038.html
  15. file:///altext/stjt/1994.038.html
  16. file:///altext/stjt/1994.038.html
  17. file://1991091.html#g162
  18. file:///altext/stjtnr.html#1982067
