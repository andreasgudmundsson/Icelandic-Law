
   --------------------------------------------------------------------------

                           Lög um eftirlit með skipum

                              2003 nr. 47 20. mars

   --------------------------------------------------------------------------

                           Taka gildi 1. janúar 2004.

                     I. kafli. Gildissvið og orðskýringar.
                            1. gr. Gildissvið o.fl.
                      Lög þessi gilda um öll íslensk skip.
Ráðherra getur ákveðið í reglugerð að lög þessi gildi að hluta eða öllu leyti um
   erlend skip þegar þau eru í íslenskum höfnum eða innan íslenskrar lögsögu.
  Ráðherra getur ákveðið í reglugerð að eftirlit skuli haft með öryggi annarra
         skipa á sjó, ám og vötnum og hvernig því eftirliti skuli haga.
Ráðherra er enn fremur heimilt að setja reglugerðir^1) um eftirlit með skipum að
   því leyti sem það er nauðsynlegt vegna skuldbindinga samkvæmt samningi um
           Evrópskt efnahagssvæði, nr. 2/1993, með síðari breytingum.
 Farþegaflutningar í atvinnuskyni, þ.m.t. skoðunar- og veiðiferðir ferðamanna,
  með skipum sem lög þessi gilda um eru háðir leyfi Siglingastofnunar Íslands.
  Skal slíkt leyfi gefið út þegar leitt er í ljós að fullnægt er ákvæðum laga
   þessara og reglugerða settra samkvæmt þeim, svo og ákvæðum annarra laga og
 reglugerða sem gilda um skip í farþegaflutningum. Ráðherra er heimilt að setja
  reglugerð um útgáfu og skilyrði leyfis samkvæmt þessari málsgrein, svo og um
                         gjald fyrir útgáfu leyfisins.
  Markmið þessara laga er að tryggja öryggi íslenskra skipa, áhafna þeirra og
 farþega og efla varnir gegn mengun frá skipum. Þessu markmiði skal náð með því
 að gera tilteknar kröfur um gerð og búnað skipa, skoðun skipa og eftirlit með
                                     þeim.
 Tilgangur laga þessara og reglugerða settra samkvæmt þeim er að laga íslenskan
   rétt að þjóðréttarlegum skuldbindingum íslenska ríkisins samkvæmt ákvæðum
            alþjóðasamninga og samnings um Evrópska efnahagssvæðið.
   ^1)[2]Rg. 786/1998, sbr. [3]656/2001; [4]rg. 659/2000, [5]rg. 988/2000, sbr.
                 [6]308/2002; [7]rg. 666/2001, [8]rg. 743/2001.
                              2. gr. Orðskýringar.
Í lögum þessum hafa eftirfarandi orð og orðasambönd þá merkingu sem hér greinir:
              1. Skip er sérhvert fljótandi far nema annars sé getið.
   2. Íslenskt skip er hvert það skip sem skráð er hér á landi og rétt hefur til
                         að sigla undir íslenskum fána.
      3. Flokkað skip er hvert það skip sem er flokkað af flokkunarfélagi sem
                   viðurkennt er af Siglingastofnun Íslands.
     4. Hafnarríkiseftirlit er eftirlit og skoðun sem Siglingastofnun Íslands
          framkvæmir á skipum undir erlendum fána í íslenskum höfnum.
    5. Viðurkenndur skoðunaraðili er flokkunarfélag eða skoðunarstofa sem hefur
   starfsleyfi Siglingastofnunar Íslands til að annast skoðun og eftirlit með
                      skipum og búnaði þeirra skv. 10. gr.

                        II. kafli. Eftirlit með skipum.
               3. gr. Smíði, búnaður, mengunarvarnir skipa o.fl.
Hvert skip skal smíðað og búið út á þann hátt að öryggi mannslífa sé tryggt eins
og kostur er og með tilliti til þeirra verkefna sem því er ætlað á hverjum tíma.
 Skip skal fullnægja skilyrðum reglna á hverjum tíma um smíði, búnað og örugga
starfsemi skips, þ.m.t. um burðarvirki þess, vatnsþétta niðurhólfun, lagnakerfi,
     bol, björgunar- og öryggisbúnað, vélbúnað, fjarskiptabúnað, rafbúnað,
 eldvarnabúnað, mengunarvarnabúnað, siglingatæki, merkingar, lyf og læknisáhöld
   og annan búnað og mönnun sem varðar öryggi skipsins til að tryggja öryggi
      skipverja, farþega, skips og farms og varnir gegn mengun frá skipum.
Vinnusvæði og vistarverur skipverja skal hanna og búa með hliðsjón af öryggi og
                               velferð skipverja.
  Ráðherra ákveður nánar í reglugerð^1) um smíði, stöðugleika, hleðslumerki og
                                  búnað skipa.
    Ráðherra ákveður í reglum hvaða lög, stjórnvaldsfyrirmæli, skírteini og
                    skipsbækur skuli vera um borð í skipum.
  Skip skulu smíðuð og búin í samræmi við lög og reglur um varnir gegn mengun
                               sjávar og stranda.
                                ^1)[9]Rg. 310/2003.
                       4. gr. Aðbúnaður og vinnuskilyrði.
 Ráðherra setur reglur^1) um aðbúnað og vinnuskilyrði skipverja, svo sem hönnun
     og merkingar vinnusvæða, öryggisbúnað, notkun og viðhald vinnutækja og
           öryggisbúnaðar og heilbrigðis- og hollustuhætti í skipum.
    ^1)[10]Rg. 785/1998, [11]rg. 786/1998, sbr. [12]656/2001, [13]rg. 588/2002.
                               5. gr. Gömul skip.
Ráðherra getur ákveðið að nýjar reglugerðir nái ekki til gamalla skipa og skipa
 sem kjölur hefur verið lagður að eða eru á hliðstæðu smíðastigi. Þó skal tekið
tillit til varna gegn mengun, öryggis og aðbúnaðar um borð, enn fremur gerðar og
 fyrirhugaðrar notkunar skipanna. Sé gert ráð fyrir að ákvæði nýrra reglugerða
  nái til gamalla skipa skal þess getið sérstaklega. Þá skal að jafnaði veita
      eigendum slíkra skipa hæfilegan frest til að fara að nýjum ákvæðum.
                             6. gr. Nýsmíði skipa.
Nýsmíði skipa er háð eftirliti Siglingastofnunar Íslands í samræmi við reglugerð
 sem ráðherra setur. Þar sem þær ná ekki til skulu ekki gerðar vægari kröfur en
 gerðar eru af viðurkenndum flokkunarfélögum um smíði skipa. Eigandi skips skal
tilkynna Siglingastofnun um smíðina. Áður en smíði hefst skal sá sem tekið hefur
 að sér smíði skips senda Siglingastofnun smíðalýsingu, teikningar og önnur þau
         gögn sem siglingamálastjóri telur nauðsynleg vegna eftirlits.
  Eiganda skips er heimilt að fela einhverju hinna viðurkenndu flokkunarfélaga
  eftirlit með smíði skips, enda sé skipið smíðað eftir reglum sem gilda hér á
                                     landi.
                           7. gr. Breytingar á skipi.
  Engar meiri háttar breytingar má gera á skipi, svo sem stækkun farmrýmis eða
 yfirbyggingar, aðalvélarskipti eða breytingar sem hafa áhrif á mælingu skips,
 sjóhæfni og stöðugleika, öryggi og/eða aðbúnað áhafnar, án þess að fyrir liggi
 samþykki Siglingastofnunar Íslands eða annars aðila sem stofnunin hefur veitt
umboð. Breytingarnar skulu gerðar undir eftirliti Siglingastofnunar og gilda þar
        um sömu reglur um eftirlit og tilkynningarskyldu og um nýsmíði.
Sömu reglur um tilkynningarskyldu og eftirlit skulu einnig gilda um meiri háttar
 viðgerðir sem áhrif geta haft á öryggi skips, sjóhæfni og stöðugleika skips og
                                aðbúnað áhafnar.
                          8. gr. Innflutningur skipa.
 Skip sem er keypt eða leigt frá útlöndum til skráningar hér á landi skal hafa
 verið smíðað í samræmi við reglur viðurkennds flokkunarfélags um flokkuð skip
  eða sambærilegar reglur. Einnig skal slíkt skip fullnægja íslenskum lögum og
  reglum um styrkleika, búnað og haffæri. Skal skoðun fara fram áður en það er
 flutt inn. Innflutningur skipa er háður samþykki Siglingastofnunar Íslands að
                          öðrum skilyrðum uppfylltum.

                III. kafli. Skoðun skipa og framkvæmd eftirlits.
                                 9. gr. Ábyrgð.
Skipstjóra er skylt að sjá til þess að skip sé haffært þegar það leggur úr höfn
     og hafi gild lögboðin skírteini um borð. Eiganda skips, útgerðarmanni,
  skipstjóra og yfirvélstjóra er skylt að sjá um að lögskipaðar skoðunargerðir
                     fari fram á skipi eftir því sem við á.
  Um starfsskyldur yfirmanna við skoðunargerð og verkaskiptingu fer skv. III.
                      kafla [14]sjómannalaga, nr. 35/1985.
                      10. gr. Viðurkenndir skoðunaraðilar.
Starfsmenn Siglingastofnunar Íslands annast alla skoðun samkvæmt lögum þessum og
     reglum settum samkvæmt þeim eftir nánari ákvörðun siglingamálastjóra.
 Siglingastofnun Íslands hefur heimild til að fela öðrum að framkvæma skoðun og
   gefur út starfsleyfi þeim til handa. Ráðherra setur reglugerð um starfsemi
                          viðurkenndra skoðunaraðila.
                             11. gr. Skoðun skipa.
   Öll skip sem notuð eru í atvinnuskyni skulu sæta skoðun Siglingastofnunar
 Íslands í samræmi við ákvæði reglugerða sem samgönguráðherra setur um umfang,
tíðni og framkvæmd skoðana á skipum. Við skoðun á skipum skal ganga úr skugga um
 að skip uppfylli ákvæði laga, reglna, alþjóðasamninga og samnings um Evrópska
efnahagssvæðið um smíði, búnað og örugga starfsemi skips, þ.m.t. um burðarvirki
   þess, vatnsþétta niðurhólfun, lagnakerfi, bol, björgunar- og öryggisbúnað,
    vélbúnað, fjarskiptabúnað, rafbúnað, eldvarnabúnað, mengunarvarnabúnað,
siglingatæki, merkingar, lyf og læknisáhöld og annan búnað og mönnun sem varðar
  öryggi skipsins til að tryggja öryggi skipverja, farþega, skips og farms og
                         varnir gegn mengun frá skipum.
Samgönguráðherra er heimilt með reglugerð að ákveða að skip sem ekki eru notuð í
 atvinnuskyni skuli skoðuð af Siglingastofnun Íslands með reglulegu millibili.
Sé skip í flokki hjá viðurkenndu flokkunarfélagi og gildu flokkunarskírteini er
  framvísað skal sú skoðun sem fram fór á því til viðhalds á flokkuninni talin
  fullnægjandi um styrkleika bols, eimkatla, vél- og rafbúnaðar, enda fullnægi
skipið jafnframt þeim ákvæðum sem sérstaklega er mælt fyrir um í íslenskum lögum
 eða reglum varðandi þau atriði sem flokkunin tekur til, svo og skuldbindingum
  samkvæmt ákvæðum samnings um Evrópska efnahagssvæðið og alþjóðasamningum sem
                  Ísland hefur fullgilt og öðlast hafa gildi.
                       12. gr. Framkvæmd skoðunar skipa.
Siglingastofnun Íslands annast eftirlit með því að fullnægt sé ákvæðum gildandi
        laga og reglna um öryggi skipa og varnir gegn mengun frá skipum.
  Þegar starfsmenn Siglingastofnunar eða þeir sem hún hefur veitt umboð eru að
   starfi hafa þeir rétt til þess að fara um borð í hvert skip sem statt er í
 íslenskri höfn, innan íslenskrar landhelgi eða í íslensk skip í erlendri höfn
til þess að rannsaka það sem þeim ber samkvæmt stöðu sinni. Sama gildir um skip
                                   í smíðum.
Komi í ljós að skip, búnaður eða örugg starfsemi þess er ekki í samræmi við lög
 þessi, reglur eða önnur fyrirmæli getur Siglingastofnun fyrirskipað að úr því
               skuli bætt þegar í stað eða innan ákveðins frests.
Starfsmenn Siglingastofnunar skulu gæta þess að valda ekki óþarfa töfum á skipi
                       né torvelda vinnu umfram nauðsyn.
  Starfsmenn Siglingastofnunar skulu framvísa starfsskírteinum sé þess óskað.
  Eigendur, útgerðarmenn, skipstjórar, vélstjórar og aðrir sem starfa í umboði
þeirra skulu veita Siglingastofnun alla aðstoð og upplýsingar sem óskað er vegna
 eftirlits og öryggis skips, svo og upplýsingar um ástand skips, sem varðar lög
  þessi og reglur settar samkvæmt þeim. Eigandi eða útgerðarmaður skal sjá til
                   þess að skip sé aðgengilegt til skoðunar.
                           13. gr. Aukaskoðun skipa.
                Aukaskoðun skal fara fram á skipi sem hér segir:
    1. Þegar skip hefur verið til viðgerðar vegna atriða sem varða öryggi skips
                                og/eða áhafnar.
    2. Þegar gerðar hafa verið breytingar eða endurbætur á skipi sem varða eða
       hafa áhrif á öryggi skips og áhafnar eða hættu á mengun frá skipi.
    3. Þegar skip hefur orðið fyrir tjóni þar sem ætla má að skemmdir kunni að
       hafa áhrif á öryggi skips og áhafnar eða hættu á mengun frá skipi.
   4. Þegar eigandi skips, útgerðarmaður, skipstjóri, yfirvélstjóri, skipverji,
   stjórn stéttarfélags eða stofnun sem á réttmætra hagsmuna að gæta varðandi
  örugga starfsemi skips, aðbúnað og vinnuskilyrði um borð eða mengunarvarnir
krefst skoðunar eða leggur fram kvörtun nema Siglingastofnun Íslands telji slíka
  kröfu eða kvörtun ekki á rökum reista. Siglingastofnun er óheimilt að veita
upplýsingar um það hver hafi lagt fram slíka kröfu eða kvörtun. Útgerðarmaður á
     þó rétt á þessum upplýsingum hafi krafa eða kvörtun reynst ástæðulaus.
    5. Þegar Siglingastofnun Íslands telur annars ástæðu til að rannsaka öryggi
 tiltekinna hluta skips eða búnaðar þess eða atriði sem varða örugga starfsemi
                                     skips.
                          14. gr. Hafnarríkiseftirlit.
 Siglingastofnun Íslands skal skoða erlend skip sem koma til hafnar á Íslandi í
 samræmi við reglur Parísarsamkomulagsins um hafnarríkiseftirlit með skipum og
 skuldbindingar samkvæmt ákvæðum samnings um Evrópska efnahagssvæðið. Ráðherra
  setur reglur^1) um framkvæmd hafnarríkiseftirlits og um hæfniskröfur þeirra
        skoðunarmanna Siglingastofnunar sem annast hafnarríkiseftirlit.
        ^1)[15]Rg. 128/1997, sbr. [16]439/1997, [17]97/1999, [18]188/2000,
                         [19]656/2000 og [20]361/2001.
                          15. gr. Skyndiskoðun skipa.
       Skyndiskoðun er fyrirvaralaus skoðun Siglingastofnunar Íslands eða
                    Landhelgisgæslu Íslands á haffæri skips.
 Siglingastofnun Íslands og Landhelgisgæslu Íslands er heimilt að taka skip sem
  lög þessi gilda um til skyndiskoðunar án fyrirvara til að ganga úr skugga um
  hvort ástand skipsins og búnaður þess sé í samræmi við lög og reglur sem og
 önnur atriði sem varða örugga starfsemi skipsins, svo sem hvort gætt sé ákvæða
laga og reglna um fjölda í áhöfn skipsins, skírteini þess, takmarkað farsvið og
       útivist, atvinnuréttindi áhafnar, lögskráningu og fjölda farþega á
                                 farþegaskipum.
Siglingastofnun Íslands og Landhelgisgæsla Íslands annast eftirlit skv. 1. mgr.
          og gera með sér samstarfssamning um hvernig því skuli hagað.
                            16. gr. Skírteini skips.
  Að skoðunargerð lokinni úrskurðar Siglingastofnun Íslands hvort fullnægt er
ákvæðum laga og reglna um smíði, búnað og örugga starfsemi skips og hvort útgáfa
           skírteina, áritun eða endurnýjun skírteina eigi sér stað.
      Viðeigandi skírteini skulu gefin út til skipa sem falla undir ákvæði
  alþjóðasamninga og samnings um Evrópska efnahagssvæðið í samræmi við ákvæði
               þeirra og reglugerðar sem samgönguráðherra setur.
  Haffærisskírteini eða önnur jafngild skírteini skulu gefin út til skipa sem
falla ekki undir alþjóðasamninga og ákvæði samnings um Evrópska efnahagssvæðið í
samræmi við reglugerð sem samgönguráðherra setur, þar sem m.a. skal kveðið á um
 form og gildistíma slíkra skírteina. Eigi skal þó haffærisskírteini eða annað
jafngilt skírteini gefið út fyrir skip sem er minna en 20 brúttótonn nema fyrir
 liggi yfirlýsing tryggingafélags um áhafnartryggingu skv. 2. mgr. [21]172. gr.
                           siglingalaga, nr. 34/1985.
                             17. gr. Haffæri skips.
                           Skip skal telja óhaffært:
     1. Hafi það ekki gilt viðeigandi skírteini eða haffærisskírteini samkvæmt
  reglum settum samkvæmt ákvæðum alþjóðasamþykkta og/eða samnings um Evrópska
                                efnahagssvæðið.
   2. Liggi það dýpra en hleðslumerki þess leyfa samkvæmt alþjóðasamþykktum eða
                                    reglum.
    3. Sé bol þess, búnaði, þar á meðal mengunarvarnabúnaði, vélum, tækjum eða
 skipshöfn svo áfátt eða skipið er af öðrum ástæðum svo á sig komið með tilliti
 til öryggis skipsins og þeirra manna sem skipinu fylgja að telja verður vegna
 sjóferðar þeirrar er skipið skal fara að hættulegra sé að vera í förum með það
                                en venjulegt er.
                           18. gr. Skemmdir á skipi.
 Hafi skip lent í árekstri, tekið grunn eða annað að borið svo að ástæða sé til
að ætla að skip sé óhaffært er skipstjóra skylt að láta skoða skipið á þeim stað
 er því verður fyrst við komið. Starfsmenn Siglingastofnunar Íslands eða aðrir
        aðilar sem stofnunin hefur viðurkennt skulu framkvæma þá skoðun.
  Þurfi að færa skip sem er óhaffært af slysstað eða úr höfn til viðgerðar eða
  nánari skoðunar skal Siglingastofnun Íslands eða aðrir aðilar sem stofnunin
 hefur viðurkennt ákveða hvaða ráðstafanir skuli gerðar með tilliti til öryggis
    skipsins, þeirra manna sem skipinu fylgja og mengunarhættu frá skipinu.
                           19. gr. Upplýsingaskylda.
    Löggæslumenn, hafnaryfirvöld, leiðsögu- og hafnsögumenn, tollgæslumenn,
trúnaðarmenn skipverja, starfsmenn tryggingafélaga eða lögskráningarstjórar, sem
  fá vitneskju um að lög þessi eða reglur settar samkvæmt þeim eru brotin eða
telja sig hafa ástæðu til að ætla að skip sé ekki haffært, skulu tafarlaust gera
næsta umdæmisstjóra Siglingastofnunar Íslands viðvart. Sama gildir um starfsmenn
  skipasmíðastöðva og verkstæða er þeir eru að starfi sínu, þó þannig að þeir
   skulu gera yfirmanni sínum viðvart sem tilkynnir það tafarlaust til næsta
                                 umdæmisstjóra.

                              IV. kafli. Farbann.
                                20. gr. Farbann.
   Eigi að leggja skipi úr höfn án þess að það hafi gild viðeigandi skírteini
 samkvæmt reglum samkvæmt ákvæðum alþjóðasamþykkta og/eða samnings um Evrópska
  efnahagssvæðið eða haffærisskírteini eða skip er annars óhaffært á ferð skal
                             leggja farbann á það.
 Enn fremur skal leggja farbann á skip ef starfsmenn Siglingastofnunar Íslands
     eru hindraðir í störfum við framkvæmd eftirlits samkvæmt lögum þessum.
                            21. gr. Farbannsheimild.
   Siglingamálastjóri getur lagt farbann á skip. Einnig geta þeir starfsmenn
   Siglingastofnunar Íslands lagt farbann á skip sem siglingamálastjóri hefur
 sérstaklega veitt til þess umboð. Skulu þeir tilkynna siglingamálastjóra þegar
                         um farbann sem þeir leggja á.
                         22. gr. Tilkynning um farbann.
   Ákvörðun um farbann skal þegar í stað tilkynna skipstjóra og útgerðarmanni
 skriflega. Ástæður fyrir farbanni skulu tilgreindar, svo og skilyrði fyrir því
að banni verði aflétt. Starfsmenn Siglingastofnunar Íslands geta óskað eftir því
ef nauðsyn krefur að lögreglustjórar og hafnar- og tollyfirvöld á hverjum stað,
 svo og starfsmenn Landhelgisgæslu Íslands, veiti þeim fulltingi við framkvæmd
                 farbanns og ber þeim að verða við þeirri ósk.
                          23. gr. Brottfall farbanns.
  Ef ástæður farbanns eru ekki lengur fyrir hendi skal farbanni aflétt þegar í
                                     stað.
Telji siglingamálastjóri að farbann, sem starfsmenn hans hafa lagt á, sé ekki á
             rökum reist skal hann þegar í stað fella það úr gildi.
                             24. gr. Farbannsnefnd.
    Útgerðarmaður skips og skipstjóri geta kært farbann til farbannsnefndar.
  Samgönguráðherra skipar farbannsnefnd til þriggja ára í senn. Farbannsnefnd
    skipa fimm menn og jafnmargir til vara. Formaður skal fullnægja almennum
  dómaraskilyrðum. Hinir fjórir nefndarmennirnir skulu búa yfir sérþekkingu á
  sviði siglinga eða skipatækni í samræmi við verksvið nefndarinnar. Ráðherra
                         setur nefndinni starfsreglur.
         Úrskurði nefndarinnar verður ekki skotið til æðra stjórnvalds.
                       25. gr. Verkefni farbannsnefndar.
           Verkefni farbannsnefndar er að úrskurða um gildi farbanns.
Málshöfðun til ógildingar á úrskurði farbannsnefndar frestar ekki réttaráhrifum
                                     hans.

                       V. kafli. Málsmeðferð fyrir dómi.
                            26. gr. Refsingar o.fl.
  Um refsimál sem höfðað er út af brotum á lögum þessum fer að hætti opinberra
  mála. Sé þörf sérkunnáttu við úrlausn máls skulu tveir sérfróðir meðdómendur
                       skipa dóm, auk eins héraðsdómara.
 Áður en ákærandi höfðar opinbert mál út af brotum á lögunum getur hann leitað
 umsagnar siglingamálastjóra liggi hún ekki þegar fyrir. Ber siglingamálastjóra
             að láta í té rökstudda umsögn svo fljótt sem verða má.
Ákærandi skal útvega samgönguráðuneyti og Siglingastofnun Íslands eftirrit dóma
                      í málum út af brotum á lögum þessum.
                              27. gr. Málsmeðferð.
Málum sem höfðuð eru til ógildingar á úrskurðum farbannsnefndar skv. 24. og 25.
   gr. skal hraða svo sem kostur er. Um mál þessi fer eftir almennri meðferð
                                   einkamála.

                               VI. kafli. Gjöld.
                                 28. gr. Gjöld.
  Eigandi skips skal greiða árlega í ríkissjóð sérstakt gjald, skipagjald, af
hverju skipi sem skráð er á aðalskipaskrá eins og hér segir:    Skráningarlengd
                       skips [hfill] Árlegt gjald (í kr.)
                                [lt] 8 metrar 6.250
                                815 metrar 11.200
                                1524 metrar 25.000
                                2445 metrar 49.600
                                4560 metrar 81.900
                              [geq] 60 metrar 108.400
Gjöldin skulu miðuð við skráningu 1. janúar ár hvert og er gjalddagi og eindagi
  þeirra sá sami, 1. apríl ár hvert. Við eigendaskipti ber hinn fyrri eigandi
             ábyrgð á gjaldinu þar til umskráning hefur farið fram.
Utan Reykjavíkur skulu gjöld skv. 1. mgr. innheimt af sýslumönnum en í Reykjavík
  skulu þau innheimt af tollstjóra. Innheimtumenn skulu skila gjöldum sem þeir
  innheimta skv. 1. mgr. í ríkissjóð. Ef skipagjald er ekki greitt á gjalddaga
 skal greiða ríkissjóði dráttarvexti, sbr. [22]III. kafla laga nr. 38/2001, um
vexti og verðtryggingu, frá næsta degi eftir gjalddaga, af þeirri fjárhæð sem þá
                        er ógreidd fram að greiðsludegi.
Fyrir skoðun á skipum og búnaði þeirra, útgáfu skírteina, samþykkt smíðalýsinga
 og teikninga og aðra lögboðna þjónustu sem Siglingastofnun Íslands veitir skal
    eigandi greiða samkvæmt gjaldskrá sem samgönguráðherra setur að tillögu
      Siglingastofnunar Íslands og miðast hún við kostnað stofnunarinnar.
Gjöldum samkvæmt grein þessari fylgir lögveð í skipi í eitt ár frá því er gjald
                                   var kræft.
 Siglingastofnun Íslands er heimilt að halda eftir haffærisskírteini eða öðrum
 jafngildum skírteinum samkvæmt samningum og alþjóðasamningum sem Ísland hefur
      fullgilt, að skoðun lokinni, ef gjöld skv. 3. mgr. eru ekki greidd.
    Ráðherra er heimilt að setja nánari ákvæði um framkvæmd þessa ákvæðis í
                                 reglugerð.^1)
                               ^1)[23]Rg. 587/2002.

                 VII. kafli. Refsingar, svipting réttinda o.fl.
                                 29. gr. Brot.
Brot gegn lögum þessum eða reglum settum samkvæmt þeim varða sektum eða fangelsi
              allt að tveimur árum og lúta meðferð opinberra mála.
                               30. gr. Hlutdeild.
  Um brot skv. 29. gr. skal beitt reglum almennra hegningarlaga um hlutdeild.
      Nú er brot framið með verknaði sem refsiverður er samkvæmt almennum
       hegningarlögum og skal þá einnig beita viðeigandi ákvæðum þeirra.
                           31. gr. Svipting réttinda.
  Þegar um brot er að ræða og sérstaklega miklar sakir eru má svipta sökunaut
   rétti til skipstjórnar, stýrimennsku, vélstjórnar eða fjarskiptastarfa um
               ákveðinn tíma er eigi sé skemmri en þrír mánuðir.
  Nú er brot að öðru leyti sérstaklega stórfellt eða ítrekað og skal þá beita
 réttindasviptingu eigi skemur en sex mánuði og allt að fimm árum eða ævilangt.
                           32. gr. Svipting réttinda.
Svipting réttinda skv. 31. gr. skal gerð með dómi. Þó má ljúka máli um sviptingu
réttinda með ákvörðun dómara hafi ákærði játað sekt sína og fallist skriflega á
                 slík málalok enda mótmæli ákærandi þeim ekki.
 Ákærandi skal tilkynna öllum lögreglustjórum í landinu um réttindasviptingu og
                   senda samgönguráðuneyti réttindaskírteini.
  Þegar tvö ár hið fæsta eru liðin frá því að réttindasvipting var dæmd getur
 samgönguráðherra veitt réttindin á nýjan leik mæli sérstakar ástæður með því,
                    enda þótt sviptingartími sé ekki liðinn.
                                33. gr. Sektir.
  Sektir fyrir brot gegn lögum þessum renna í ríkissjóð. Dómara er heimilt að
              ákveða að þeim fylgi lögveð í skipi og búnaði þess.
                               34. gr. Önnur lög.
 Lög þessi raska í engu ákvæðum áfengislaga að því er snertir viðurlög ef menn
                    eru undir áhrifum áfengis við störf sín.

                            VIII. kafli. Gildistaka.
   35. gr. Lög þessi öðlast gildi 1. janúar 2004. Reglugerðir settar samkvæmt
ákvæðum [[24]laga nr. 35/1993] halda gildi sínu að svo miklu leyti sem þær fara
                    ekki í bága við ákvæði þessara laga.^1)
        ^1)[25]Rg. 11/1953 (um eftirlit með skipum og öryggi þeirra), sbr.
      [26]52/1965, [27]263/1969, [28]76/1971, [29]424/1980, [30]26/2000 og
    [31]667/2001. [32]Rg. 553/1975 (um smíði og búnað íslenskra skipa), sbr.
      [33]54/1998 og [34]189/2003. [35]Rg. 153/1994, sbr. [36]364/1999 (um
  viðurkenningu flokkunarfélaga vegna eftirlits með [37]skipum). Rg. 189/1994,
 sbr. [38]714/1995, [39]359/1996, [40]337/1997, [41]2/1998, [42]314/1998, augl.
   522/1999, [43]rg. 891/1999, [44]26/2000, [45]147/2000 og [46]667/2001 (um
björgunar- og öryggisbúnað íslenskra skipa). [47]Rg. 592/1994 (um smíði og búnað
    báta með mesta lengd allt að 15 metrum), sbr. [48]210/1995, [49]55/1998,
 [50]693/1998, [51]398/1999, [52]489/1999 og [53]720/2000. [54]Rg. 185/1995 (um
vistarverur áhafna fiskiskipa, öryggi og aðbúnað í vinnu og vinnslurýmum). Augl.
    574/1996. [55]Rg. 661/1996 (um smíði báta styttri en 6 metrar). [56]Rg.
    128/1997, sbr. [57]439/1997, [58]97/1999, [59]188/2000, [60]656/2000 og
 [61]361/2001 (um hafnarríkiseftirlit). [62]Rg. 168/1997, sbr. [63]708/2000 (um
   skemmtibáta). [64]Rg. 365/1998 (um lyf og læknisáhöld í íslenskum skipum).
 [65]Rg. 463/1998 (um farþegaflutninga). [66]Rg. 123/1999 (um björgunarbáta sem
gerðir eru út frá landi) [67]Rg. 26/2000 (um öryggi fiskiskipa sem eru 24 metrar
að lengd eða lengri), sbr. [68]190/2003. [69]Rg. 53/2000 (um fjarskiptabúnað og
                          fjarskipti íslenskra skipa).

References

   Visible links
   1. http://www.althingi.is/dba-bin/lawformpr.pl?lnr=2003047
   2. http://www.reglugerd.is/interpro/dkm/WebGuard.nsf/key2/786-1998
   3. http://www.reglugerd.is/interpro/dkm/WebGuard.nsf/key2/656-2001
   4. http://www.reglugerd.is/interpro/dkm/WebGuard.nsf/key2/659-2000
   5. http://www.reglugerd.is/interpro/dkm/WebGuard.nsf/key2/988-2000
   6. http://www.reglugerd.is/interpro/dkm/WebGuard.nsf/key2/308-2002
   7. http://www.reglugerd.is/interpro/dkm/WebGuard.nsf/key2/666-2001
   8. http://www.reglugerd.is/interpro/dkm/WebGuard.nsf/key2/743-2001
   9. http://www.reglugerd.is/interpro/dkm/WebGuard.nsf/key2/310-2003
  10. http://www.reglugerd.is/interpro/dkm/WebGuard.nsf/key2/785-1998
  11. http://www.reglugerd.is/interpro/dkm/WebGuard.nsf/key2/786-1998
  12. http://www.reglugerd.is/interpro/dkm/WebGuard.nsf/key2/656-2001
  13. http://www.reglugerd.is/interpro/dkm/WebGuard.nsf/key2/588-2002
  14. file://1985035.html
  15. http://www.reglugerd.is/interpro/dkm/WebGuard.nsf/key2/128-1997
  16. http://www.reglugerd.is/interpro/dkm/WebGuard.nsf/key2/439-1997
  17. http://www.reglugerd.is/interpro/dkm/WebGuard.nsf/key2/097-1999
  18. http://www.reglugerd.is/interpro/dkm/WebGuard.nsf/key2/188-2000
  19. http://www.reglugerd.is/interpro/dkm/WebGuard.nsf/key2/656-2000
  20. http://www.reglugerd.is/interpro/dkm/WebGuard.nsf/key2/361-2001
  21. file://1985034.html#g172
  22. file://2001038.html
  23. http://www.reglugerd.is/interpro/dkm/WebGuard.nsf/key2/587-2002
  24. file://1993035.html
  25. http://www.reglugerd.is/interpro/dkm/WebGuard.nsf/key2/011-1953
  26. http://www.reglugerd.is/interpro/dkm/WebGuard.nsf/key2/052-1965
  27. http://www.reglugerd.is/interpro/dkm/WebGuard.nsf/key2/263-1969
  28. http://www.reglugerd.is/interpro/dkm/WebGuard.nsf/key2/076-1971
  29. http://www.reglugerd.is/interpro/dkm/WebGuard.nsf/key2/424-1980
  30. http://www.reglugerd.is/interpro/dkm/WebGuard.nsf/key2/026-2000
  31. http://www.reglugerd.is/interpro/dkm/WebGuard.nsf/key2/667-2001
  32. http://www.reglugerd.is/interpro/dkm/WebGuard.nsf/key2/553-1975
  33. http://www.reglugerd.is/interpro/dkm/WebGuard.nsf/key2/054-1998
  34. http://www.reglugerd.is/interpro/dkm/WebGuard.nsf/key2/189-2003
  35. http://www.reglugerd.is/interpro/dkm/WebGuard.nsf/key2/153-1994
  36. http://www.reglugerd.is/interpro/dkm/WebGuard.nsf/key2/364-1999
  37. http://www.reglugerd.is/interpro/dkm/WebGuard.nsf/key2/189-1994
  38. http://www.reglugerd.is/interpro/dkm/WebGuard.nsf/key2/714-1995
  39. http://www.reglugerd.is/interpro/dkm/WebGuard.nsf/key2/359-1996
  40. http://www.reglugerd.is/interpro/dkm/WebGuard.nsf/key2/337-1997
  41. http://www.reglugerd.is/interpro/dkm/WebGuard.nsf/key2/002-1998
  42. http://www.reglugerd.is/interpro/dkm/WebGuard.nsf/key2/314-1998
  43. http://www.reglugerd.is/interpro/dkm/WebGuard.nsf/key2/891-1999
  44. http://www.reglugerd.is/interpro/dkm/WebGuard.nsf/key2/026-2000
  45. http://www.reglugerd.is/interpro/dkm/WebGuard.nsf/key2/147-2000
  46. http://www.reglugerd.is/interpro/dkm/WebGuard.nsf/key2/667-2001
  47. http://www.reglugerd.is/interpro/dkm/WebGuard.nsf/key2/592-1994
  48. http://www.reglugerd.is/interpro/dkm/WebGuard.nsf/key2/210-1995
  49. http://www.reglugerd.is/interpro/dkm/WebGuard.nsf/key2/055-1998
  50. http://www.reglugerd.is/interpro/dkm/WebGuard.nsf/key2/693-1998
  51. http://www.reglugerd.is/interpro/dkm/WebGuard.nsf/key2/398-1999
  52. http://www.reglugerd.is/interpro/dkm/WebGuard.nsf/key2/489-1999
  53. http://www.reglugerd.is/interpro/dkm/WebGuard.nsf/key2/720-2000
  54. http://www.reglugerd.is/interpro/dkm/WebGuard.nsf/key2/185-1995
  55. http://www.reglugerd.is/interpro/dkm/WebGuard.nsf/key2/661-1996
  56. http://www.reglugerd.is/interpro/dkm/WebGuard.nsf/key2/128-1997
  57. http://www.reglugerd.is/interpro/dkm/WebGuard.nsf/key2/439-1997
  58. http://www.reglugerd.is/interpro/dkm/WebGuard.nsf/key2/097-1999
  59. http://www.reglugerd.is/interpro/dkm/WebGuard.nsf/key2/188-2000
  60. http://www.reglugerd.is/interpro/dkm/WebGuard.nsf/key2/656-2000
  61. http://www.reglugerd.is/interpro/dkm/WebGuard.nsf/key2/361-2001
  62. http://www.reglugerd.is/interpro/dkm/WebGuard.nsf/key2/168-1997
  63. http://www.reglugerd.is/interpro/dkm/WebGuard.nsf/key2/708-2000
  64. http://www.reglugerd.is/interpro/dkm/WebGuard.nsf/key2/365-1998
  65. http://www.reglugerd.is/interpro/dkm/WebGuard.nsf/key2/463-1998
  66. http://www.reglugerd.is/interpro/dkm/WebGuard.nsf/key2/123-1999
  67. http://www.reglugerd.is/interpro/dkm/WebGuard.nsf/key2/026-2000
  68. http://www.reglugerd.is/interpro/dkm/WebGuard.nsf/key2/190-2003
  69. http://www.reglugerd.is/interpro/dkm/WebGuard.nsf/key2/053-2000
