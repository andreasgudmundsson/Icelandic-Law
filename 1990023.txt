                                    dálkum.

   --------------------------------------------------------------------------

                            Lög um Námsgagnastofnun

                               1990 nr. 23 8. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

  Tóku gildi 18. maí 1990. Breytt með [4]l. 66/1995 (tóku gildi 13. mars 1995;
                komu til framkvæmda skv. fyrirmælum í 57. gr.).

1. gr. Hlutverk Námsgagnastofnunar er að sjá grunnskólum fyrir sem bestum náms-
og kennslugögnum sem eru í samræmi við uppeldis- og kennslufræðileg markmið laga
                        um grunnskóla og aðalnámsskrár.
   Heimilt er að fela Námsgagnastofnun að annast verkefni, hliðstæð þeim sem
     tilgreind eru í lögum þessum, fyrir tónlistarskóla og framhaldsskóla.
Stofnunin skal hafa samstarf við þá aðila sem vinna að stefnumörkun, rannsóknum
             og þróunarverkefnum í skólastarfi og menntun kennara.
              Námsgagnastofnun heyrir undir menntamálaráðuneytið.
       2. gr. Menntamálaráðherra skipar til þriggja ára í senn sjö manna
                     námsgagnastjórn og jafnmarga til vara:
         a. einn fulltrúa tilnefndan af Félagi skólastjóra og yfirkennara,
    b. tvo fulltrúa tilnefnda af Kennarasambandi Íslands og skulu þeir starfa á
                                grunnskólastigi,
      c. einn fulltrúa tilnefndan af Hinu íslenska kennarafélagi og skal hann
                         starfa á framhaldsskólastigi,
              d. einn fulltrúa tilnefndan af Kennaraháskóla Íslands,
                  e. einn fulltrúa tilnefndan af fræðslustjórum,
                f. einn fulltrúa tilnefndan af menntamálaráðherra.
   Menntamálaráðherra skipar formann og varaformann úr hópi stjórnarmanna og
                          ákveður laun stjórnarinnar.
    Landssamtökum foreldrafélaga er heimilt að tilnefna áheyrnarfulltrúa með
                  málfrelsi og tillögurétti í námsgagnastjórn.
 3. gr. Námsgagnastofnun gerir fjárhags- og framkvæmdaáætlanir til allt að fimm
   ára. Námsgagnastjórn staðfestir áætlanir og fylgist með framkvæmd þeirra.
  Námsgagnastjórn ber ábyrgð á starfsemi og fjárreiðum stofnunarinnar og ræður
   starfslið hennar að fengnum tillögum forstjóra, sbr. 4. gr. laga þessara.
   4. gr. Menntamálaráðherra skipar forstjóra til fimm ára í senn að fengnum
tillögum námsgagnastjórnar. Hann á sæti á fundum stjórnarinnar með málfrelsi og
 tillögurétti og sér um framkvæmd á ákvörðunum hennar. Forstjóri annast daglega
                      stjórn og fjárreiður stofnunarinnar.
 5. gr. Starfsemi Námsgagnastofnunar skiptist í deildir í samræmi við verkefni
                        hennar, sbr. ákvæði í reglugerð.
               Verkefni stofnunarinnar eru í megindráttum þessi:
        Stofnunin annast gerð, útgáfu, framleiðslu og dreifingu á náms- og
 kennslugögnum miðað við íslenskar þarfir og aðstæður. Hún kaupir og framleiðir
                   fræðslumyndir eða er aðili að gerð þeirra.
    Stofnunin annast kynningar- og fræðslustarfsemi fyrir skóla um námsgögn og
                                  kennslutæki.
       Hún kaupir, selur og dreifir náms- og kennslugögnum frá öðrum aðilum.
   Stofnunin hefur með höndum þróun námsgagna og hefur frumkvæði að könnunum og
                      rannsóknum á gerð þeirra og notkun.
     Námsgagnastofnun er heimilt að hafa þau náms- og kennslugögn, sem hún
                    framleiðir, til sölu á frjálsum markaði.
                                   6. gr. ^1)
                             ^1)[5]L. 66/1995, 57. gr.
 7. gr. Kostnaður við starfsemi Námsgagnastofnunar greiðist úr ríkissjóði og af
  eigin tekjum stofnunarinnar sem eingöngu má verja í þágu þeirra verkefna sem
                            þessi lög mæla fyrir um.
 8. gr. Menntamálaráðuneytið setur í reglugerð^1) nánari ákvæði um lög þessi og
                               framkvæmd þeirra.
                                ^1)[6]Rg. 600/1980.
                      9. gr. Lög þessi öðlast þegar gildi.
 Ákvæði til bráðabirgða. Meðan ekki eru starfandi landssamtök skal tilnefningu
skv. 3. mgr. 2. gr. hagað þannig að samtök foreldrafélaga í hverju fræðsluumdæmi
skiptast á um að tilnefna einn áheyrnarfulltrúa til eins árs í senn. Ef ekki eru
        starfandi foreldrasamtök í fræðsluumdæmi skulu fræðsluráðin hafa
                              tilnefningarréttinn.

References

   Visible links
   1. http://www.althingi.is/dba-bin/lawformpr.pl?lnr=1990023
   2. http://www.althingi.is/dba-bin/ferill.pl?ltg=112&mnr=167
   3. http://www.althingi.is/altext/112/s/0189.html
   4. file://1995066.html
   5. file://1995066.html#g57
   6. file://ekkitil/ekkitil.html?REGL/1980600
