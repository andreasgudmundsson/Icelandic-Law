                                    dálkum.

   --------------------------------------------------------------------------

                        Lög um Íslenskar orkurannsóknir

                              2003 nr. 86 26. mars

   --------------------------------------------------------------------------

              [2]Ferill málsins á Alþingi.   [3]Frumvarp til laga.

       Tóku gildi 10. apríl 2003 en komu til framkvæmda 1. júlí sama ár.
   1. gr. Íslenskar orkurannsóknir eru sérstök ríkisstofnun sem heyrir undir
                          yfirstjórn iðnaðarráðherra.
2. gr. Hlutverk Íslenskra orkurannsókna er að vinna að verkefnum og rannsóknum á
    sviði náttúrufars, orkumála og annarra auðlindamála eftir því sem stjórn
                            stofnunarinnar ákveður.
 3. gr. Ráðherra skipar fimm menn í stjórn Íslenskra orkurannsókna til fjögurra
                          ára og ákveður stjórnarlaun.
Stjórnin hefur á hendi stjórn stofnunarinnar og samþykkir fjárhagsáætlun hennar
  og starfsáætlun fyrir eitt ár í senn. Fjárhagsáætlun skal send ráðherra til
                                 staðfestingar.
  4. gr. Forstjóri Íslenskra orkurannsókna er ráðinn af stjórn stofnunarinnar.
Forstjóri ræður annað starfslið stofnunarinnar og ákveður starfssvið þess. Hann
  hefur á hendi daglega stjórn Íslenskra orkurannsókna og umsjón með rekstri.
      5. gr. Íslenskar orkurannsóknir starfa á viðskiptalegum grundvelli á
samkeppnismarkaði og afla sér tekna með sölu á rannsóknum, ráðgjöf, þjónustu og
     upplýsingum eða öðrum verkefnum á starfssviði Íslenskra orkurannsókna.
6. gr. Íslenskum orkurannsóknum er heimilt, að fengnu samþykki ráðherra, að eiga
 aðild að rannsóknar- og þróunarfyrirtækjum sem eru hlutafélög eða önnur félög
                            með takmarkaðri ábyrgð.
  7. gr. Ráðherra getur með reglugerð mælt nánar fyrir um starfsemi Íslenskra
                    orkurannsókna og framkvæmd laga þessara.
    8. gr. Lög þessi öðlast þegar gildi en koma til framkvæmda 1. júlí 2003.
 Ákvæði til bráðabirgða. Starfsmönnum rannsóknasviðs Orkustofnunar, sem lagt er
   niður með lögum um Orkustofnun, skal boðið sambærilegt starf hjá Íslenskum
 orkurannsóknum. Ákvæði 7. gr. laga um réttindi og skyldur starfsmanna ríkisins
           gilda ekki um störf sem ráðið er í samkvæmt þessu ákvæði.

References

   Visible links
   1. http://www.althingi.is/dba-bin/lawformpr.pl?lnr=2003086
   2. http://www.althingi.is/dba-bin/ferill.pl?ltg=128&mnr=545
   3. http://www.althingi.is/altext/128/s/0892.html
