
   --------------------------------------------------------------------------

                               Lög um sálfræðinga

                              1976 nr. 40 23. maí

   --------------------------------------------------------------------------

  1. gr. Rétt til að kalla sig sálfræðinga hér á landi hafa þeir einir sem til
      þess hafa fengið leyfi [heilbrigðis- og tryggingamálaráðuneytis].^1)
 Öðrum aðilum er óheimilt að nota starfsheiti sem til þess er fallið að gefa í
             skyn að þeir hafi hlotið löggildingu sem sálfræðingar.
                             ^1)[2]L. 54/1996, 1. gr.
2. gr. Leyfi samkvæmt 1. gr. má aðeins veita þeim sem lokið hafa kandídatsprófi
   eða öðru hliðstæðu prófi í sálarfræði eða sálfræðilegri uppeldisfræði sem
  aðalgrein við háskóla á Norðurlöndum eða sambærilegu prófi við aðra háskóla,
          hvort tveggja að fenginni umsögn Sálfræðingafélags Íslands.
Ef sérstakar ástæður mæla með því er einnig heimilt að veita þeim takmarkað eða
   tímabundið leyfi samkvæmt 1. gr. sem hafa aðra háskólamenntun en hafa við
  sjálfstæðar sálfræðilegar eða uppeldisfræðilegar rannsóknir eða hagnýt störf
 sýnt að þekking þeirra er sambærileg við þá sem nefnd er í 1. mgr., enda liggi
                    fyrir meðmæli Sálfræðingafélags Íslands.
Heimilt er að synja manni leyfis ef 2. mgr. 68. gr. almennra hegningarlaga á við
                                 um hagi hans.
 3. gr. Sálfræðingi er skylt að gæta þagmælsku um atriði sem hann fær vitneskju
um í starfi sínu og leynt skulu fara samkvæmt lögum eða eðli máls. Þagnarskylda
nær einnig til samstarfsmanna sálfræðings, þ. á m. til fræðimanna sem fá aðgang
 að gögnum í vísindalegum tilgangi. Þagnarskylda helst þótt viðkomandi láti af
                                    störfum.
    4. gr. Sálfræðingur getur afsalað sér löggildingu. Skal hann þá tilkynna
       ráðuneytinu það skriflega og endursenda því löggildingarbréf sitt.
    5. gr. Ráðuneytinu er heimilt að afturkalla löggildingu, sbr. 2. gr., ef
sálfræðingur er vegna sjúkdóms eða af öðrum ástæðum álitinn óhæfur til að gegna
 starfi sem sálfræðingur. Leita skal álits Sálfræðingafélags Íslands um málið.
Einnig er heimilt að afturkalla löggildingu ef sálfræðingur þrátt fyrir viðvörun
    vanrækir skyldur sínar, fer út fyrir verksvið sitt eða brýtur í bág við
fyrirmæli laga. Sá aðili, sem hlut á að máli, getur skotið úrskurði um sviptingu
                           löggildingar til dómstóla.
6. gr. Sá sem afsalað hefur sér löggildingu eða verið sviptur leyfi til að kalla
sig sálfræðing getur öðlast löggildingu að nýju ef skilyrðum 2. gr. er fullnægt
og ástæður þær, sem tilgreindar eru í 5. gr., eiga ekki við. Heimilt er að veita
                     slíka löggildingu til takmarkaðs tíma.
[7. gr. Enginn sálfræðingur má kalla sig sérfræðing í sérgrein innan sálarfræði
             nema hann hafi fengið til þess leyfi [heilbrigðis- og
                          tryggingamálaráðuneytis].^1)
Ráðuneytið setur nánari ákvæði í reglugerð^2) um skilyrði fyrir veitingu leyfis
   til að kalla sig sérfræðing í einhverri af sérgreinum sálarfræðinnar.]^3)
        ^1)[3]L. 54/1996, 2. gr. ^2)Rg. 158/1990. ^3)[4]L. 68/1988, 1. gr.
[8. gr.]^1) Brot gegn ákvæðum laga þessara varða sektum ^2) eða fangelsi allt að
   þremur mánuðum. Með mál út af brotum gegn lögum þessum skal farið að hætti
                                opinberra mála.
                ^1)[5]L. 68/1988, 1. gr. ^2)[6]L. 82/1998, 168. gr.
[9. gr.]^1) [Heilbrigðis- og tryggingamálaráðuneyti]^2) getur sett nánari ákvæði
                     í reglugerð um framkvæmd laga þessara.
                 ^1)[7]L. 68/1988, 1. gr. ^2)[8]L. 54/1996, 3. gr.

References

   Visible links
   1. http://www.althingi.is/dba-bin/lawformpr.pl?lnr=1976040
   2. file:///altext/stjt/1996.054.html
   3. file:///altext/stjt/1996.054.html
   4. file:///altext/stjtnr.html#1988068?g1
   5. file:///altext/stjtnr.html#1988068?g1
   6. file:///altext/stjt/1998.082.html
   7. file:///altext/stjtnr.html#1988068?g1
   8. file:///altext/stjt/1996.054.html
