
   --------------------------------------------------------------------------

                   Lög um birtingu laga og stjórnvaldaerinda

                            1943 nr. 64 16. desember

   --------------------------------------------------------------------------

 Tóku gildi 1. janúar 1944. Breytt með [2]l. 22/1962 (tóku gildi 4. maí 1962),
   [3]l. 20/1991 (tóku gildi 1. júlí 1992), [4]l. 90/1991 (tóku gildi 1. júlí
 1992), [5]l. 95/1994 (tóku gildi 3. júní 1994), [6]l. 63/2001 (tóku gildi 13.
            júní 2001) og [7]l. 165/2002 (tóku gildi 1. jan. 2003).

  1. gr. Í A-deild Stjórnartíðinda skal birta lög öll, tilskipanir, opin bréf,
auglýsingar ^1) og aðrar tilkynningar almenns efnis, sem út eru gefnar af æðsta
handhafa framkvæmdarvaldsins, svo og reglur, sem sameinað Alþingi kann að setja
                um framkvæmd almennra málefna í þingsályktunum.
                             ^1)[8]L. 22/1962, 1. gr.
2. gr. Í B-deild Stjórnartíðinda skal birta reglugerðir, erindisbréf, samþykktir
  og auglýsingar, sem gefnar eru út eða staðfestar af ráðherra, umburðarbréf,
ákvarðanir og úrlausnir ráðuneyta, sem almenna þýðingu hafa, veitingar opinberra
 starfa og lausn frá þeim, er handhafi æðsta framkvæmdarvalds eða ráðherra fer
   með, reikninga sjóða, ef svo er mælt í staðfestum skipulagsákvæðum þeirra,
úrslit alþingiskosninga, skrá yfir félög, firmu og vörumerki, sem tilkynnt hafa
  verið á árinu, heiðursmerki, nafnbætur og heiðursverðlaun, sem ríkisstjórnin
 veitir. [Einnig skal þar birta reglur sem opinberum stjórnvöldum og stofnunum,
          öðrum en ráðuneytum, er falið lögum samkvæmt að gefa út.]^1)
 [Við birtingu stjórnvaldsfyrirmæla í B-deild Stjórnartíðinda, sem sett eru til
   innleiðingar EES-reglna, er heimilt að vísa til birtingar skv. 3. mgr.]^2)
     [Í C-deild Stjórnartíðinda skal birta samninga við önnur ríki, svo og
       auglýsingar varðandi gildi þeirra. [Birting ákvarðana sameiginlegu
   EES-nefndarinnar og þeirra gerða, sem þar er vísað til, í EES-viðbæti við
       Stjórnartíðindi EB telst jafngild birting að þessu leyti.]^2)]^3)
   ^1)[9]L. 95/1994, 1. gr. ^2)[10]L. 63/2001, 1. gr. ^3)[11]L. 22/1962, 2. gr.
  3. gr. Í Lögbirtingablaði skal birta dómsmálaauglýsingar, svo sem opinberar
  stefnur til dóms, úrskurði um töku búa til opinberra skipta og áskoranir um
        kröfulýsingar, auglýsingar um skiptafundi og skiptalok þrotabúa,
    [nauðungarsölur, þar á meðal á fasteignum búa]^1) sem [eru til opinberra
skipta]^2) auglýsingar um vogrek, óskilafé og fundið fé, auglýsingar um kaupmála
 hjóna, lögræðissviptingu og brottfall hennar, lögboðnar auglýsingar um félög,
  firmu og vörumerki, sérleyfi, er stjórnvöld veita, opinber verðlagsákvæði og
 annað það, er stjórnvöldum þykir rétt að birta almenningi. Einnig skal heimilt
 vera að birta í Lögbirtingablaði auglýsingar og tilkynningar einstakra manna.
              ^1)[12]L. 90/1991, 91. gr. ^2)[13]L. 20/1991, 136. gr.
 4. gr. Vafamál um það, hvar birta skuli atriði þau, er í 1.3. gr. segir, eða
         hvort erindi skuli birt eða eigi, úrskurðar dómsmálaráðherra.
  5. gr. Dómsmálaráðuneytið gefur Stjórnartíðindi og Lögbirtingablað út. Ræður
dómsmálaráðherra mann eða menn til útgáfunnar og segir fyrir um tilhögun hennar.
  Skylt er skrifstofustjórum hvers ráðuneytis að fá útgefanda þegar handrit af
      hverju því, sem afgreitt hefur verið í því ráðuneyti og birta ber í
                     Stjórnartíðindum eða Lögbirtingablaði.
  [Heimilt er að gefa Lögbirtingablað út og dreifa því á rafrænan hátt, þar á
  meðal á netinu. Verði útgáfa Lögbirtingablaðs eingöngu rafræn skulu þeir sem
þess óska áfram geta keypt Lögbirtingablað í prentuðu formi í áskrift eða fengið
  einstök tölublöð send gegn greiðslu kostnaðar af prentun þeirra og sendingu.
        Dómsmálaráðherra mælir í reglugerð nánar fyrir um rafræna útgáfu
       Lögbirtingablaðs, þar á meðal um persónuvernd og gagnaöryggi.]^1)
                            ^1)[14]L. 165/2002, 1. gr.
    6. gr. Kostnaður af útgáfu Stjórnartíðinda og Lögbirtingablaðs telst til
  skrifstofukostnaðar dómsmálaráðuneytisins, enda kveður dómsmálaráðherra á um
gjöld fyrir auglýsingar, er aðilar eiga að greiða. Einnig getur dómsmálaráðherra
sett fyrirmæli um annað, er að útgáfu Stjórnartíðinda og Lögbirtingablaðs lýtur.
  7. gr. Fyrirmælum, er felast í lögum, auglýsingum, tilskipunum, reglugerðum,
opnum bréfum, samþykktum eða öðrum slíkum ákvæðum almenns efnis, má eigi beita,
 fyrr en birting samkvæmt 1. og 2. gr. laga þessara hefur farið fram, nema þau
geymi ákvæði algerlega einkamálaeðlis og aðilar hafi komið sér saman um það, að
 skipti þeirra skuli fara eftir óbirtum fyrirmælum. Birt fyrirmæli skulu binda
   alla frá og með 1. degi þess mánaðar, er liðnir eru 3 almanaksmánuðir hið
  skemmsta frá útgáfudegi þess blaðs Stjórnartíðinda, er fyrirmælin voru birt,
              nema þau geymi aðrar ákvarðanir um gildistöku sína.

References

   Visible links
   1. http://www.althingi.is/dba-bin/lawformpr.pl?lnr=1943064
   2. file:///altext/stjtnr.html#1962022
   3. file://1991020.html
   4. file://1991090.html
   5. file:///altext/stjt/1994.095.html
   6. file:///altext/stjt/2001.063.html
   7. file:///altext/stjt/2002.165.html
   8. file:///altext/stjtnr.html#1962022?g1
   9. file:///altext/stjt/1994.095.html
  10. file:///altext/stjt/2001.063.html
  11. file:///altext/stjtnr.html#1962022?g2
  12. file://1991090.html#g91
  13. file://1991020.html#g136
  14. file:///altext/stjt/2002.165.html
