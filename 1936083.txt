
   --------------------------------------------------------------------------

         Lög um ráðstafanir til varnar því, að skipum sé leiðbeint við ólöglegar
                                                                      fiskveiðar

                              1936 nr. 83 23. júní

   --------------------------------------------------------------------------

                                     1. gr.
                Hver sá, sem sendir eða tekur á móti skeyti  hvort heldur er
   loftskeyti eða talskeyti  til eða frá skipi, sem ætla má, að sé að veiðum
       hér við land, skal skyldur að leggja fram lykil að hverju dulmáli, sem
   notað kann að vera við skeytasendinguna. Það er m.a. dulmál samkvæmt lögum
                     þessum, ef notað er í skeyti mál í óvenjulegri merkingu.

                                     2. gr.
            Hver sá, sem sendir skeyti til eða frá veiðiskipi, skal undirrita
         á hverju slíku skeyti drengskaparvottorð um það, að ekkert sé í efni
        skeytisins, sem stuðlað geti að brotum á fiskveiðalöggjöfinni, forðað
      sökunaut við töku eða gefið veiðiskipi bendingu um ferðir varðskipanna.
            Undirrita má slíkt drengskaparvottorð í eitt skipti fyrir öll hjá
                                                             landssímastjóra.
             Starfsmenn loftskeytastöðva eða lofttalstöðva mega ekki afgreiða
     dulmálsskeyti til eða frá veiðiskipi fyrr en fyrir þá hefur verið lagður
               lykill að skeytunum, og skulu þeir þýða skeytin, eftir því sem
    kringumstæður leyfa og ástæður þykja til. Þyki loftskeytamanni skeyti eða
   skeytaviðskipti að einhverju leyti grunsamleg, skal hann stöðva afgreiðslu
           slíkra skeyta og gera landssímastjóra þegar í stað aðvart, en hann
                         rannsakar málið nánar og tilkynnir dómsmálaráðherra.
            Undanþegin þessum ákvæðum eru skeyti frá útlöndum og frá erlendum
    skipum um íslenskar strandastöðvar til skipa í hafi. Þyki loftskeytamanni
          skeyti þau eða skeytaviðskipti, er um ræðir í þessari málsgrein, að
     einhverju leyti grunsamleg, skal hann þegar gera landssímastjóra aðvart,
                                          en hann tilkynnir dómsmálaráðherra.

                                     3. gr.
               Öll skeyti til og frá veiðiskipum eða milli veiðiskipa  hvort
                 heldur eru loftskeyti, talskeyti eða lofttal  skulu rituð á
      skeytaeyðublöð og send landssímastjórninni að liðnum hverjum mánuði, en
                              landssíminn geymir það að minnsta kosti í 5 ár.
               Orðsendingar til og frá veiðiskipum eru stranglega bannaðar,
    nema í lífsháska, aðrar en þær, sem eingöngu snerta loftskeytaþjónustuna,
                               enda skulu afrit af þeim fylgja með skeytunum.
             Til frekara eftirlits ber starfsmönnum strandastöðva landssímans
    og loftskeytamönnum á varðskipunum að taka og skrá, eftir því sem þeim er
   frekast unnt, loftskeyta- og talstöðvaskipti milli veiðiskipa innbyrðis og
                                senda mánaðarlega til landssímastjórnarinnar.
                  Dómsmálaráðuneytið hefur hvenær sem er aðgang að öllum þeim
                plöggum, er varða greint eftirlit, enda hafi sá eða þeir, sem
          dómsmálaráðherra útnefnir til þess, undirritað þagnarheiti samkvæmt
                                        fyrirmælum alþjóðareglugerðar þar um.

                                     4. gr.
             Með reglugerð má ákveða nánar um framkvæmd laga þessara og refsa
                                fyrir brot á reglugerðinni sem eftir lögunum.

                                     5. gr.
                    Hver sá, sem sannur verður að því, með skeytum, firðtali,
      ljósmerkjum eða á hvern annan hátt, að hafa ætlað að stuðla að brotum á
            fiskveiðalöggjöfinni, forða sökunaut frá töku eða gefa veiðiskipi
    bendingar um ferðir varðskipanna, skal sæta [sekt eða [fangelsi allt að 1
            ári]^1) eða fangelsi allt að 2 árum, ef sakir eru miklar eða brot
                                                                 ítrekað].^2)
               Önnur brot á lögum þessum varða sektum, nema þyngri refsing sé
                                                           lögð við að lögum.

   ^1)[2]L. 82/1998, 148. gr.^2)[3]L. 10/1983, 44. gr.

                                     6. gr.
            ^1)

   ^1)[4]L. 19/1991, 194. gr.

References

   Visible links
   1. http://www.althingi.is/dba-bin/lawformpr.pl?lnr=1936083
   2. file:///altext/stjt/1998.082.html
   3. file:///altext/stjtnr.html#1983010?g44
   4. file://1991019.html#g194
