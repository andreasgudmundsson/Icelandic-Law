                                    dálkum.

   --------------------------------------------------------------------------

                         Lög um vog, mál og faggildingu

                           1992 nr. 100 16. desember

   --------------------------------------------------------------------------

                    I. kafli. Gildissvið og skilgreiningar.
 1. gr. Lög þessi gilda um vog og mál, faggildingu og löggildingu mælitækja og
                 vigtarmanna innan íslenskrar efnahagslögsögu.
     2. gr. Í lögum þessum hafa eftirfarandi orð merkingu sem hér greinir:
    Eftirlit merkir athugun á vöru, þjónustu, hönnun vöru, ferli eða verksmiðju
 til að ákvarða samræmi þeirra við tilteknar kröfur eða almennar kröfur og skal
                         þá byggt á faglegum úrskurði.
    Faggilding merkir aðferð sem þar til bær aðili beitir til að veita formlega
     viðurkenningu á því að aðili sé hæfur til að vinna tiltekin verkefni.
    Kvörðun merkir röð aðgerða sem staðfesta við tilgreindar aðstæður sambandið
   milli gilda sem mælitæki eða mælibúnaður sýnir eða gilda sem áþreifanlegur
        mælikvarði táknar og tilsvarandi þekktra gilda þess sem mælt er.
   Landsmæligrunnur merkir opinbera viðmiðun allra annarra mæligrunna í landinu.
        Löggilding merkir aðgerð til að tryggja og staðfesta að mælitæki og
         vigtarmenn fullnægi í einu og öllu kröfum laga og reglugerða.
   Mæligrunnur merkir áþreifanlegan mælikvarða, mælitæki eða mælibúnað til þess
að skilgreina, raungera, varðveita eða birta einingu eða gildi eðlisfræðistærðar
til þess að flytja þessa einingu eða stærð yfir á önnur mælitæki með samanburði.
   Prófun merkir tæknilega framkvæmd sem felur í sér ákvörðun á einu eða fleiri
einkennum tiltekinnar vöru, ferils eða þjónustu samkvæmt fyrir fram tilgreindum
                                verklagsreglum.
    Tilnefndur aðili merkir prófunarstofu, vottunarstofu eða eftirlitsaðila sem
     stjórnvöld tilnefna til að annast yfirumsjón með samræmismati samkvæmt
        tilskipunum Evrópubandalagsins (EB) og samkomulagi aðildarríkja
   Fríverslunarsamtaka Evrópu (EFTA) um gagnkvæma viðurkenningu á niðurstöðum
 prófana og staðfestingum á samræmi frá 15. júní 1988 (Tampere-samkomulaginu).
        Vottun merkir aðferð sem þriðji aðili beitir til að veita formlega
  staðfestingu á því að vara, ferli eða þjónusta sé í samræmi við tilgreindar
                                    kröfur.

                  II. kafli. Mælieiningar og landsmæligrunnar.
    3. gr. Á Íslandi skal nota alþjóðlega einingakerfið sem skilgreint er af
                      Alþjóðastofnuninni fyrir vog og mál.
 Þrátt fyrir ákvæði 1. mgr. getur ráðherra heimilað að notaðar séu mælieiningar
utan alþjóðlega einingakerfisins. Þær skulu þó ávallt hafa viðmiðun í alþjóðlega
                                einingakerfinu.
     Mælieiningar samkvæmt þessari grein nefnast lögformlegar mælieiningar.
 4. gr. Í landinu skulu vera til nauðsynlegir landsmæligrunnar. Þeir skulu eiga
 ætt sína að rekja til alþjóðlegra frummæligrunna eins og þeir eru skilgreindir
     af Alþjóðastofnuninni fyrir vog og mál. Landsmæligrunnarnir skulu vera
     grundvöllur allra annarra mæligrunna hér á landi og kvörðunarvottorða.

                       III. kafli. Löggilding mælitækja.
 5. gr. Skylt er að löggilda öll mælitæki sem notuð eru hér á landi til að mæla
 stærðir sem hafa áhrif á verð eða afgjald í hvers konar viðskiptum með vöru og
                       þjónustu og skatt- og gjaldstofna.
Ráðherra setur í reglugerð^1) nánari reglur um framkvæmd þessarar greinar, þar á
   meðal um reglubundna endurlöggildingu mælitækja. Í þeim er m.a. heimilt að
undanþiggja tilteknar gerðir mælitækja ýtrustu kröfum um löggildingarhæfni. Slík
             mælitæki skulu þó háð eftirliti Löggildingarstofunnar.
  Löggildingarstofan sker úr um hvort mælitæki séu löggildingarskyld. Úrskurði
  hennar má þó vísa til ráðherra til endanlegrar ákvörðunar, enda sé það gert
   innan fjögurra vikna frá því að Löggildingarstofan kvað upp úrskurð sinn.
                    ^1)Rg. 207/1995. Rg. 541/1996 (um vínmál).
   6. gr. Löggildingar- og eftirlitsskyld mælitæki skulu ávallt uppfylla þær
mælitæknilegu kröfur sem til þeirra eru gerðar. Tækjunum skal þannig fyrir komið
  að hvorki umhverfi þeirra, uppsetning né aðbúnaður hindri notkun, prófun eða
         stillingu tækjanna. Sé þess ekki gætt má banna notkun þeirra.
   7. gr. Hvarvetna þar sem viðskipti fara fram og hönd selur hendi og í því
sambandi notuð löggildingar- eða eftirlitsskyld mælitæki skal þannig um búið að
     viðskiptavinurinn sjái greinilega þegar mæling fer fram og geti lesið
                       mæliniðurstöður fyrirhafnarlaust.
  8. gr. Löggildingar- og eftirlitsskyld mælitæki skulu vera staðsett með þeim
hætti og vera í slíku ástandi að viðskiptavinurinn geti borið traust til þeirra
niðurstaðna sem tækin sýna. Merkingar og ástand mælitækja og aukabúnaðar þeirra
                      skulu ávallt vera í fullkomnu lagi.
 9. gr. Aukabúnaður, sem tengdur er löggildingarskyldu mælitæki, skal sýna sömu
                        mæliniðurstöðu og tækið sjálft.
Tenging hvers kyns aukabúnaðar við löggildingarskylt mælitæki, sem dregið getur
          úr nákvæmni þess eða búnaðarins sjálfs, er með öllu óheimil.
 10. gr. Eigendum eða vörslumönnum löggildingar- og eftirlitsskyldra mælitækja
 ber að sjá til þess að tækin sæti reglubundnu eftirliti og uppfylli þær kröfur
 sem til þeirra eru gerðar í lögum þessum og reglugerðum settum samkvæmt þeim.
 Nú uppfyllir löggildingar- eða eftirlitsskylt mælitæki ekki þær kröfur sem til
 þess eru gerðar og skal notkun þess þá bönnuð. Heimilt er Löggildingarstofunni
 að loka með innsigli löggildingar- eða eftirlitsskyldum mælitækjum sem notkun
hefur verið bönnuð á og hafa á brott með sér slík tæki eða hluta úr þeim ef vafi
                     leikur á að settum reglum sé fullnægt.
Óheimilt er að nota löggildingar- og eftirlitsskyld mælitæki nema þau beri gilt
                            auðkenni þar að lútandi.

                             IV. kafli. Faggilding.
11. gr. Löggildingarstofan annast faggildingu fyrir hönd íslenskra stjórnvalda.
 Allir, sem þess óska, skulu geta látið faggilda starfsemi sína, enda uppfylli
                  þeir þær kröfur sem settar eru, sbr. 12. gr.
Nú er gerð krafa um faggildingu stofnana og fyrirtækja, sem framkvæma lögbundnar
  prófanir eða eftirlit eða votta að vara, ferli eða þjónusta, svo og hæfni og
þekking starfsmanna, uppfylli lögbundnar kröfur og skal þá slíkri kröfu fullnægt
   af Löggildingarstofunni eða hliðstæðum stofnunum í aðildarríkjum Evrópska
    efnahagssvæðisins. Ráðherra getur í reglugerð heimilað að faggilding frá
     stofnunum í ríkjum utan Evrópska efnahagssvæðisins gildi hér á landi.
             Löggildingarstofan metur tilnefnda aðila, sbr. 2. gr.
     Löggildingarstofan annast hér á landi málefni sem lúta að alþjóðlegum
                  verklagsreglum á prófunarstofum í efnafræði.
12. gr. Ráðherra er heimilt að ákveða í reglugerð^1) forsendur faggildingar skv.
11. gr. enda séu þær í samræmi við hliðstæðar forsendur í aðildarríkjum Evrópska
efnahagssvæðisins. Í reglugerðinni skal telja upp þá staðla sem byggt skal á og
 birta meginreglur og sérreglur um faggildingu, vottun, prófun og eftirlit, svo
            og reglur um brottfall faggildingar á slíkri starfsemi.
      ^1)Rg. 346/1993, 350/1993, 351/1993, 631/1994 og 41/1996. Rg. 354/1997.
 13. gr. Nú synjar Löggildingarstofan umsókn um faggildingu og skal synjunin þá
 rökstudd skriflega. Synjun má skjóta til sérstakrar úrskurðarnefndar. Hún skal
skipuð einum fulltrúa hvors málsaðila og fulltrúa ráðuneytisins sem jafnframt er
                                   oddamaður.

                         V. kafli. Löggildingarstofan.
    14. gr. Löggildingarstofan er sjálfstæð ríkisstofnun er lýtur yfirstjórn
                              viðskiptaráðuneytis.
                                      ^1)
                             ^1)[2]L. 155/1996, 6. gr.
                 15. gr. Hlutverk Löggildingarstofunnar er að:
    1. löggilda mælitæki, hafa eftirlit með mælitækjum, löggilda vigtarmenn og
  sjá að öðru leyti um að lögum þessum og reglugerðum settum samkvæmt þeim sé
                                   framfylgt,
              2. annast öflun, varðveislu og viðhald landsmæligrunna,
   3. annast kvörðun mæligrunna og mælitækja og útgáfu vottorða þar að lútandi,
                              4. stunda faggildingu,
   5. veita stjórnvöldum og öðrum ráðgjöf um faggildingu og mælifræðileg málefni
          og stuðla að útbreiðslu þekkingar hér á landi á þeim sviðum,
         6. vera í fyrirsvari fyrir Íslands hönd í alþjóðlegu samstarfi um
                 mælifræðileg málefni og á sviði faggildingar,
    7. hafa samstarf við aðra aðila sem fást við verkefni á sviði mælifræði og
                                 faggildingar.
     Ráðherra getur enn fremur falið Löggildingarstofunni að sjá um kennslu
              vigtarmanna og annast rannsóknir á sviði mælifræði.
16. gr. Ráðherra getur að tillögu Löggildingarstofunnar og að höfðu samráði við
 samtök atvinnulífsins, eftirlitsstofnanir og samtök neytenda ákveðið að komið
 skuli á fót eftirliti með mælitækjum á sviðum sem ekki falla undir 5. gr. þar
sem þess er talin þörf vegna einstakra atvinnugreina eða hagsmuna neytenda, svo
 og vegna aðstæðna er varða umhverfisvernd og heilbrigði eða öryggi almennings.
 17. gr. Löggildingarstofan skal, þar sem aðstæður mæla með, með samningi fela
    aðilum, sem þess óska og hafa sérþekkingu og nauðsynlega hæfni, að leysa
              verkefni sem henni eru falin samkvæmt lögum þessum.
    18. gr. Löggildingarstofan innheimtir gjöld fyrir þjónustu sína samkvæmt
 gjaldskrá sem ráðherra setur. Við ákvörðun um gjaldskrá skal við það miðað að
              tekjur stofnunarinnar standi undir útgjöldum hennar.
 Þess skal ávallt gætt að tekjum Löggildingarstofunnar af löggildingu mælitækja
og annarri lögbundinni starfsemi sé ekki varið til að standa straum af kostnaði
           við þjónustu sem öðrum aðilum er einnig heimilt að veita.

                        VI. kafli. Löggiltir vigtarmenn.
  19. gr. Vigtarmenn skulu hafa löggildingu Löggildingarstofunnar sem gefur út
         skírteini þeim til handa. Ráðherra setur þeim erindisbréf.^1)
    Löggiltir vigtarmenn geta menn orðið uppfylli þeir eftirtalin skilyrði:
                           1. eru búsettir hér á landi,
                            2. eru fullra tuttugu ára,
                           3. eru sjálfráða og fjárráða,
            4. hafa sótt námskeið og staðist prófkröfur í námskeiðslok.
         Í reglugerð skal kveðið á um prófkröfur skv. 4. tölul. 1. mgr.
 Synja má manni um löggildingu ef 68. gr. almennra hegningarlaga á við um hagi
                                     hans.
Löggilding vigtarmanns gildir í allt að fimm ár en heimilt er að ákveða styttri
  gildistíma í einstökum tilfellum samkvæmt nánari reglum sem ráðherra setur.
     Heimilt er að binda löggildingu vigtarmanns við tiltekinn eða tiltekna
  vinnustaði. Enn fremur má undanþiggja ákveðna vinnustaði. Löggildingarstofan
getur kveðið á um að störf hjá tilteknum vinnuveitendum séu ósamrýmanleg störfum
                             löggiltra vigtarmanna.
                                ^1)Erbr. 147/1993.
20. gr. Vottorð löggilts vigtarmanns er full sönnun um þyngd þess sem vegið var
 og hvað var vegið. Ráðherra getur í reglugerð tilgreint að ákveðin störf skuli
                        unnin af löggiltum vigtarmönnum.

                            VII. kafli. Ýmis ákvæði.
 21. gr. Brot gegn lögum þessum og reglum settum samkvæmt þeim varða fésektum,
[fangelsi allt að tveimur árum]^1) eða fangelsi allt að fjórum árum ef sakir eru
  miklar. Dæma má fésekt jafnframt [fangelsi]^1) ef skilyrði 49. gr. almennra
                         hegningarlaga eru fyrir hendi.
  Sá sem gefur aðilum, sem annast framkvæmd laga þessara, rangar skýrslur skal
              sæta refsingu skv. XV. kafla almennra hegningarlaga.
 Sektir samkvæmt lögum þessum má gera jafnt lögaðila sem einstaklingi. Lögaðila
    má ákvarða sekt án tillits til þess hvort sök verður sönnuð á starfsmann
 lögaðilans. Hafi starfsmaður lögaðilans framið brot á lögum þessum eða reglum
       settum samkvæmt þeim má einnig gera lögaðilanum sekt og sviptingu
  starfsréttinda, enda sé brotið drýgt til hagsbóta fyrir lögaðilann eða hann
   hefur notið hagnaðar af brotinu. Lögaðili ber ábyrgð á greiðslu sektar sem
 starfsmaður hans er dæmdur til að greiða vegna brota á lögum þessum, enda séu
                    brot tengd starfi hans hjá lögaðilanum.
 Dæma má upptöku eigna skv. 69. gr. almennra hegningarlaga í máli er rís vegna
             brota á lögum þessum eða reglum settum samkvæmt þeim.
                            ^1)[3]L. 82/1998, 204. gr.
    22. gr. Viðskiptaráðherra fer með framkvæmd laga þessara. Hann getur með
              reglugerð^1) sett nánari ákvæði um framkvæmd þeirra.
      ^1)Rg. 129/1994, 130/1994, sbr. 428/1994, 131/1994, 132/1994, 133/1994,
134/1994, 135/1994, 136/1994, 137/1994, 138/1994, 139/1994, 140/1994, 141/1994,
    142/1994, 143/1994, 220/1994, 408/1994, sbr. 293/1995, og 426/1994. Rg.
                     353/1997. Rg. 355/1997. Rg. 356/1997.
                 23. gr. Lög þessi öðlast gildi 1. janúar 1993.

                            Ákvæði til bráðabirgða.
                                       I.
II. Þrátt fyrir ákvæði 23. gr. öðlast ákvæði 2. mgr. 11. gr. ekki gildi fyrr en
                                1. janúar 1996.
                                   [III. ]^1)
                             ^1)[4]L. 52/1995, 1. gr.

References

   Visible links
   1. http://www.althingi.is/dba-bin/lawformpr.pl?lnr=1992100
   2. file://1996155.html#g6
   3. file:///altext/stjt/1998.082.html
   4. file:///altext/stjt/1995.052.html
