
   --------------------------------------------------------------------------

                            Lög um hagfræðiskýrslur

                            1895 nr. 29 8. nóvember

   --------------------------------------------------------------------------

   Tóku gildi 20. febrúar 1896. Breytt með [2]l. 20/1903 (tóku gildi 2. febr.
 1904), [3]l. 16/1909 (tóku gildi 18. nóv. 1909), [4]l. 64/1934 (tóku gildi 1.
  jan. 1935), [5]l. 10/1983 (tóku gildi 25. mars 1983) og [6]l. 19/1991 (tóku
 gildi 1. júlí 1992 nema 1. og 3. mgr. 29. gr. sem tóku gildi 17. apríl 1991).

 1. gr. Landsstjórninni ber að annast um, að samdar séu árlega hagfræðiskýrslur
 um atvinnuvegi landsins, búnað, fiskveiðar og verslun, og skulu þær samdar og
                         útgefnar á kostnað landssjóðs.
     2. gr. Um fyrirkomulag á skýrslunum og undirbúning til þeirra ákveður
  landshöfðingi með reglugerð^1) og annast hann um, að út séu gefin á kostnað
 landssjóðs nauðsynleg eyðublöð, er stjórnarvöldum þeim, sem hann fyrirskipar,
                              ber að láta útfylla.
                                ^1)[7]Rg. 56/1897.
 3. gr. Skyldur er hver búandi og hver sá, er nokkurn fénað hefur, til þess að
 láta hlutaðeigandi stjórnarvöldum árlega í té, þegar þess er krafist, nákvæma
  skýrslu um það, hve margt nautgripa, sauðfjár, geitfjár og hrossa, á hverjum
aldri sem er, hann hefur undir höndum, hvort sem hann sjálfur er eigandi að eða
                                     ekki.
Bændur og aðrir þeir, er nokkra jarðrækt stunda, eru á sama hátt skyldir til að
 láta árlega í té skýrslur, svo nákvæmar, sem kostur er á, um stærð túna þeirra
 og sáðlands, um jarðabætur, er unnar hafa verið, og jarðargróða, er þeir hafa
fengið á árinu, svo sem töðu, úthey, matjurtir, mótekju, hrísrif og skógarhögg.
    4. gr. Skipstjórar á þilskipum og formenn á opnum bátum, sem til nokkurs
   veiðiskapar ganga, skulu skyldir að láta hlutaðeigandi stjórnarvöldum í té
skýrslur, svo nákvæmar sem föng eru til, um það, hve mikið hafi aflast á skipum
  þeim eða bátum, er þeir hafa farið með. Skýrslna þessara má einnig, ef þurfa
            þykir, krefjast af útgerðarmönnum skipanna eða bátanna.
Svo skulu þeir, sem hafa selveiði, laxveiði, fuglatekju og dúntekju, skyldir að
láta hlutaðeigandi stjórnarvöldum í té skýrslu um þessar atvinnugreinar, er þess
                                  er krafist.
                                   5. gr. ^1)
                             ^1)[8]L. 16/1909, 7. gr.
   6. gr. Forstöðumenn sparisjóða og lánsstofnana skulu skyldir til að senda
   landshöfðingja árleg ágrip af reikningum sínum ásamt skýrslu um eignir og
             skuldir stofnananna, eftir formi, er hann fyrirskipar.
7. gr. Heimta má, að hlutaðeigendur votti upp á æru og trú, að skýrslur þær, sem
              um ræðir í 3.5. gr., séu gefnar eftir bestu vitund.
8. gr. Gefi nokkur vísvitandi rangar skýrslur um nokkurt af þeim atriðum, sem um
   er spurt samkvæmt 3.5. gr. í lögum þessum, eða neiti nokkur að staðfesta
   skýrslu sína með vottorði upp á æru og trú, varðar það sektum ^1) Tregðist
nokkur við að láta í té skýrslur, er heimilt er samkvæmt lögum þessum að heimta,
      má þröngva honum til þess með dagsektum [allt að 1000 kr.]^1) á dag.
                             ^1)[9]L. 10/1983, 2. gr.
 9. gr. Um aðrar landshagsskýrslur en þær, sem atvinnuvegina snerta, gilda sömu
                     reglur og fylgt hefur verið til þessa.
                                  10. gr. ^1)
                            ^1)[10]L. 19/1991, 194. gr.

References

   Visible links
   1. http://www.althingi.is/dba-bin/lawformpr.pl?lnr=1895029
   2. file:///altext/stjtnr.html#1903020
   3. file:///altext/stjtnr.html#1909016
   4. file://1934064.html
   5. file:///altext/stjtnr.html#1983010
   6. file://1991019.html
   7. http://www.reglugerd.is/interpro/dkm/WebGuard.nsf/key2/056-1897
   8. file:///altext/stjtnr.html#1909016?g7
   9. file:///altext/stjtnr.html#1983010?g2
  10. file://1991019.html#g194
