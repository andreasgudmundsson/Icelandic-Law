
   --------------------------------------------------------------------------

                        Lög um breytingu á verkaskiptingu ríkis og sveitarfélaga

                              1989 nr. 87 31. maí

   --------------------------------------------------------------------------

                                   1.74. gr.


                                  XIV. kafli.
             Um kostnaðaruppgjör milli ríkissjóðs og sveitarfélaga.
                                    75. gr.
           Ríkissjóður greiðir sveitarfélögum og félagasamtökum framlög vegna
            áfallinna skuldbindinga ríkissjóðs við byggingu dagvistarheimila,
    grunnskóla, íþróttamannvirkja og félagsheimila miðað við stöðu framkvæmda
      í árslok 1989. Við mat á þessum skuldbindingum ríkissjóðs skal miða við
            núgildandi lagaákvæði um hlutdeild ríkissjóðs í byggingarkostnaði
         fyrrgreindra mannvirkja svo og sérsamninga sem gerðir hafa verið við
                                      einstök sveitarfélög um skólamannvirki.
          Þátttaka ríkissjóðs í framkvæmdum, sem unnar eru á árinu 1989, skal
                           þó miðuð við þau framlög sem eru á fjárlögum 1989.
         Náist ekki samkomulag milli ríkissjóðs annars vegar og sveitarfélaga
     eða félagasamtaka hins vegar um kostnaðaruppgjör skv. 1. og 2. mgr. geta
   aðilar fyrir 1. janúar 1992 lagt málið til endanlegs úrskurðar nefndar sem
       starfa skal meðan unnið er að kostnaðaruppgjöri samkvæmt ákvæðum þessa
                kafla. Nefndin skal skipuð þremur mönnum, einum tilnefndum af
            menntamálaráðherra, einum tilnefndum af stjórn Sambands íslenskra
     sveitarfélaga og oddamanni tilnefndum af Hæstarétti Íslands. Meiri hluti
      ræður úrslitum mála, en fáist ekki meiri hluti skal oddamaður skera úr.
              Um skiptingu fjár samkvæmt þessari grein skal fara eins og mælt
        verður fyrir um í fjárlögum fyrir árin 19901993, enda verði greiðslu
                                                lokið að fullu á því árabili.
           Menntamálaráðherra setur reglugerð í samráði við Samband íslenskra
                              sveitarfélaga um framkvæmd þessarar greinar.^1)

   ^1)Rg. 492/1990.

                                   XV. kafli.
                                  Gildistaka.
                                    76. gr.
        Lög þessi öðlast gildi 1. janúar 1990. Jafnframt falla úr gildi önnur
   þau lagaákvæði en að framan eru talin sem kunna að brjóta í bága við þessi
   lög.
        Þegar lög þessi hafa hlotið staðfestingu skal fella þau inn í
   meginmál þeirra laga sem þau breyta og gefa þau lög út svo breytt.

References

   Visible links
   1. http://www.althingi.is/dba-bin/lawformpr.pl?lnr=1989087
