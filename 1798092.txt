                                    dálkum.

   --------------------------------------------------------------------------

                   Tilskipun um áritun afborgana á skuldabréf

                              1798 nr. 9. febrúar

   --------------------------------------------------------------------------

  1. gr. Eins og það er skylda lánardrottins, þegar skuldunautur borgar allan
höfuðstól skuldabréfs, að skila honum aftur bréfinu með áritaðri kvittun, eins á
  hann, þegar nokkuð er afborgað af höfuðstólnum, að hafa við höndina frumrit
skuldabréfsins, og vera skyldur til, í nærveru skuldunauts eða umboðsmanns hans,
 að rita bæði á bréfið sjálft það, er afborgað er, og að gefa auk þess sérstaka
                               kvittun fyrir því.
  Ef lánardrottinn skorast undan að gera þetta, þá er skuldunaut (sem vottfast
býður fram afborgun þá, er greiða skyldi) heimilt að fresta afborguninni, þangað
til lánardrottinn gegnir fyrrgreindri skyldu sinni; og er skuldunaut eigi skylt,
meðan svo stendur, að svara vöxtum af þeim hluta höfuðstólsins, sem í gjalddaga
                        var fallinn og boðinn var fram.
 2. gr. Kvittanir á lausu blaði fyrir afborgunum af höfuðstól, er skuldabréf er
 fyrir, skulu, ef afborganirnar eru eigi einnig ritaðar á skuldabréfið sjálft,
aðeins hafa gildi gagnvart þeim, sem gaf þær út, en eigi teljast gildar gagnvart
   öðrum, sem fyrir veðsetningu, framsal eða á annan löglegan hátt eru orðnir
                      réttmætir handhafar skuldabréfsins.
   3. gr. Þó má vaxtagreiðsla vera undanþegin þessum fyrirmælum, og sérstakar
  kvittanir fyrir vöxtum vera fullgildar, eigi aðeins gagnvart þeim, er út gaf
kvittunina, heldur og gagnvart hverjum öðrum, sem skuldabréfið hefir síðar verið
                     selt í hendur að veði eða til eignar.

References

   Visible links
   1. http://www.althingi.is/dba-bin/lawformpr.pl?lnr=1798092
