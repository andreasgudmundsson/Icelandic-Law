
   --------------------------------------------------------------------------

   Lög um heimild til fjárveitingar úr ríkissjóði vegna sérstakra aðstæðna á
                             fjármálamarkaði o.fl.

                            2008 nr. 125 7. október

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 7. október 2008. Breytt með l. 126/2011 (tóku gildi 30. sept. 2011).

  I. kafli. Heimild til fjárveitingar úr ríkissjóði vegna sérstakra aðstæðna á
                                fjármálamarkaði.
     1. gr. Við sérstakar og mjög óvenjulegar aðstæður á fjármálamarkaði er
[ráðherra]^1) fyrir hönd ríkissjóðs heimilt að reiða fram fjármagn til að stofna
 nýtt fjármálafyrirtæki eða yfirtaka fjármálafyrirtæki eða þrotabú þess í heild
                                 eða að hluta.
 Með sérstökum og mjög óvenjulegum aðstæðum á fjármálamarkaði, sbr. 1. mgr., er
átt við sérstaka fjárhags- og/eða rekstrarerfiðleika hjá fjármálafyrirtæki, m.a.
líkur á að það geti ekki staðið við skuldbindingar sínar gagnvart viðskiptavinum
eða kröfuhöfum, forsendur afturköllunar starfsleyfis séu líklega fyrir hendi eða
  líkur standi til að það geti ekki uppfyllt kröfur um lágmarks eigið fé og að
úrræði Fjármálaeftirlitsins séu ekki líkleg til þess að takmarka tjón eða hættu
    á tjóni á fjármálamarkaði. Þá er með sérstökum aðstæðum m.a. átt við ef
fjármálafyrirtæki hefur óskað eftir eða fengið heimild til greiðslustöðvunar eða
nauðasamninga eða óskað eftir gjaldþrotaskiptum eða verið úrskurðað gjaldþrota.
Ákvæði laga um fjármálafyrirtæki gilda ekki hvað varðar heimild ríkisins til að
eignast virkan eignarhlut í fjármálafyrirtæki samkvæmt þessum lögum. Ákvæði laga
   um verðbréfaviðskipti um yfirtökuskyldu og lýsingar gilda ekki um öflun og
  meðferð eignarhlutar ríkissjóðs í fjármálafyrirtækjum samkvæmt þessum lögum.
Ákvæði laga um réttarstöðu starfsmanna við aðilaskipti að fyrirtækjum gilda ekki
 um yfirtöku fjármálafyrirtækis í heild eða að hluta samkvæmt lögum þessum. Við
stofnun hlutafélags í því skyni að taka við rekstri fjármálafyrirtækis að hluta
   til eða í heild sinni skal það félag undanþegið ákvæðum hlutafélagalaga um
lágmarksfjölda hluthafa skv. 2. mgr. 3. gr. svo og ákvæðum 6.8. gr. laganna um
     sérfræðiskýrslu. Fyrirtæki sem stofnað er samkvæmt þessari grein hefur
starfsleyfi sem viðskiptabanki samkvæmt ákvæðum 1. tölul. 1. mgr. 4. gr. laga um
                               fjármálafyrirtæki.
                             ^1)L. 126/2011, 498. gr.
  2. gr. Við þær sérstöku aðstæður sem greinir í 1. gr. er [ráðherra]^1) fyrir
 hönd ríkissjóðs heimilt að leggja sparisjóði til fjárhæð sem nemur allt að 20%
    af bókfærðu eigin fé hans. Ríkissjóður fær stofnfjárbréf eða hlutabréf í
  sparisjóðnum sem endurgjald í samræmi við eiginfjárframlag sem lagt er til.
  Fjárhæð útgefinna stofnfjárhluta til ríkissjóðs skal að nafnverði nema sömu
 upphæð og það fjárframlag sem innt er af hendi og skal það stofnfé njóta sömu
   stöðu og aðrir stofnfjárhlutir í viðkomandi sjóði. Fjármálaeftirlitinu er
heimilt að setja sérstakar reglur um viðskipti með stofnbréf í slíkum tilvikum.
   Þegar um er að ræða sparisjóð sem breytt hefur verið í hlutafélag samkvæmt
  ákvæðum laga um fjármálafyrirtæki skal hið nýja hlutafé nema sama hlutfalli
gagnvart öðru útgefnu hlutafé og fjárframlagið er í hlutfalli við bókfært eigið
fé félagsins. Ákvæði þetta tekur jöfnum höndum til stofnfjársparisjóða og þeirra
  sparisjóða sem breytt hefur verið í hlutafélag samkvæmt ákvæðum laga þessara
  eftir því sem við á. Ef stjórn sparisjóðs samþykkir er heimilt að víkja frá
 ákvæðum 66. gr. laga um fjármálafyrirtæki um boðun fundar stofnfjáreigenda og
           forgangsrétt þeirra til aukningar stofnfjár eða hlutafjár.
                             ^1)L. 126/2011, 498. gr.

 II. kafli. Breyting á [1]lögum um fjármálafyrirtæki, nr. 161/2002, með síðari
                                  breytingum.
                                 3.6. gr. ...

III. kafli. Breyting á [2]lögum um opinbert eftirlit með fjármálastarfsemi, nr.
                        87/1998, með síðari breytingum.
                                   7. gr. ...

  IV. kafli. Breyting á [3]lögum um innstæðutryggingar og tryggingakerfi fyrir
                 fjárfesta, nr. 98/1999, með síðari breytingum.
                                 8.9. gr. ...

     V. kafli. Breyting á [4]lögum um húsnæðismál, nr. 44/1998, með síðari
                                  breytingum.
                                10. 13. gr. ...

                             VI. kafli. Gildistaka.
14. gr. Lög þessi öðlast þegar gildi. Þrátt fyrir ákvæði 2. mgr. 8. gr. laga um
  Stjórnartíðindi og Lögbirtingablað binda lög þessi alla þegar við birtingu.
   Ákvæði til bráðabirgða. Lög þessi skulu endurskoðuð fyrir 1. janúar 2010.

References

   Visible links
   1. file://2002161.html
   2. file://1998087.html
   3. file://1999098.html
   4. file://1998044.html
