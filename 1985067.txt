
   --------------------------------------------------------------------------

                                                  Lög um veitinga- og gististaði

                              1985 nr. 67 28. júní

   --------------------------------------------------------------------------

                                     1. gr.
              Samgönguráðherra fer með yfirstjórn mála samkvæmt lögum þessum.
                 Lög þessi taka til sölu á gistingu, sölu veitinga annarra en
                              áfengis og leigu á samkomusölum í atvinnuskyni.
              Enginn má stunda rekstur skv. 2. mgr. nema hafa til þess leyfi.

                                     2. gr.
              [Til þess að öðlast leyfi samkvæmt lögum þessum þarf umsækjandi
                                                                          að:

           a. Eiga lögheimili hér á landi samfellt í a.m.k. eitt ár.
           b. Vera fjárráða og hafa forræði á búi sínu.

     [Ríkisborgarar annarra ríkja Evrópska efnahagssvæðisins skulu frá og með
           gildistöku samnings um hið Evrópska efnahagssvæði vera undanþegnir
     skilyrði um heimilisfesti á Íslandi samkvæmt nánari ákvæðum sem ráðherra
                                                  setur með reglugerð.^1)]^2)
           Leyfi samkvæmt lögum þessum má veita félagi eða öðrum lögaðila sem
   á heimili hér á landi, enda sé framkvæmdastjóri slíks lögaðila fjárráða og
          hafi forræði á búi sínu. Sé um að ræða erlendan aðila eða íslenskan
          lögaðila sem erlendur aðili á hlut í er leyfisveiting þó háð því að
             fullnægt sé þeim skilyrðum laga um fjárfestingu erlendra aðila í
                                                          atvinnurekstri.]^3)
            Nafn á fyrirtæki og/eða atvinnustarfsemi skal falla að hljóðkerfi
                                                og beygingum í íslensku máli.
                 Ágreiningi, sem rísa kann út af nafni, má skjóta til nefndar
                           þeirrar sem starfar samkvæmt [2]lögum nr. 35/1953.
                   Ráðherra er heimilt að setja í reglugerð ákvæði um menntun
    starfsfólks veitinga- og gististaða sem lög þessi taka til og binda leyfi
                              samkvæmt lögum þessum skilyrðum er að því lúta.

   ^1)Augl. 576/1993.^2)[3]L. 62/1993, 8. gr.^3)[4]L. 23/1991, 19. gr.

                                     3. gr.
           Lögreglustjóri veitir leyfi samkvæmt lögum þessum, að fenginni
   umsögn sveitarstjórnar, eldvarnaeftirlits, heilbrigðisnefndar og
   vinnueftirlits.
           Leyfið er veitt til fjögurra ára í senn og skal þá endurnýjað.
   Leyfið skal vera bundið við stað og nafn og er ekki framseljanlegt.
           Synja má leyfisumsókn geri sérstakar aðstæður starfsemina
   óæskilega. Umsækjanda skal tilkynnt slík ákvörðun skriflega og ástæður
   tilgreindar.
           Synjun eða veitingu leyfis má skjóta til ráðuneytis.

                                     4. gr.
           Taki nýr aðili við rekstri sem leyfi þarf til samkvæmt lögum
   þessum skal sótt um nýtt leyfi. Meðan umsókn er til afgreiðslu gildir
   fyrra leyfi.

                                     5. gr.
           Þrotabúi leyfishafa er heimilt að halda starfsemi áfram meðan á
   skiptum stendur.

                                     6. gr.
           Dánarbúi leyfishafa eða [þeim, sem hefur tekið starfsemi að arfi,
   er heimilt að halda henni]^1) áfram í allt að eitt ár eftir andlát
   leyfishafa án nýs leyfis.

   ^1)[5]L. 20/1991, 136. gr.

                                     7. gr.
           Lögreglustjóra er heimilt að afturkalla leyfi er hann hefur veitt:

           a. ef skilyrðum 2. gr. er ekki lengur fullnægt,
           b. ef leyfishafi hefur verið dæmdur til refsingar fyrir brot gegn
           lögum þessum eða reglum sem settar eru samkvæmt þeim.

           Úrskurði lögreglustjóra um afturköllun leyfis má skjóta til
   ráðuneytis innan 14 daga frá uppkvaðningu og heldur leyfishafi rétti sínum
   óskertum þar til úrskurður ráðuneytis er fenginn. Kærufrestur telst frá
   þeim degi er leyfissvipting var tilkynnt leyfishafa skriflega.

                                     8. gr.
           Flokkun gististaða er sem hér segir:

           a. Hótel.

           Gististaður þar sem gestamóttaka er opin allan sólarhringinn og
           morgunverður framreiddur. Fullbúin snyrting skal vera með hverju
           herbergi. Undanþágu má þó veita fyrir hluta herbergja. Þó skal
           alltaf vera handlaug í hverju herbergi og fullbúin snyrting
           nærliggjandi.

           b. Gistiheimili.

           Gististaður með takmarkaða þjónustu. Handlaug skal vera í hverju
           herbergi og salerni nærliggjandi. Jafnframt skulu gestir eiga
           aðgang að fullbúinni baðaðstöðu.

           c. Gistiskáli.

           Svefnpokagisting í herbergjum eða svefnskálum.

           d. Gisting á einkaheimilum.

           Gisting á heimili leigusala.

           Gistileyfi veitir einnig rétt til veitingasölu samkvæmt ákvæðum
   þar um.

                                     9. gr.
           Flokkun veitingastaða er sem hér segir:

           a. Veitingahús.

           Veitingastaður með fjölbreyttar veitingar í mat og drykk og
           fullkomna þjónustu.

           b. Skemmtistaður.

           Veitingastaður með reglubundna skemmtistarfsemi, fjölbreyttar
           veitingar í mat og/eða drykk og fullkomna þjónustu.

           c. Veitingastofa, greiðasala.

           Veitingastaður með fábreyttar veitingar í mat og/eða drykk og
           takmarkaða þjónustu.

           d. Veisluþjónusta, veitingaverslun.

           Máltíðasala, ekki til neyslu á staðnum.

           e. Einkasalir, félagsheimili og útisamkomur.

           Tækifærisveitingar á opinberum samkomum eða einkasamkomum. Leyfi
           bundin við einstök tækifæri.

                                    10. gr.
           Rekstraraðilar, er undir þessi lög falla, skulu veita stjórnvöldum
   upplýsingar samkvæmt nánari fyrirmælum Hagstofu Íslands. Slíkar
   upplýsingar skulu einungis notaðar til könnunar og skipulagningar á
   ferðaþjónustunni almennt og/eða rekstri veitinga- og gistihúsa sérstaklega
   sem atvinnugreinar.

                                    11. gr.
           Lögreglustjóri heldur skrá yfir veitt leyfi samkvæmt lögum þessum.
   Á skránni skal vera nafn leyfishafa, hvar starfsemin er rekin, hvenær
   leyfið var afhent, hvenær það gekk í gildi og annað það er ráðuneytið kann
   að ákveða.

                                    12. gr.
           Um eftirlit fer samkvæmt lögum og reglugerðum um hollustuhætti og
   heilbrigðismál, eftirlit og aðbúnað, hollustuhætti og öryggi á vinnustöðum
   og brunamál.

                                    13. gr.
           Gististað er heimilt að halda farangri gesta til tryggingar
   ógreiddum og ófrágengnum skuldum.
           Sé skuld ekki gerð upp er heimilt að selja viðkomandi eigur til
   skuldalúkningar.

                                    14. gr.
           Ráðherra setur með reglugerð^1) nánari reglur um framkvæmd laga
   þessara eigi síðar en sex mánuðum eftir gildistöku þeirra. Um gerð
   reglugerðarinnar skal hafa samráð við Samband veitinga- og gistihúsa og
   Hollustuvernd ríkisins.
           [Samgönguráðherra er heimilt að setja reglugerðir um veitinga- og
   gististaði að því leyti sem það er nauðsynlegt vegna skuldbindinga er
   leiðir af samningi um Evrópskt efnahagssvæði milli Efnahagsbandalags
   Evrópu, Kola- og stálbandalags Evrópu og aðildarríkja þess annars vegar og
   aðildarríkja Fríverslunarsamtaka Evrópu hins vegar, sbr. lög um Evrópska
   efnahagssvæðið.]^2)

   ^1)Rg. 288/1987, sbr. 252/1990, 288/1997 og 606/1997.^2)[6]L. 62/1993, 8.
   gr.

                                    15. gr.
           Brot gegn lögum þessum og reglugerðum settum með heimild í þeim
   varða sektum nema þyngri refsing liggi við samkvæmt öðrum lögum.

                                    16. gr.
           Lög þessi öðlast gildi 1. janúar 1986.

                            Ákvæði til bráðabirgða.
           Gistihúsa- og veitingaleyfi samkvæmt ákvæðum [7]laga nr. 53 20.
   apríl 1963 skulu halda gildi sínu þann tíma sem þau kveða á um.

References

   Visible links
   1. http://www.althingi.is/dba-bin/lawformpr.pl?lnr=1985067
   2. file://1953035.html
   3. file:///altext/stjt/1993.062.html
   4. file:///altext/stjt/1991.023.html
   5. file://1991020.html#g136
   6. file:///altext/stjt/1993.062.html
   7. file:///altext/stjtnr.html#1963053
