                                    dálkum.

   --------------------------------------------------------------------------

                      Tilskipun um starfsreglur ríkisráðs

                            1943 nr. 82 16. desember

   --------------------------------------------------------------------------

                          Tók gildi 31. desember 1943.
      1. gr. Ráðherrarnir allir skipa ríkisráð. Ríkisstjóri^1) er forseti
        ríkisráðsins. Auk þess er ríkisráðsritari á fundum ríkisráðsins.
                              ^1)Nú forseti Íslands.
 2. gr. Ríkisstjóri kveður ríkisráð til fundar á þeim stað og stundu, sem hann
ákveður eftir tillögu forsætisráðherra. Ríkisstjóri getur einnig kvatt ríkisráð
til funda án þess að fyrir liggi tillaga frá forsætisráðherra, ef hann telur það
    óhjákvæmilega nauðsynlegt. Fundir skulu að jafnaði haldnir í skrifstofu
    ríkisstjóra í Reykjavík eða nágrenni. Skulu allir ráðherrar sækja fundi
              ríkisráðs, nema fjarvera eða veikindaforföll hamli.
 3. gr. Fundur ríkisráðs er lögmætur, ef meiri hluti ráðherranna er á fundi. Ef
  alveg sérstaklega stendur á og brýna nauðsyn ber til að halda ríkisráðsfund
   tafarlaust, telst þó fundur lögmætur, ef auk forseta eru tveir ráðherrar á
         fundi, enda sé fullvíst, að ekki geti fleiri komið á fundinn.
   4. gr. Það, sem gerist á fundum ríkisráðs skal bókað í sérstaka, löggilta
              gerðabók ríkisráðs. Ríkisráðsritari annast bókunina.
     Forseti og ráðherrar geta, ef þeir óska þess, krafist, að bókaðar séu
      athugasemdir eða ágreiningsálit þeirra um eitthvert eða einhver mál.
 Að loknum hverjum fundi skal gerðabókin lesin upp og undirrituð af öllum þeim,
                        sem viðstaddir voru á fundinum.
    5. gr. Bera skal upp fyrir ríkisstjóra í ríkisráði öll lög, þar á meðal
        bráðabirgðalög og mikilvægar stjórnarráðstafanir. Sem mikilvægar
    stjórnarráðstafanir, er bornar skulu upp í ríkisráði, skal jafnan telja:
             1. Lagafrumvörp, sem ráðherra vill leggja fyrir Alþingi.
     2. Tillögur um að kveðja saman Alþingi, slíta því, fresta fundum þess eða
                                   rjúfa það.
      3. Samninga við erlend ríki sem eru mikilvægir eða þurfa staðfestingar
      ríkisstjóra annaðhvort samkvæmt stjórnarskránni eða samkvæmt ákvæðum
                                  samningsins.
   4. Tillögur um veitingu á, lausn eða frávikningu frá embætti, eða flutning úr
                 einu embætti í annað, sem ríkisstjóri veitir.
     5. Tillögur um, að saksókn fyrir afbrot skuli falla niður, um náðun og um
                             almenna uppgjöf saka.
        6. Ríkisstjóraúrskurði, tilskipanir, opin bréf og aðrar mikilvægar
       stjórnarráðstafanir, sem hafa ekki þegar verið taldar hér á undan.
   6. gr. Nú er ríkisstjóri fjarverandi eða forfallaður sökum veikinda, og er
    forsætisráðherra þá forseti ríkisráðs, eða ef forsætisráðherra er einnig
 fjarverandi eða forfallaður sökum veikinda, sá ráðherrann, sem gegnir störfum
                               forsætisráðherra.
 7. gr. Forseti stjórnar fundum ríkisráðs og umræðum á fundunum. Hann ákveður í
 hverri röð ráðherrarnir bera upp tillögur sínar og hver þeirra tekur til máls.
 Nú kemur fram á ráðherrafundi, að ágreiningur er milli ráðherranna, eða um það
er vitað á annan hátt, um mál, sem ætlað er að bera upp í ríkisráði, og skal þá
ríkisstjóra gefin skýrsla um málið og ágreininginn eigi síðar en sólarhring áður
 en bera skal málið upp í ríkisráði. Nú kemur það fram, þegar málið kemur fyrir
ríkisráð, að mikill ágreiningur er enn milli ráðherranna, og forseti telur málið
   mikilsvert, og getur hann þá ákveðið að fresta afgreiðslu þess til síðari
             fundar, sem þó skal haldinn eigi síðar en viku seinna.
        8. gr. Ríkisráðsritari skal skipaður af ríkisráði, eftir tillögu
forsætisráðherra, til eins árs í senn frá 17. júní til jafnlengdar næsta ár.^1)
   Þóknun fyrir störf hans ákveður ráðuneytið eftir tillögu forsætisráðherra.
   Auk þess að annast bókun fundargerða samkvæmt 4. gr., skal ríkisráðsritari
annast kvaðningu til funda, sjá um, að fyrir liggi í réttu formi tillögur þær er
bera skal upp á fundinum, sjá um afgreiðslu mála þeirra, sem afgreidd hafa verið
  í ríkisráði, í hendur hlutaðeigandi ráðuneyta eða annarra; sjá um afgreiðslu
  eftirrita af tillögum, sem afgreiddar hafa verið í ríkisráði, til skrifstofu
ríkisstjóra; geyma gerðabók og skjalasafn ríkisráðs og sjá um, að það sé jafnan
                                  í góðu lagi.
                         ^1)Sjá nú [2]l. 73/1969, 10. gr.
  9. gr. Nú er ríkisráðsritari fjarverandi eða forfallaður sökum veikinda, og
           setur þá forsætisráðherra annan til að gegna störfum hans.

References

   Visible links
   1. http://www.althingi.is/dba-bin/lawformpr.pl?lnr=1943082
   2. file://1969073.html#g10
