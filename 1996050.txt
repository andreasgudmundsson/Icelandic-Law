                                    dálkum.

   --------------------------------------------------------------------------

                                 Upplýsingalög

                              1996 nr. 50 24. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 1. janúar 1997. Breytt með l. 76/1997 (tóku gildi 1. júlí 1997), l.
83/2000 (tóku gildi 2. júní 2000 nema 1. gr. sem tók gildi 1. jan. 2001), [4]l.
    23/2006 (tóku gildi 3. maí 2006; EES-samningurinn: XX. viðauki tilskipun
              2003/4/EB) og l. 161/2006 (tóku gildi 1. jan. 2007).

                         I. kafli. Gildissvið laganna.
                               1. gr. Gildissvið.
             Lög þessi taka til stjórnsýslu ríkis og sveitarfélaga.
Lögin taka enn fremur til starfsemi einkaaðila að því leyti sem þeim hefur verið
      falið opinbert vald til að taka ákvarðanir um rétt eða skyldu manna.
         2. gr. Gildissvið gagnvart öðrum lögum og þjóðréttarsamningum.
 Lög þessi gilda ekki um þinglýsingu, aðfarargerðir, kyrrsetningu, löggeymslu,
lögbann, nauðungarsölu, greiðslustöðvun, nauðasamninga, gjaldþrotaskipti, skipti
   á dánarbúum eða önnur opinber skipti, né heldur um rannsókn eða saksókn í
                                 opinberu máli.
  [Lögin gilda ekki um aðgang að upplýsingum samkvæmt stjórnsýslulögum. Lögin
  gilda heldur ekki um aðgang að upplýsingum samkvæmt lögum um persónuvernd og
  meðferð persónuupplýsinga, nema óskað sé eftir aðgangi að skjölum eða öðrum
gögnum sem 2. mgr. 3. gr. laga þessara tekur til. Þá gilda lögin heldur ekki ef
      á annan veg er mælt í þjóðréttarsamningum sem Ísland á aðild að.]^1)
 Ákvæði annarra laga, sem heimila víðtækari aðgang að upplýsingum, halda gildi
   sínu. Almenn ákvæði laga um þagnarskyldu takmarka ekki rétt til aðgangs að
                         gögnum samkvæmt lögum þessum.
                               ^1)L. 83/2000, 1. gr.

                  II. kafli. Almennur aðgangur að upplýsingum.
                            3. gr. Upplýsingaréttur.
      [Stjórnvöldum er skylt, sé þess óskað, að veita almenningi aðgang að
fyrirliggjandi gögnum sem varða tiltekið mál með þeim takmörkunum sem greinir í
   4.6. gr. Stjórnvöldum er þó ekki skylt að útbúa ný skjöl eða önnur gögn í
                      ríkari mæli en leiðir af 7. gr.]^1)
                     Réttur til aðgangs að gögnum nær til:
      1. allra skjala sem mál varða, þar með talinna endurrita af bréfum sem
      stjórnvald hefur sent, enda megi ætla að það hafi borist viðtakanda;
    2. allra annarra gagna sem mál varða, svo sem teikninga, uppdrátta, korta,
                mynda, örfilma og gagna sem vistuð eru í tölvu;
       3. dagbókarfærslna sem lúta að gögnum málsins og lista yfir málsgögn.
 Stjórnvöldum er heimilt að veita aðgang að gögnum í ríkari mæli en kveðið er á
   um í þessum kafla, nema fyrirmæli laga um þagnarskyldu standi því í vegi.
                              ^1)L. 161/2006, 1. gr.
                    4. gr. Gögn undanþegin upplýsingarétti.
            Réttur almennings til aðgangs að gögnum tekur ekki til:
    1. fundargerða ríkisráðs og ríkisstjórnar, minnisgreina á ráðherrafundum og
              skjala sem tekin hafa verið saman fyrir slíka fundi;
    2. bréfaskipta stjórnvalda við sérfróða menn til afnota í dómsmáli eða við
                  athugun á því hvort slíkt mál skuli höfðað;
     3. vinnuskjala sem stjórnvald hefur ritað til eigin afnota; þó skal veita
  aðgang að vinnuskjölum ef þau hafa að geyma endanlega ákvörðun um afgreiðslu
         máls eða upplýsingar sem ekki verður aflað annars staðar frá;
   4. umsókna um störf hjá ríki eða sveitarfélögum og allra gagna sem þær varða;
þó er skylt að veita upplýsingar um nöfn, heimilisföng og starfsheiti umsækjenda
                        þegar umsóknarfrestur er liðinn.
           5. gr. Takmarkanir á upplýsingarétti vegna einkahagsmuna.
 Óheimilt er að veita almenningi aðgang að gögnum um einka- eða fjárhagsmálefni
einstaklinga sem sanngjarnt er og eðlilegt að leynt fari, nema sá samþykki sem í
hlut á. Sömu takmarkanir gilda um aðgang að gögnum er varða mikilvæga fjárhags-
             eða viðskiptahagsmuni fyrirtækja og annarra lögaðila.
          6. gr. Takmarkanir á upplýsingarétti vegna almannahagsmuna.
      Heimilt er að takmarka aðgang almennings að gögnum þegar mikilvægir
       almannahagsmunir krefjast, enda hafi þau að geyma upplýsingar um:
                         1. öryggi ríkisins eða varnarmál;
                2. samskipti við önnur ríki eða fjölþjóðastofnanir;
     3. viðskipti stofnana og fyrirtækja í eigu ríkis eða sveitarfélaga að því
                    leyti sem þau eru í samkeppni við aðra;
    4. fyrirhugaðar ráðstafanir eða próf á vegum ríkis eða sveitarfélaga ef þau
 yrðu þýðingarlaus eða næðu ekki tilætluðum árangri væru þau á almannavitorði.
    [5. umhverfismál, enda geti birting þeirra haft alvarleg áhrif á vernd þess
hluta umhverfisins sem slíkar upplýsingar varða, t.d. heimkynni fágætra tegunda
              lífvera, steinda, steingervinga og bergmyndana.]^1)
                             ^1)[5]L. 23/2006, 18. gr.
                        7. gr. Aðgangur að hluta skjals.
Ef ákvæði 4.6. gr. eiga aðeins við um hluta skjals skal veita almenningi aðgang
            að öðru efni skjalsins. Sama regla á við um önnur gögn.
         8. gr. Takmarkalaus upplýsingaréttur að tilteknum tíma liðnum.
    Veita skal aðgang að gögnum sem 4. tölul. 6. gr. tekur til jafnskjótt og
ráðstöfunum eða prófum er að fullu lokið, nema ákvæði 5. gr. eða 1.3. tölul. 6.
                                 gr. eigi við.
 [Veita skal aðgang að upplýsingum sem 5. tölul. 6. gr. tekur til þegar ekki er
  lengur ástæða til að ætla að miðlun upplýsinganna geti haft skaðleg áhrif á
                                 umhverfið.]^1)
Veita skal aðgang að öðrum gögnum sem 4.6. gr. taka til þegar liðin eru þrjátíu
  ár frá því að gögn urðu til, að frátöldum upplýsingum er varða einkamálefni
einstaklinga, en aðgang að þeim skal fyrst veita að áttatíu árum liðnum frá því
                              að þau urðu til. ^2)
                  ^1)[6]L. 23/2006, 18. gr. ^2)L. 76/1997, 4. gr.

           III. kafli. Aðgangur aðila að upplýsingum um hann sjálfan.
                         9. gr. Upplýsingaréttur aðila.
 Stjórnvöldum er skylt, sé þess óskað, að veita aðila sjálfum aðgang að skjölum
og öðrum gögnum sem varða tiltekið mál ef þau hafa að geyma upplýsingar um hann
                                    sjálfan.
                         Ákvæði 1. mgr. gilda þó ekki:
                      1. um þau gögn sem talin eru í 4. gr.;
     2. um gögn sem hafa að geyma upplýsingar um mikilvæga almannahagsmuni er
                         leynt eiga að fara skv. 6. gr.
  Heimilt er að takmarka aðgang aðila að gögnum ef þau hafa jafnframt að geyma
upplýsingar um einkamálefni annarra, enda vegi þeir hagsmunir, sem mæla með því
  að upplýsingunum sé haldið leyndum, þyngra en hagsmunir þess sem fer fram á
                              aðgang að gögnunum.
  [Um aðgang sjúklings að upplýsingum úr sjúkraskrá fer eftir ákvæðum laga um
                            réttindi sjúklinga.]^1)
 Ákvæði 3., 7. og 8. gr. gilda, eftir því sem við getur átt, um aðgang aðila að
                                    gögnum.
                               ^1)L. 76/1997, 5. gr.

                            IV. kafli. Málsmeðferð.
                    10. gr. Beiðni um aðgang að upplýsingum.
[Sá sem fer fram á aðgang að gögnum skal tilgreina þau gögn máls sem hann óskar
að kynna sér. Þá getur hann óskað eftir að fá að kynna sér öll gögn um tiltekið
           mál án þess að tilgreina einstök gögn sem málið varða.]^1)
Stjórnvald getur sett það skilyrði að beiðni um aðgang að gögnum sé skrifleg og
             komi jafnframt fram á eyðublaði sem það leggur til.^2)
  Þegar farið er fram á aðgang að gögnum um mál þar sem taka á eða tekin hefur
 verið ákvörðun um rétt eða skyldu manna skal beiðni beint til þess stjórnvalds
  sem tekið hefur eða taka mun ákvörðun í málinu. Annars skal beiðni beint til
               þess stjórnvalds sem hefur gögnin í sínum vörslum.
                      ^1)L. 161/2006, 2. gr. ^2)Rg. 674/1996.
                       11. gr. Málshraði og málsmeðferð.
Stjórnvald skal taka ákvörðun um hvort það verður við beiðni um aðgang að gögnum
  svo fljótt sem verða má. Hafi beiðni ekki verið afgreidd innan sjö daga frá
 móttöku hennar skal skýra aðila frá ástæðum tafanna og hvenær ákvörðunar sé að
                                     vænta.
[Þegar veittur er aðgangur að gögnum, sem þriðji maður á lögvarin réttindi yfir
   samkvæmt höfundalögum, skal veita upplýsingar um nafn rétthafa, liggi þær
                                   fyrir.]^1)
            Um málsmeðferð fer að öðru leyti eftir stjórnsýslulögum.
                              ^1)L. 161/2006, 3. gr.
                     12. gr. [Ljósrit eða afrit af gögnum.
Stjórnvöld taka ákvörðun um hvort gögn, sem heimilt er að veita aðgang að, skuli
                   sýnd eða veitt af þeim ljósrit eða afrit.
Eftir því sem við verður komið er stjórnvöldum þó skylt, sé þess óskað, að láta
í té ljósrit eða afrit af gögnum á því formi eða sniði og á þeim tungumálum, sem
 þau eru varðveitt á, nema þau séu þegar aðgengileg almenningi á rafrænu formi.
 Þegar skjöl eru eingöngu varðveitt á rafrænu formi getur aðili krafist þess að
                fá þau prentuð á pappír, nema 3. mgr. eigi við.
 Þegar fjöldi skjala er mikill getur stjórnvald ákveðið að fela öðrum að sjá um
 ljósritun þeirra. Hið sama á við hafi stjórnvald ekki aðstöðu til að ljósrita
 skjöl. Aðili skal þá greiða þann kostnað sem hlýst af ljósritun skjalanna. Hið
      sama gildir um afrit af öðrum gögnum en skjölum eftir því sem við á.
  Forsætisráðherra ákveður með gjaldskrá^1) hvað greiða skuli fyrir ljósrit og
 afrit gagna sem veitt eru samkvæmt lögum þessum. Heimilt er að mæta öllum þeim
                         kostnaði sem af því hlýst.]^2)
                   ^1)Gjaldskrá 838/2004. ^2)L. 161/2006, 4. gr.
                         13. gr. Tilkynning ákvörðunar.
 Ákvörðun stjórnvalds um að synja beiðni um aðgang að gögnum eða um ljósrit eða
     afrit af þeim skal tilkynnt skriflega ef beiðni hefur verið skrifleg.

                   V. kafli. Úrskurðarnefnd um upplýsingamál.
                              14. gr. Kæruheimild.
  Heimilt er að bera synjun stjórnvalds um að veita aðgang að gögnum samkvæmt
      lögum þessum undir úrskurðarnefnd um upplýsingamál sem úrskurðar um
   ágreininginn. Hið sama gildir um synjun stjórnvalds um að veita ljósrit af
                       skjölum eða afrit af öðrum gögnum.
 Nefndin er sjálfstæð í störfum sínum og verður úrskurðum hennar samkvæmt lögum
                  þessum ekki skotið til annarra stjórnvalda.
                    15. gr. Úrskurðarnefnd um upplýsingamál.
Forsætisráðherra skipar þrjá menn í úrskurðarnefnd um upplýsingamál til fjögurra
 ára og jafnmarga til vara. Skulu tveir nefndarmenn og varamenn þeirra uppfylla
starfsgengisskilyrði héraðsdómara. Skal annar þeirra vera formaður nefndarinnar
    en hinn varaformaður. Nefndarmenn mega ekki vera fastráðnir starfsmenn í
                             Stjórnarráði Íslands.
 Nefndinni er heimilt að kalla sér til ráðgjafar og aðstoðar sérfróða aðila ef
                               hún telur þörf á.
  [Nefndarmenn eru bundnir þagnarskyldu um allt það sem fram kemur í gögnum er
   nefndinni eru látin í té. Sama gildir um þá sem hún kann að kveðja sér til
                                 aðstoðar.]^1)
                               ^1)L. 83/2000, 2. gr.
                              16. gr. Málsmeðferð.
     Mál skv. 1. mgr. 14. gr. skal borið skriflega undir úrskurðarnefnd um
upplýsingamál innan 30 daga frá því að þeim sem fór fram á aðgang að gögnum var
                             tilkynnt um ákvörðun.
 Nefndin getur veitt hlutaðeigandi stjórnvaldi stuttan frest til þess að láta í
té rökstutt álit á málinu áður en því er ráðið til lykta. [Stjórnvaldi er skylt
       að láta nefndinni í té afrit af þeim gögnum er kæra lýtur að.]^1)
Þegar nefndarmenn eru ekki sammála ræður meiri hluti niðurstöðu máls. Ef atkvæði
                        eru jöfn ræður atkvæði formanns.
   Um meðferð mála hjá úrskurðarnefndinni fer að öðru leyti eftir VII. kafla
                                stjórnsýslulaga.
                               ^1)L. 83/2000, 3. gr.
                 17. gr. [Birting og aðfararhæfi úrskurðar.]^1)
Úrskurðarnefnd um upplýsingamál skal birta úrskurð þeim sem fór fram á aðgang að
        gögnum og því stjórnvaldi sem í hlut á svo fljótt sem verða má.
Ef nefndin hefur tekið til greina beiðni um aðgang að gögnum ber stjórnvaldi að
 veita aðgang að þeim jafnskjótt og úrskurður hefur verið birtur, nema þess sé
            krafist að réttaráhrifum hans verði frestað skv. 18. gr.
   [Úrskurður samkvæmt lögum þessum um aðgang að gögnum eða afrit af þeim er
         aðfararhæfur, nema réttaráhrifum hans hafi verið frestað.]^1)
                               ^1)L. 83/2000, 4. gr.
                   18. gr. Frestun á réttaráhrifum úrskurðar.
  Að kröfu stjórnvalds getur úrskurðarnefnd um upplýsingamál ákveðið að fresta
  réttaráhrifum úrskurðar telji hún sérstaka ástæðu til þess. Krafa þess efnis
        skal gerð ekki síðar en þremur dögum frá birtingu úrskurðar. ^1)
[Skal frestun á réttaráhrifum bundin því skilyrði að stjórnvald beri málið undir
    dómstóla innan sjö daga frá birtingu ákvörðunar um frestun réttaráhrifa
úrskurðar og óski eftir að það hljóti flýtimeðferð. Nú er beiðni um flýtimeðferð
    synjað og skal þá mál höfðað innan sjö daga frá því að beiðni um það er
                                  synjað.]^1)
                               ^1)L. 83/2000, 5. gr.
                            19. gr. Útgáfa úrskurða.
 Úrskurðarnefnd um upplýsingamál skal árlega gefa út úrskurði sína eða útdrætti
                                    úr þeim.

  VI. kafli. Aðgangur að gögnum hjá Þjóðskjalasafni Íslands og öðrum opinberum
                                 skjalasöfnum.
       20. gr. Aðgangur að gögnum eftir að þau hafa verið afhent söfnum.
Þegar gögn þau sem lög þessi taka til hafa verið afhent Þjóðskjalasafni Íslands
  eða öðru opinberu skjalasafni skal hlutaðeigandi safn taka ákvörðun um hvort
 umbeðin gögn skuli sýnd eða hvort ljósrit skuli veitt af skjölum eða afrit af
                          öðrum gögnum sé þess kostur.
Ef vafi er um rétt til aðgangs að gögnum getur safnið aflað rökstuddrar umsagnar
     þess stjórnvalds sem afhenti safninu gögnin áður en ákvörðun er tekin.
                              21. gr. Kæruheimild.
 Heimilt er að bera synjun um að veita aðgang að gögnum, ljósrit af skjölum eða
afrit af gögnum skv. 20. gr. undir úrskurðarnefnd um upplýsingamál skv. 14. gr.

                        VII. kafli. Skráning mála o.fl.
                             22. gr. Skráning mála.
     Stjórnvöldum er skylt að skrá mál, sem koma til meðferðar hjá þeim, á
     kerfisbundinn hátt og varðveita málsgögn þannig að þau séu aðgengileg.
   Forsætisráðherra er heimilt, að fengnu áliti þjóðskjalavarðar, að gefa út
     reglugerð þar sem mælt er fyrir um hvernig skjalastjórn skuli hagað í
   stjórnsýslu ríkisins, þar með talið hvers konar tölvuhugbúnað skuli nota.
                   23. gr. Skráning upplýsinga um málsatvik.
Við meðferð mála, þar sem taka á ákvörðun um rétt eða skyldu manna skv. 2. mgr.
1. gr. stjórnsýslulaga, ber stjórnvaldi að skrá upplýsingar um málsatvik sem því
 eru veittar munnlega ef þær hafa verulega þýðingu fyrir úrlausn málsins og þær
                     er ekki að finna í öðrum gögnum þess.

              [VIII. kafli. Um endurnot opinberra upplýsinga.]^1)
                              ^1)L. 161/2006, 5. gr.
                        [24. gr. Markmið og gildissvið.
Markmið þessa kafla er að auka endurnot opinberra upplýsinga til hagsbóta fyrir
    samfélagið í heild. Jafnframt eru lögleiddar samræmdar lágmarksreglur um
 endurnot opinberra upplýsinga, sbr. ákvörðun sameiginlegu EES-nefndarinnar nr.
      105/2005 um að fella inn í IX. viðauka við EES-samninginn tilskipun
   Evrópuþingsins og ráðsins 2003/98/EB frá 17. nóvember 2003 um endurnotkun
                         upplýsinga frá hinu opinbera.
     Endurnot opinberra upplýsinga vísar til þess að einkaaðili noti slíkar
  upplýsingar í öðrum tilgangi en ætlunin var þegar þeirra var aflað af hálfu
 stjórnvalda. Miðlun upplýsinga á milli stjórnvalda í þágu starfa þeirra telst
              ekki til endurnota á upplýsingum í þessum skilningi.
 Ákvæði kaflans gilda einvörðungu um endurnot á fyrirliggjandi upplýsingum sem
 eru í vörslum stjórnvalda og almenningur á rétt til aðgangs að á grundvelli 3.
   gr. laga þessara eða annarra ákvæða laga sem veita almenningi slíkan rétt.
                       Ákvæði þessa kafla gilda ekki um:
       1. Upplýsingar sem teknar eru saman af stjórnvöldum í viðskiptalegum
                                   tilgangi.
     2. Gögn, skrár og upplýsingar úr gagnagrunnum sem þriðji maður á lögvarin
réttindi yfir samkvæmt höfundalögum. Ákvæði kaflans gilda hins vegar eigi ríki,
sveitarfélög eða stofnanir þeirra í skilningi 1. málsl. 1. mgr. 25. gr. ein slík
   réttindi yfir upplýsingum, enda falli það stjórnvald sem fer með fyrirsvar
                   réttindanna ekki undir 3. mgr. 25. gr.]^1)
                              ^1)L. 161/2006, 5. gr.
  [25. gr. Skilgreining á opinberum aðilum sem falla undir ákvæði þessa kafla.
  Ákvæði þessa kafla taka til ríkis, sveitarfélaga, stofnana þeirra og annarra
 opinberra aðila, sbr. 2. mgr. Lögin taka einnig til samtaka sem þessir aðilar,
                    einn eða fleiri, kunna að hafa með sér.
    Aðili telst opinber ef hann getur borið réttindi og skyldur að lögum og
sérstaklega hefur verið stofnað til hans í því skyni að þjóna almannahagsmunum,
 enda reki hann ekki starfsemi sem jafnað verður til starfsemi einkaaðila, svo
 sem á sviði viðskipta eða iðnaðar. Auk þess skal eitthvert eftirfarandi atriða
                               eiga við um hann:
   a. Starfsemi hans er að mestu leyti rekin á kostnað ríkis eða sveitarfélaga,
stofnana þeirra eða annarra opinberra aðila. Miðað skal við að aðili sé að mestu
  leyti rekinn á kostnað ríkis eða sveitarfélaga, stofnana þeirra eða annarra
 opinberra aðila ef opinber fjármögnun nemur meira en 50% af rekstrarkostnaði.
   Tekjur aðila á grundvelli gagnkvæms viðskiptasamnings við opinberan aðila
                        teljast ekki opinber fjármögnun.
   b. Hann lýtur yfirstjórn ríkis eða sveitarfélaga, stofnana þeirra eða annarra
                                opinberra aðila.
    c. Hann lýtur sérstakri stjórn sem ríki eða sveitarfélög, stofnanir þeirra
                eða aðrir opinberir aðilar skipa að meiri hluta.
     Þrátt fyrir ákvæði 1. og 2. mgr. gilda ákvæði þessa kafla þó ekki um:
                                 a. Ríkisútvarpið.
               b. Skóla, bóka- og skjalasöfn eða rannsóknastofnanir.
                              c. Menningarstofnanir.
    Þrátt fyrir ákvæði 3. mgr. getur hlutaðeigandi ráðherra mælt svo fyrir í
reglugerð að starfsemi stjórnvalds, sem undir hann heyrir og ákvæðið tekur til,
     falli engu að síður undir ákvæði þessa kafla í heild eða að hluta.]^1)
                              ^1)L. 161/2006, 5. gr.
       [26. gr. Almennir skilmálar fyrir endurnotum opinberra upplýsinga.
 Heimilt er að endurnota opinberar upplýsingar sem eru almenningi aðgengilegar
        lögum samkvæmt, enda séu eftirfarandi skilyrði ávallt uppfyllt:
     a. Endurnot upplýsinganna mega ekki brjóta í bága við lög, þ.m.t. ákvæði
     almennra hegningarlaga, höfundalaga og laga um persónuvernd og meðferð
                 persónuupplýsinga, eða réttindi þriðja manns.
                        b. Geta skal uppruna upplýsinganna.
   c. Skýrt skal koma fram hver ber ábyrgð á vinnslu upplýsinganna þegar þær eru
                         gerðar öðrum aðgengilegar.]^1)
                              ^1)L. 161/2006, 5. gr.
                [27. gr. Endurnot upplýsinga úr opinberum skrám.
Þegar veittur er aðgangur að upplýsingum úr opinberum skrám skv. 3. mgr. 3. gr.
eða ákvæðum sérlaga er stjórnvaldi heimilt að áskilja að endurnot upplýsinganna
   séu leyfisskyld og uppfylli sérstök skilyrði, svo sem um gæði upplýsinga,
  uppfærslu þeirra o.fl. Gæta skal samræmis og jafnréttis við útfærslu slíkra
  skilyrða og mega þau ekki takmarka möguleika á endurnotum upplýsinganna eða
                              samkeppni óhóflega.
Stjórnvöld skulu birta á heimasíðu sinni lista yfir þær skrár sem hafa að geyma
 upplýsingar í þeirra vörslum sem heimilt er að endurnota, svo og þau skilyrði
                         sem slík endurnot eru bundin.
Umsókn um leyfi fyrir endurnotum á upplýsingum úr opinberum skrám skal beint til
þess stjórnvalds sem lögum samkvæmt ber ábyrgð á færslu og vinnslu upplýsinganna
                             í hlutaðeigandi skrá.
    Stjórnvald skal afgreiða umsókn um leyfi til endurnota á upplýsingum úr
 opinberum skrám svo fljótt sem verða má. Hafi beiðni ekki verið afgreidd innan
20 daga frá því umsókn barst skal skýra frá ástæðum tafanna og hvenær ákvörðunar
                                  sé að vænta.
 Synji stjórnvald að veita leyfi fyrir endurnotum á upplýsingum á grundvelli 2.
   tölul. 4. mgr. 24. gr. skal tilgreina nafn rétthafa eða umboðsmanns hans.
Heimilt er að taka gjald fyrir að veita aðgang að upplýsingum úr opinberum skrám
   á grundvelli 3. og 4. mgr. 12. gr. Skal hlutaðeigandi stjórnvald setja sér
      gjaldskrá sem ráðherra staðfestir. Gjaldskrána skal birta í B-deild
       Stjórnartíðinda auk þess sem hún skal vera aðgengileg á heimasíðu
                                stjórnvaldsins.
 Ekki þarf að greiða fyrir endurnot á upplýsingum, sem falla undir ákvæði þessa
 kafla og eru háðar höfundarétti ríkis og sveitarfélaga, umfram það sem segir í
                 6. mgr., nema lög mæli sérstaklega svo fyrir.
   Tilgreina skal nafn rétthafa þegar stjórnvöld gera upplýsingar almenningi
   aðgengilegar á netinu á grundvelli samnings við þriðja mann sem á lögvarin
                 réttindi yfir þeim samkvæmt höfundalögum.]^1)
                              ^1)L. 161/2006, 5. gr.
                    [28. gr. Bann við samningum um sérleyfi.
Stjórnvöld mega ekki gera samninga um sérleyfi um endurnot opinberra upplýsinga
                sem ákvæði þessa kafla taka til, sbr. þó 2. mgr.
       Ef ætla má að opinberar upplýsingar verði ekki endurnotaðar í þágu
 almannahagsmuna nema á grundvelli sérleyfis er heimilt að gera slíkan samning
    enda komi fram í honum rökstuðningur fyrir því. Endurmeta ber rök fyrir
 sérleyfissamningnum reglubundið og eigi sjaldnar en á þriggja ára fresti.]^1)
    ^1)L. 161/2006, 5. gr. Sérleyfissamningar um endurnot opinberra upplýsinga
  sem ekki uppfylla skilyrði 2. mgr. skulu renna út eigi síðar en 31. desember
                               2008, sbr. brbákv.

                        [IX. kafli.]^1) Gildistaka o.fl.
                              ^1)L. 161/2006, 5. gr.
                        [29. gr.]^1) Gildistaka laganna.
                     Lög þessi öðlast gildi 1. janúar 1997.
  Ákvæði laganna gilda um öll gögn án tillits til þess hvenær þau urðu til eða
                      hvenær þau hafa borist stjórnvöldum.
                              ^1)L. 161/2006, 5. gr.
                                  [30. gr.]^1)
                              ^1)L. 161/2006, 5. gr.
[Ákvæði til bráðabirgða. Sérleyfissamningar um endurnot opinberra upplýsinga sem
ekki uppfylla skilyrði 2. mgr. 28. gr. skulu renna út eigi síðar en 31. desember
                                   2008.]^1)
                              ^1)L. 161/2006, 6. gr.

References

   Visible links
   1. http://www.althingi.is/dba-bin/lawformpr.pl?lnr=1996050
   2. http://www.althingi.is/dba-bin/ferill.pl?ltg=120&mnr=361
   3. http://www.althingi.is/altext/120/s/0630.html
   4. file://2006023.html
   5. file://2006023.html#g18
   6. file://2006023.html#g18
