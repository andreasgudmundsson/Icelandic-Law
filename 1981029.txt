
   --------------------------------------------------------------------------

      Lög um tilraunastöð Búnaðarsambands Suðurlands og Rannsóknastofnunar
                         landbúnaðarins að Stóra-Ármóti

                              1981 nr. 29 26. maí

   --------------------------------------------------------------------------

                            Tóku gildi 9. júní 1981.
   1. gr. Landbúnaðarráðherra er heimilt að semja við stjórn Búnaðarsambands
  Suðurlands um sameiginlegan rekstur tilraunastöðvar að Stóra-Ármóti í Flóa.
2. gr. Aðalviðfangsefni tilraunastöðvarinnar skal vera alhliða tilraunastarfsemi
í nautgriparækt með aðaláherslu á fóðrun og meðferð gripa, en auk þess sinni hún
 verkefnum á sviði annarra búgreina, eftir því sem aðstæður leyfa hverju sinni.
3. gr. Tilraunastarfsemin verði rekin innan sviðs landbúnaðarrannsókna á Íslandi
       samkvæmt [2]lögum nr. 64/1965 um rannsóknir í þágu atvinnuveganna.
4. gr. Þátttaka ríkissjóðs í kostnaði við mannvirkjagerð og rekstur ákvarðast af
                           fjárveitingu hverju sinni.
 5. gr. Við tilraunastöðina starfi sérfræðingur í fóðurfræði og rannsóknamaður,
 ráðnir af Rannsóknastofnun landbúnaðarins, en launaðir af ríkissjóði. Auk þess
       skulu sérfræðingar Rannsóknastofnunar landbúnaðarins og ráðunautar
Búnaðarsambands Suðurlands hafa aðstöðu til rannsókna á tilraunastöðinni, eftir
því sem aðstæður leyfa hverju sinni samkvæmt mati stjórnar tilraunastöðvarinnar.
6. gr. Tilraunastöðin starfar undir yfirstjórn þriggja manna, og skal hún skipuð
     þannig: Einn maður tilnefndur af Búnaðarsambandi Suðurlands, forstjóri
  Rannsóknastofnunar landbúnaðarins og starfandi bóndi á svæði Búnaðarsambands
                 Suðurlands, tilnefndur af landbúnaðarráðherra.
         Ráðherra skipar stjórn og stjórnarformann til 4ra ára í senn.

References

   Visible links
   1. http://www.althingi.is/dba-bin/lawformpr.pl?lnr=1981029
   2. file://1965064.html
