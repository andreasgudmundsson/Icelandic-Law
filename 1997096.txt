                                    dálkum.

   --------------------------------------------------------------------------

  Lög um eldi og heilbrigði sláturdýra, slátrun, vinnslu, heilbrigðisskoðun og
                            gæðamat á sláturafurðum

                              1997 nr. 96 27. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

  Tóku gildi 1. júlí 1997. Breytt með [4]l. 82/1998 (tóku gildi 1. okt. 1998),
  [5]l. 82/2002 (tóku gildi 1. júní 2002) og [6]l. 76/2005 (tóku gildi 1. jan.
                                     2006).

                     I. kafli. Tilgangur, gildissvið o.fl.
1. gr. Tilgangur laga þessara er að tryggja svo sem kostur er gæði, heilnæmi og
  hollustu sláturafurða, að þær séu ómengaðar og framleiddar við fullnægjandi
hreinlætisaðstæður, að þær séu metnar og flokkaðar eftir tegundum og gæðum og að
                      merkingar og upplýsingar séu réttar.
                           2. gr. Lög þessi ná yfir:
                         a. eldi og heilbrigði sláturdýra,
       b. slátrun, hlutun, úrbeiningu og vinnslu sláturafurða í sláturhúsum,
       c. framleiðslu á kjötvörum í sláturhúsum og vinnslustöðvum sem vinna
                        sláturafurðir á erlendan markað,
        d. geymslu og flutning sláturafurða og aðstöðu og meðferð þeirra á
                                útflutningsstað,
        e. heilbrigðisskoðun og rannsóknir á sláturdýrum og sláturafurðum,
                     f. gæðamat, flokkun og merkingu á kjöti,
                            g. heimaslátraðar afurðir,
          h. villibráð sem fer til frekari vinnslu í kjötvinnslustöðvum.
              3. gr. Merking orða er í lögum þessum sem hér segir:
        Kjötmatsmaður: Hver sá kjötmatsmaður sem hefur fengið viðurkenningu
                           landbúnaðarráðuneytisins.
   Kjötskoðunarlæknir: Héraðsdýralæknir, eða annar dýralæknir samkvæmt ákvörðun
   [Landbúnaðarstofnunar],^1) sem annast kjötskoðun og heilbrigðiseftirlit í
                       sláturhúsum og kjötvinnslustöðvum.
    Kjötvinnslustöð: Hver sú aðstaða, tengd sláturhúsi, sem hefur verið löggilt
     til vinnslu sláturafurða eða til útflutnings afurða á erlendan markað.
              Slátrari: Hver sá aðili sem hefur hlotið viðurkenningu
              landbúnaðarráðuneytisins til að starfa sem slátrari.
                Sláturafurðir: Kjöt og slátur af öllum sláturdýrum.
    Sláturdýr: Sauðfé, nautgripir, hross, svín, geitfé, hreindýr, alifuglar og
                    önnur dýr sem slátrað er til manneldis.
       Sláturleyfishafi: Hver sá sem fengið hefur löggildingu á sláturhúsi.
     Sláturúrgangur: Afurðir sem falla til við slátrun sláturdýra og ekki eru
                             nýttar til manneldis.
                 Villibráð: Villt dýr sem ætluð eru til manneldis.
                             ^1)[7]L. 76/2005, 12. gr.
4. gr. Landbúnaðarráðherra hefur yfirstjórn þeirra mála sem lög þessi taka til.
[Landbúnaðarstofnun skal vera landbúnaðarráðherra til aðstoðar og ráðuneytis um
                    allt er lýtur að framkvæmd laganna.]^1)
                             ^1)[8]L. 76/2005, 13. gr.

             II. kafli. Útbúnaður sláturhúsa og kjötvinnslustöðva.
5. gr. Sláturdýrum, sem slátra á til að flytja afurðirnar á erlendan markað eða
   til dreifingar og neyslu innan lands, skal slátra í löggiltum sláturhúsum.
 Kæling og frysting afurðanna skal fara fram í viðurkenndum kælum og frystum og
         geymsla þeirra í viðurkenndum kæligeymslum og frystigeymslum.
Landbúnaðarráðherra löggildir sláturhús, kjötgeymslur og kjötvinnslustöðvar, að
 fengnum meðmælum [Landbúnaðarstofnunar],^1) ef húsin eru svo fullkomin að gerð
   og öllum útbúnaði að hægt sé þess vegna að fullnægja öllum kröfum um gæði,
    heilnæmi og hollustu afurðanna. Í löggildingu sláturhúss skal tilgreina
  hámarksdagsslátrun. Í sláturhúsum og kjötvinnslustöðvum skulu vera löggiltar
                                     vogir.
     Landbúnaðarráðherra setur reglugerð^2) um gerð og búnað sláturhúsa og
 kjötvinnslustöðva, lágmarkskröfur varðandi fyrirkomulag, hreinlæti og útbúnað
þeirra, rekstur rannsóknastofa, reglur um notkun hreinsi- og sótthreinsiefna og
                      eftirlit með heilsufari starfsfólks.
   Eigendum lögbýla er heimilt að slátra búfé sínu á sjálfu býlinu til eigin
   neyslu. Landbúnaðarráðherra getur sett reglur um töku og sendingu sýna til
          rannsókna úr þessum sláturdýrum og afurðum samkvæmt tillögum
                           [Landbúnaðarstofnunar].^1)
        ^1)[9]L. 76/2005, 12. gr. ^2)[10]Rg. 260/1980, sbr. [11]417/2002 og
               [12]688/2002; [13]rg. 461/2003, [14]rg. 637/2005.
6. gr. Hver sá sem hyggst slátra dýrum sem lög þessi taka til í þeim tilgangi að
dreifa afurðum skal senda landbúnaðarráðuneyti umsókn um löggildingu aðstöðu til
 slátrunar, kælingar, frystingar, vinnslu og geymslu sláturafurða. Hver sá sem
  hyggst byggja hús til slátrunar, úrvinnslu eða geymslu sláturafurða eða gera
        meiri háttar breytingar og endurbætur á slíkum húsum skal senda
landbúnaðarráðuneytinu teikningar af húsunum og fá samþykki þess á þeim áður en
     framkvæmdir hefjast. Leita skal umsagnar [Landbúnaðarstofnunar]^1) um
teikningarnar og fyrirhugaðar breytingar og endurbætur. Eftir löggildingu skulu
     kjötskoðunarlæknar annast árlega skoðun á sláturhúsum, kjötgeymslum og
kjötvinnslustöðvum undir stjórn [Landbúnaðarstofnunar]^1) og samkvæmt reglum sem
                             [stofnunin]^2) setur.
 Ráðherra setur með reglugerð ákvæði um þekkingu og verkkunnáttu verkstjóra og
      slátrara, en í hverju sláturhúsi skal að öðru jöfnu starfa maður með
                                slátraramenntun.
               ^1)[15]L. 76/2005, 12. gr. ^2)[16]L. 76/2005, 14. gr.
   7. gr. Nú fullnægir sláturhús, kjötgeymsla eða kjötvinnslustöð eigi lengur
 skilyrðum fyrir löggildingu, og ber þá kjötskoðunarlækni sem eftirlitið hefur
annast að skýra þeim sem sláturleyfi hefur og [Landbúnaðarstofnun]^1) samstundis
frá því. [Landbúnaðarstofnun]^1) setur umráðamönnum hússins hæfilegan frest til
 að lagfæra það sem ábótavant er. Löggildingin fellur niður um stundarsakir ef
  eigi er bætt úr göllum innan frestsins. [Landbúnaðarstofnun]^1) tilkynnir þá
 jafnframt ráðherra að slátrun á þeim stað skuli þá þegar stöðvuð uns úr hefur
                                  verið bætt.
                            ^1)[17]L. 76/2005, 12. gr.
      8. gr. Landbúnaðarráðherra setur með reglugerð^1) ákvæði um flutning
sláturafurða á markað, útbúnað flutningatækja og meðferð afurðanna í flutningi.
                               ^1)[18]Rg. 461/2003.
9. gr. Slösuðum dýrum má slátra utan sláturhúsa í samræmi við nánari reglur sem
  landbúnaðarráðherra setur að fengnum tillögum [Landbúnaðarstofnunar]^1) og í
                         samráði við umhverfisráðherra.
  Ekki má koma með sýnilega sjúk dýr í sláturhús til förgunar, nema sérstakur
                 klefi sé til þeirra nota einna í sláturhúsinu.
     Sjálfdauðar skepnur eða afurðir af þeim má aldrei flytja í sláturhús,
                      kjötgeymslur eða kjötvinnslustöðvar.
 Sláturdýr, sem komin eru í sláturhúsrétt, má eigi flytja þaðan til lífs heldur
       skal þeim slátrað, nema til komi leyfi [Landbúnaðarstofnunar].^1)
                            ^1)[19]L. 76/2005, 12. gr.

                             III. kafli. Eftirlit.
   10. gr. Sláturdýr mega ekki vera haldin sjúkdómi né bera leifar lyfja eða
          annarra aðskotaefna sem geta verið hættuleg heilsu neytenda.
               Landbúnaðarráðherra setur með reglugerð ákvæði um:
    a. rannsóknir og eftirlit sláturdýra til að tryggja heilbrigði og heilnæmi
                                   afurðanna,
    b. söfnun gagna og nauðsynlega sýnatöku úr sláturdýrum heima á lögbýlum til
      að kanna útbreiðslu sjúkdóma, smitefna og aðskotaefna, þar með talin
                              vaxtaraukandi efni,
     c. hvernig hátta skal sýnatöku úr sláturafurðum varðandi gerlamengun,^1)
               lyfjaleifar,^2) aðskotaefni og vaxtaraukandi efni,
      d. heilbrigðisskoðun og merkingar á sláturdýrum og sláturafurðum og um
                             meðferð afurðanna,^3)
   e. geymslu, meðferð og ráðstöfun á sýktum sláturafurðum og sláturúrgangi,^4)
             f. lágmarksreglur varðandi innra eftirlit sláturhúsa.^5)
         ^1)[20]Rg. 650/2001, [21]rg. 730/2003. ^2)[22]Rg. 653/2001, sbr.
    [23]866/2002, [24]580/2003, [25]639/2003, [26]480/2004 og [27]578/2005.
  ^3)[28]Rg. 461/2003. ^4)[29]Rg. 660/2000, sbr. [30]75/2001 og [31]668/2001.
                              ^5)[32]Rg. 40/1999.
11. gr. Heilbrigðisskoðun skal fara fram á öllum sláturdýrum áður en slátrun fer
   fram og mega ekki líða meira en 12 klukkustundir frá þeirri skoðun og til
    slátrunar. Þó þarf slík skoðun ekki að fara fram ef upplýsingar um eldi,
  heilbrigði og lyfjagjöf fylgja sláturgrip í sláturhús samkvæmt reglum^1) sem
 [Landbúnaðarstofnun]^2) setur. Þá skal heilbrigðisskoðun á öllum sláturafurðum
 fara fram í sláturhúsinu áður en frekari vinnsla fer fram eða þær eru afhentar
        til dreifingar. Að skoðun lokinni skal kjötskoðunarlæknir merkja
     sláturafurðirnar samkvæmt reglugerð^3) er landbúnaðarráðherra setur um
       heilbrigðisskoðun og merkingu á sláturafurðum að fengnum tillögum
                           [Landbúnaðarstofnunar].^2)
 Til að standa straum af kostnaði við heilbrigðiseftirlit kjötskoðunarlækna með
 sláturafurðum skal landbúnaðarráðherra innheimta gjald af sláturleyfishöfum af
     öllu innvegnu kjöti í sláturhúsi sem rennur í sérstakan sjóð í vörslu
[Landbúnaðarstofnunar].^4) [Eftirlitsgjald þetta miðast við raunkostnað og skal
vera 2,10 kr. fyrir hvert kíló kindakjöts, 3,00 kr. fyrir hvert kíló svínakjöts,
2,20 kr. fyrir hvert kíló nautgripakjöts, 2,90 kr. fyrir hvert kíló hrossakjöts
                og 6,50 kr. fyrir hvert kíló alifuglakjöts.]^5)
      Ráðherra setur nánari ákvæði^6) um framkvæmd eftirlits og innheimtu
                    eftirlitsgjalds samkvæmt þessari grein.
    ^1)Rgl. 491/1997. ^2)[33]L. 76/2005, 12. gr. ^3)[34]Rg. 461/2003. ^4)[35]L.
        76/2005, 15. gr. ^5)[36]L. 82/2002, 1. gr. ^6)[37]Rg. 336/2005.
   12. gr. Kjötskoðunarlæknir annast heilbrigðisskoðun og sér um að fram fari
       merking á kjöti og öðrum sláturafurðum. Ef nauðsyn krefur má fela
 heilbrigðisskoðun þessa öðrum sem í því skyni hafa næga þekkingu og þjálfun að
     mati [Landbúnaðarstofnunar],^1) enda starfi þeir eingöngu undir stjórn
                              kjötskoðunarlæknis.
 Kjötskoðunarlæknir skal hafa eftirlit með því að fyllsta hreinlætis sé gætt í
sláturhúsi, umgengni sé þrifaleg og afurðirnar óhreinkist ekki eða sóttmengist.
   Hann skal hafa eftirlit með þrifum og sótthreinsun á byggingum og búnaði í
  sláturhúsum og í kjötvinnslustöðvum sem lög þessi ná til. Þá skal hann hafa
   eftirlit með meðferð afurða, svo sem kælingu, frystingu, hlutun, brytjun,
                  pökkun, merkingu og hleðslu flutningatækja.
  Kjötskoðunarlæknir skal fylgjast reglulega með innra eftirliti sláturhúsa og
                               kjötvinnslustöðva.
                            ^1)[38]L. 76/2005, 12. gr.
 13. gr. [Landbúnaðarstofnun]^1) getur fyrirskipað sérstaka heilbrigðisskoðun á
 kjöti og slátri, enda þótt það hafi áður hlotið lögboðna heilbrigðisskoðun og
                                   merkingu.
                            ^1)[39]L. 76/2005, 12. gr.

               IV. kafli. Meðhöndlun og heilbrigði sláturafurða.
14. gr. Sláturafurðir og unnar kjötvörur má ekki framleiða, selja eða afhenda ef
 afurðirnar eru óhreinar, mengaðar, skemmdar eða með annarlegri lykt eða útliti
        og hætta er á sýkingum eða eitrunum við venjulega neyslu þeirra.
Sláturafurðum, sem reynast spilltar eða sýktar svo að hætta getur stafað af til
  manneldis eða fóðurgerðar samkvæmt ákvörðun kjötskoðunarlæknis, skal þegar í
          stað eytt samkvæmt reglum^1) sem landbúnaðarráðherra setur.
Landbúnaðarráðherra getur fyrirskipað dreifingarbann, upptöku og eyðingu á vörum
    sem ekki uppfylla þær kröfur sem gerðar eru í lögunum eða reglum, settum
                                 samkvæmt þeim.
 Landbúnaðarráðherra setur reglugerð^2) um slátrun, kælingu, frystingu, hlutun,
            brytjun, pökkun, flutning og aðra meðferð sláturafurða.
    ^1)[40]Rg. 660/2000, sbr. [41]75/2001 og [42]668/2001. ^2)[43]Rg. 160/1984,
[44]rg. 484/1998, sbr. [45]723/1999, [46]635/2000, [47]724/2001, [48]786/2001 og
 [49]709/2003; [50]rg. 653/2001, sbr. [51]866/2002, [52]580/2003, [53]639/2003,
                [54]480/2004 og [55]578/2005; [56]rg. 461/2003.

                        V. kafli. Gæðamat sláturafurða.
 15. gr. Kjötmatsmenn skulu meta allar sláturafurðir sem fluttar eru á erlendan
markað eða til sölu innan lands og flokka og merkja eftir tegundum og gæðum. Þá
 gæta kjötmatsmenn þess, í samvinnu við kjötskoðunarlækni, að reglum um slátrun
    og sláturhús sé fylgt, einkum að því er varðar hreinlega og góða meðferð
 sláturafurða. Um störf og skyldur kjötmatsmanna skal ákveðið með reglugerð sem
  landbúnaðarráðherra setur. Sláturleyfishafar greiða allan kostnað af starfi
                                 kjötmatsmanna.
Heimilt er að óska eftir yfirmati á sláturafurðum og skal rökstudd beiðni þar um
                         send [Landbúnaðarstofnun].^1)
     Landbúnaðarráðherra setur reglugerð um gæðamat, flokkun og merkingu á
 sláturafurðum að fengnum tillögum [Landbúnaðarstofnunar]^1) er hafi samráð við
                             helstu hagsmunaaðila.
                            ^1)[57]L. 76/2005, 16. gr.
  16. gr. [Landbúnaðarstofnun samræmir mat og flokkun á sláturafurðum samkvæmt
reglugerðum sem settar eru um þau efni. Hún getur einnig, eftir því sem þörf er
á, gert athugun á sláturafurðum sem ætlaðar eru til dreifingar innan lands eða á
                              erlendan markað.]^1)
    Til að standa straum af kostnaði við yfirmat samkvæmt lögum þessum skal
 innheimta sérstakt gjald. Gjald þetta, sem sláturleyfishafar greiða, skal vera
0,55 kr. á hvert kíló kjöts sem innvegið er í sláturhúsi. Landbúnaðarráðherra er
         heimilt að kveða nánar á um innheimtu gjaldsins með reglugerð.
                            ^1)[58]L. 76/2005, 17. gr.

                            VI. kafli. Ýmis ákvæði.
     17. gr. Ráðherra setur, að fengnum tillögum [Landbúnaðarstofnunar],^1)
  gjaldskrá^2) þar sem kveðið er á um leyfisgjöld fyrir kjötvinnslustöðvar og
 uppruna- og heilbrigðisvottorð fyrir sláturafurðir sem seldar eru innan lands
   eða fluttar á erlendan markað. Við ákvörðun gjalda skal miða við að tekjur
   standi undir nauðsynlegum kostnaði við úttekt á kjötvinnslustöð og útgáfu
                              heilbrigðisvottorða.
        ^1)[59]L. 76/2005, 12. gr. ^2)[60]Rg. 168/1970, sbr. [61]630/1982,
           [62]399/1987, [63]597/1994, [64]466/1996 og [65]461/2003.
 18. gr. [Landbúnaðarstofnun]^1) og kjötskoðunarlæknum skal hvenær sem er vera
heimill aðgangur að húsnæði og fyrirtækjum þar sem sláturdýr eða afurðir þeirra
 eru geymd og skulu þeim veittar allar nauðsynlegar upplýsingar vegna eftirlits
              og rannsókna sem óskað er á grundvelli laga þessara.
                            ^1)[66]L. 76/2005, 12. gr.
 19. gr. Óheimilt er að flytja úr landi sláturafurðir sem ekki uppfylla kröfur
        innflutningslandsins um heilbrigði, gæði, umbúðir og merkingar.
20. gr. Ráðherra er heimilt að afturkalla löggildingu ef sláturleyfishafi brýtur
    gegn ákvæðum laga þessara eða reglugerða, settra samkvæmt þeim, m.a. ef
     sláturleyfishafi stendur ekki skil á gjöldum skv. 11., 16. og 17. gr.

                     VII. kafli. Refsiákvæði og gildistaka.
21. gr. Brot gegn lögum þessum, reglugerðum og fyrirmælum, settum samkvæmt þeim,
       varða sektum eða [fangelsi allt að 2 árum]^1) ef sakir eru miklar.
            Með mál vegna brota skal farið að hætti opinberra mála.
                            ^1)[67]L. 82/1998, 240. gr.
                  22. gr. Lög þessi öðlast gildi 1. júlí 1997.

                            Ákvæði til bráðabirgða.
   I. Reglugerðir, auglýsingar og önnur fyrirmæli sett samkvæmt [68]lögum nr.
 30/1966, með síðari breytingum, skulu halda gildi sínu að svo miklu leyti sem
  þau stangast ekki á við lög þessi þar til nýjar reglugerðir, auglýsingar eða
                       önnur fyrirmæli hafa öðlast gildi.
                                      II.

References

   Visible links
   1. http://www.althingi.is/dba-bin/lawformpr.pl?lnr=1997096
   2. http://www.althingi.is/dba-bin/ferill.pl?ltg=121&mnr=477
   3. http://www.althingi.is/altext/121/s/0804.html
   4. file:///altext/stjt/1998.082.html
   5. file:///altext/stjt/2002.082.html
   6. file:///altext/stjt/2005.076.html
   7. file:///altext/stjt/2005.076.html
   8. file:///altext/stjt/2005.076.html
   9. file:///altext/stjt/2005.076.html
  10. http://www.reglugerd.is/interpro/dkm/WebGuard.nsf/key2/260-1980
  11. http://www.reglugerd.is/interpro/dkm/WebGuard.nsf/key2/417-2002
  12. http://www.reglugerd.is/interpro/dkm/WebGuard.nsf/key2/688-2002
  13. http://www.reglugerd.is/interpro/dkm/WebGuard.nsf/key2/461-2003
  14. http://www.reglugerd.is/interpro/dkm/WebGuard.nsf/key2/637-2005
  15. file:///altext/stjt/2005.076.html
  16. file:///altext/stjt/2005.076.html
  17. file:///altext/stjt/2005.076.html
  18. http://www.reglugerd.is/interpro/dkm/WebGuard.nsf/key2/461-2003
  19. file:///altext/stjt/2005.076.html
  20. http://www.reglugerd.is/interpro/dkm/WebGuard.nsf/key2/650-2001
  21. http://www.reglugerd.is/interpro/dkm/WebGuard.nsf/key2/730-2003
  22. http://www.reglugerd.is/interpro/dkm/WebGuard.nsf/key2/653-2001
  23. http://www.reglugerd.is/interpro/dkm/WebGuard.nsf/key2/866-2002
  24. http://www.reglugerd.is/interpro/dkm/WebGuard.nsf/key2/580-2003
  25. http://www.reglugerd.is/interpro/dkm/WebGuard.nsf/key2/639-2003
  26. http://www.reglugerd.is/interpro/dkm/WebGuard.nsf/key2/480-2004
  27. http://www.reglugerd.is/interpro/dkm/WebGuard.nsf/key2/578-2005
  28. http://www.reglugerd.is/interpro/dkm/WebGuard.nsf/key2/461-2003
  29. http://www.reglugerd.is/interpro/dkm/WebGuard.nsf/key2/660-2000
  30. http://www.reglugerd.is/interpro/dkm/WebGuard.nsf/key2/075-2001
  31. http://www.reglugerd.is/interpro/dkm/WebGuard.nsf/key2/668-2001
  32. http://www.reglugerd.is/interpro/dkm/WebGuard.nsf/key2/040-1999
  33. file:///altext/stjt/2005.076.html
  34. http://www.reglugerd.is/interpro/dkm/WebGuard.nsf/key2/461-2003
  35. file:///altext/stjt/2005.076.html
  36. file:///altext/stjt/2002.082.html
  37. http://www.reglugerd.is/interpro/dkm/WebGuard.nsf/key2/336-2005
  38. file:///altext/stjt/2005.076.html
  39. file:///altext/stjt/2005.076.html
  40. http://www.reglugerd.is/interpro/dkm/WebGuard.nsf/key2/660-2000
  41. http://www.reglugerd.is/interpro/dkm/WebGuard.nsf/key2/075-2001
  42. http://www.reglugerd.is/interpro/dkm/WebGuard.nsf/key2/668-2001
  43. http://www.reglugerd.is/interpro/dkm/WebGuard.nsf/key2/160-1984
  44. http://www.reglugerd.is/interpro/dkm/WebGuard.nsf/key2/484-1998
  45. http://www.reglugerd.is/interpro/dkm/WebGuard.nsf/key2/723-1999
  46. http://www.reglugerd.is/interpro/dkm/WebGuard.nsf/key2/635-2000
  47. http://www.reglugerd.is/interpro/dkm/WebGuard.nsf/key2/724-2001
  48. http://www.reglugerd.is/interpro/dkm/WebGuard.nsf/key2/786-2001
  49. http://www.reglugerd.is/interpro/dkm/WebGuard.nsf/key2/709-2003
  50. http://www.reglugerd.is/interpro/dkm/WebGuard.nsf/key2/653-2001
  51. http://www.reglugerd.is/interpro/dkm/WebGuard.nsf/key2/866-2002
  52. http://www.reglugerd.is/interpro/dkm/WebGuard.nsf/key2/580-2003
  53. http://www.reglugerd.is/interpro/dkm/WebGuard.nsf/key2/639-2003
  54. http://www.reglugerd.is/interpro/dkm/WebGuard.nsf/key2/480-2004
  55. http://www.reglugerd.is/interpro/dkm/WebGuard.nsf/key2/578-2005
  56. http://www.reglugerd.is/interpro/dkm/WebGuard.nsf/key2/461-2003
  57. file:///altext/stjt/2005.076.html
  58. file:///altext/stjt/2005.076.html
  59. file:///altext/stjt/2005.076.html
  60. http://www.reglugerd.is/interpro/dkm/WebGuard.nsf/key2/168-1970
  61. http://www.reglugerd.is/interpro/dkm/WebGuard.nsf/key2/630-1982
  62. http://www.reglugerd.is/interpro/dkm/WebGuard.nsf/key2/399-1987
  63. http://www.reglugerd.is/interpro/dkm/WebGuard.nsf/key2/597-1994
  64. http://www.reglugerd.is/interpro/dkm/WebGuard.nsf/key2/466-1996
  65. http://www.reglugerd.is/interpro/dkm/WebGuard.nsf/key2/461-2003
  66. file:///altext/stjt/2005.076.html
  67. file:///altext/stjt/1998.082.html
  68. file://1966030.html
