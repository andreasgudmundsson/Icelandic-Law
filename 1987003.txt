
   --------------------------------------------------------------------------

                                           Lög um fjáröflun til vegagerðar^1)^2)

                            1987 nr. 3 23. september

   --------------------------------------------------------------------------

   ^1)Birt í Stjtíð. 1987, en útgáfudagur laganna er 23. september
   1986.^2)Lögin falla úr gildi 1. janúar 1998, sbr. [2]l. 34/1995, 21. gr.,
   eins og því ákvæði var breytt með [3]l. 120/1995, 1. gr.

                                     1. gr.
        ...^1)

   ^1)[4]L. 29/1993, 30. gr.

                                     2. gr.
        ...^1) [Tekjum samkvæmt lögum þessum ...^1) skal einungis varið til
   vegagerðar samkvæmt vegáætlun.]^2)

   ^1)[5]L. 29/1993, 30. gr.^2)[6]L. 111/1992, 67. gr. Á árinu 1996 rennur
   ákveðinn hluti tekna samkvæmt lögunum í ríkissjóð, sbr. [7]l. 144/1995,
   58. gr.

                                     3. gr.
        ...^1)

   ^1)[8]L. 29/1993, 30. gr.

                                     4. gr.
        A. Af bifreiðum, sem nota annan orkugjafa en bensín og eru allt að
   4000 kg að leyfðri heildarþyngd, skal frá og með árinu 1986 greiða árlega
   þungaskatt sem hér segir:

           Fyrir bifreiðar, sem eru allt að 1000 kg að eigin þyngd skal
           greiða árgjald að fjárhæð 36.000 kr. Sé eigin þyngd bifreiðar 1000
           kg til 2000 kg skal árgjaldið vera 46.016 kr. Ef eigin þyngd
           bifreiðar er 2000 kg eða meira skal árgjaldið hækka um 2633 kr.
           fyrir hver 200 kg eða minna sem eigin þyngd hennar er meira en
           2000 kg.
           Af bifreiðum, sem ekið er gegn gjaldi samkvæmt löggiltum mælum,
           skal árgjaldið vera 30% hærra en að framan greinir.

        Eigendur bifreiða er um getur í 1. mgr. geta að eigin vali greitt
   þungaskatt í formi gjalds fyrir hvern ekinn kílómetra samkvæmt ökumæli,
   sbr. B-lið þessarar greinar, í stað árgjalds. Gjald fyrir hvern ekinn
   kílómetra skal þá vera hið sama og innheimt er af bifreiðum sem eru að
   leyfðri heildarþyngd 4,04,9 tonn.
   B. Af bifreiðum, sem nota annan orkugjafa en bensín og eru 4000 kg eða
   meira að leyfðri heildarþyngd, skal þungaskattur greiðast í formi gjalds
   fyrir hvern ekinn kílómetra samkvæmt ökumæli og koma í stað árlegs
   þungaskatts skv. A-lið þegar bifreiðar eiga í hlut. Af tengi- og
   festivögnum, sem eru 6000 kg eða meira að leyfðri heildarþyngd, greiðist
   þungaskattur á sama hátt.
        Kílómetragjald skv. 1. mgr. þessa stafliðar skal vera sem hér segir:

   Leyfð               Gjald             Leyfð              Gjald
   heildarþyngd        fyrir hvern       heildarþyngd       fyrir hvern
   bifreiðar,          ekinn km,         bifreiðar,         ekinn km,
   tonn                kr.               tonn               kr.

   4,04,9             2,47           15,015,9                5,25
   5,05,9             2,63           16,016,9                5,67
   6,06,9             2,84           17,017,9                6,08
   7,07,9             2,98           18,018,9                6,45
   8,08,9             3,11           19,019,9                6,94
   9,09,9             3,25           20,020,9                7,31
   10,010,9           3,45           21,021,9                7,73
   11,011,9           3,58           22,022,9                8,22
   12,012,9           4,03           23,023,9                8,61
   13,013,9           4,41           24,024,9                9,00
   14,014,9           4,88           25,0 og þyngri           9,44

        Ef sérstakar ástæður eru fyrir hendi getur ráðherra ákveðið að
   gjaldskylda bifreiðar, festi- eða tengivagns miðist við aðra þyngd en
   leyfða heildarþyngd, svo sem ef leyfð heildarþyngd nýtist ekki til fulls.
   Þá er ráðherra heimilt að ákveða að gjaldið skuli vera allt að 70% lægra
   fyrir akstur fólksflutningabifreiða, sem sannanlega á sér stað vegna
   sérleyfisaksturs eða aksturs almenningsvagna í þéttbýli.
        Ráðherra er og heimilt að ákveða að veittur skuli allt að 10%
   afsláttur af þungaskatti innheimtum samkvæmt ökumæli (kílómetragjaldi) sem
   fellur á akstur vöruflutningabifreiða, þ.m.t. festi- og tengivagnar,
   umfram 25.000 km á ári, allt að 20% afslátt af akstri þessara ökutækja
   umfram 35.000 km á ári og allt að 50% afslátt af akstri þeirra umfram
   45.000 km á ári. Af akstri annarra bifreiða má afsláttur þessi nema allt
   að 10% af akstri umfram 25.000 km á ári og allt að 20% af akstri umfram
   45.000 km á ári.
        Ökumælar skulu settir í bifreiðar, festi- eða tengivagna á kostnað
   eigenda þeirra. Um tegundir og útbúnað mæla, ísetningu þeirra, álestur,
   viðgerðir og eftirlit skal kveðið á í reglugerð.
        Ráðherra getur, ef sérstaklega stendur á, veitt undanþágu frá því að
   ökumælisskyld bifreið, festi- eða tengivagn sé útbúin ökumæli enda fari
   ákvörðun þungaskatts fram á annan jafntryggan hátt.
   C. Af bifreiðum, sem skrásettar eru erlendis og nota annan orkugjafa en
   bensín og eigi er ætlað að vera hérlendis lengur en fjóra mánuði í senn,
   skal greiða þungaskatt samkvæmt nánari ákvörðun ráðherra í reglugerð. Sama
   á við um tengi- og festivagna, sem að leyfðri heildarþyngd eru 6 tonn eða
   meira og skrásettar eru erlendis. Við ákvörðun fjárhæðar þungaskatts af
   gjaldskyldum ökutækjum samkvæmt þessum staflið skal höfð hliðsjón af
   fjárhæð þungaskatts samkvæmt A- og B-lið þessarar greinar eftir því sem
   við á.
        Sé bifreið, sem skrásett er erlendis, lengur hér á landi en fjóra
   mánuði í senn skulu ákvæði A- og B-liðar þessarar greinar gilda um hana,
   eftir því sem við getur átt.

                                     5. gr.
        Bifreið, sem í bifreiðaskrá er talin nota annað eldsneyti en bensín,
   skal talin vera slík, hvað skatti viðvíkur, þangað til eigandi eða
   umráðamaður sannar fyrir lögreglustjóra (bifreiðaeftirliti), að hún noti
   þar eftir bensín fyrir eldsneyti.
        Eigandi eða umráðamaður bensínbifreiðar, sem setur í bifreið sína
   hreyfil, er notar annað eldsneyti en bensín, skal tilkynna lögreglustjóra
   (bifreiðaeftirliti) breytinguna jafnskjótt og hún kemur til framkvæmda.
        Nú kemur í ljós, að bifreið notar annað eldsneyti en bensín, en hún
   hefur ekki verið skráð sem slík og skal þá, hvað skattinn snertir, telja,
   að hún hafi verið þannig frá síðustu aðalskoðun, nema eigandi eða
   umráðamaður sanni, að svo hafi ekki verið.
        Ráðherra er heimilt að fella niður þungaskatt skv. 4. gr. af
   bifreiðum sem nota innlenda orkugjafa í tilraunaskyni, þó aldrei lengur en
   í eitt ár. Þá er honum heimilt að kveða svo á að af bifreiðum þessum skuli
   greiða að tilraunatímabilinu loknu allt að 50% lægri þungaskatt en kveðið
   er á um í 4. gr.
        Verði ágreiningur um gerð bifreiðar sker ráðherra úr.

                                     6. gr.
        [Þungaskattur]^1) samkvæmt A- og B-lið 4. gr. og dagsektir skv. 7.
   gr. skulu vera grunntaxtar. Ráðherra er heimilt^2) að hækka gjöld þessi
   allt að því að þau hækki í réttu hlutfalli við þá hækkun sem kann að verða
   á vísitölu byggingarkostnaðar, sbr. [9]lög nr. 18 23. mars 1983.^3)
   Grunntaxti ...^1) þungaskatts og dagsekta er miðaður við vísitölu 1.
   október 1985, þ.e. 229 stig.
        ...^1)

   ^1)[10]L. 29/1993, 30. gr.^2)Rg. 257/1989, sbr. 387/1990, 36/1991,
   245/1991, 407/1991, 591/1991 og 416/1992, sbr. 425/1992.^3)Nú [11]l.
   42/1987.

                                     7. gr.
        A. [Þungaskatt samkvæmt A-lið 4. gr. skal greiða tvisvar á ári.
   Gjalddagar skattsins eru 1. janúar vegna gjaldtímabilsins 1. janúar til
   30. júní og 1. júlí vegna gjaldtímabilsins 1. júlí til 31. desember en
   eindagi síðasti dagur næsta mánaðar eftir gjalddaga. Skatturinn skal
   innheimtast fyrir hvert gjaldtímabil þar sem bifreið er skráð á gjalddaga.
   Skattskyldan telst frá afhendingu skráningarmerkis ef um nýskráða bifreið
   er að ræða, ella frá 1. janúar það ár sem skattur er greiddur. Skatturinn
   reiknast fyrir heila mánuði þannig að 15 dagar eða fleiri teljast heill
   mánuður en færri dögum skal sleppt.]^1)
        Skattinn skal sá greiða sem er skráður eigandi á gjalddaga eða síðast
   var það, ef bifreið er afskráð sem ónýt. Hafi bifreið skipt um eiganda án
   þess að það hafi verið tilkynnt til skráningar hvílir greiðsluskyldan
   jafnframt á hinum nýja eiganda.
        Lækka skal eða endurgreiða þungaskatt að réttri tiltölu hafi
   skattskyld bifreið verið afskráð sem ónýt eða skráningarmerki bifreiðar
   verið afhent lögreglustjóra í skráningarumdæmi hennar til geymslu í a.m.k.
   30 daga samfellt.
        Eigendur jeppabifreiða eiga rétt á endurgreiðslu á helmingi skatts
   skv. A-lið 4. gr. sanni þeir með vottorði frá hlutaðeigandi skattstjóra,
   að þeir hafi haft meiri hluta atvinnutekna sinna næstliðið ár, að
   frádregnum kostnaði við öflun þeirra, af búrekstri, svo og lýsi því yfir,
   að bifreiðarnar hafi verið notaðar næstliðið ár að mestu eða öllu leyti
   við landbúnaðarstörf.
   B. Þungaskatt skv. B-lið 4. gr. skal greiða þrisvar á ári eftir á og eru
   gjalddagar skattsins 11. febrúar, 11. júní og 11. október ár hvert en
   eindagi síðasti dagur næsta mánaðar eftir gjalddaga. Skatturinn skal
   greiðast fyrir hvert gjaldtímabil þar sem bifreið er skráð þegar álestur
   fer fram.
        Eigandi eða umráðamaður bifreiðar skal, án sérstakrar tilkynningar,
   koma með bifreið sína til eftirlitsmanns fjármálaráðuneytis eða
   bifreiðaeftirlits á síðustu 20 dögum hvers gjaldtímabils, þ.e. á
   tímabilinu 20. janúar til 10. febrúar, 20. maí til 10. júní og 20.
   september til 10. október ár hvert og láta lesa á og skrá stöðu ökumælis.
        Ef taka þarf ökumæli úr bifreið til viðgerðar skal setja annan
   ökumæli í stað hans. Nú verður því ekki við komið og er þá heimilt að
   veita tímabundna heimild til aksturs bifreiðarinnar gegn greiðslu
   daggjalds, sem innheimtumaður ákveður. Við slíka ákvörðun er honum heimilt
   að miða við meðaltal ekinna kílómetra á dag á næstliðnu álesturstímabili
   samkvæmt álestursbók eða sambærilegu tímabili fyrra árs enda teljist það
   eðlilegt eftir atvikum.
        Sé ekki komið með bifreið eða vagn til álesturs á tilskildum tíma
   skal það varða eiganda eða umráðamann viðurlögum og falla þau á án
   sérstakrar tilkynningar. Viðurlög þessi skulu vera 120 kr. á dag frá lokum
   álesturstímabils í allt að 30 daga. Skal innheimta þeirra ekki falla niður
   þó álestur fari síðar fram.
   C. Þungaskatt skv. C-lið 4. gr. skal greiða við komu bifreiðar eða vagns
   til landsins enda sé ökutækið ekki útbúið fullnægjandi ökumæli. Sé
   ökutækið útbúið ökumæli skal lesið á hann við komu og aftur við brottför
   og innheimta þungaskatt í samræmi við það.
        Ráðherra er heimilt í reglugerð að kveða nánar á um fyrirkomulag
   ákvörðunar og innheimtu þungaskatts af gjaldskyldum ökutækjum samkvæmt
   C-lið 4. gr.

   ^1)[12]L. 5/1987, 1. gr.

                                     8. gr.
        Innheimtu ...^1) þungaskatts annast [tollstjórar]^2) og fer um
   reikningsskil eftir því sem ráðherra skipar fyrir. ...^1)

   ^1)[13]L. 29/1993, 30. gr.^2)[14]L. 92/1991, 90. gr.

                                     9. gr.
        Við aðalskoðun bifreiðar ár hvert skal eigandi hennar eða umráðamaður
   færa sönnur á að greiddur hafi verið af henni allur sá þungaskattur sem
   gjaldfallinn er á skoðunardegi. Að öðrum kosti skal skoðunarmaður neita um
   skoðun á henni, taka af henni skráningarmerki og afhenda þau
   lögreglustjóra, en lögreglustjóri skal ekki afhenda þau aftur fyrr en
   færðar hafa verið sönnur á greiðslu skattsins.
        Skráning og/eða umskráning bifreiðar skal ekki fara fram nema
   þungaskattur af bifreiðinni samkvæmt 4. gr. sé greiddur til næsta
   gjalddaga, en til umskráningardags sé um þungaskatt samkvæmt ökumæli að
   ræða.
        Óheimilt er að skipa út gjaldskyldu ökutæki samkvæmt C-lið 4. gr.
   nema sannað sé að þungaskattur af því hafi verið greiddur.
        Sé ekki komið með bifreið til skoðunar eða gjöld af henni ekki greidd
   á réttum gjalddaga skal lögreglustjóri eftir kröfu skattheimtumanns eða
   skoðunarmanns stöðva bifreiðina hvar sem hún fer og taka merki hennar til
   geymslu svo sem að framan segir.
        Þá skal það varða eiganda og/eða umráðamann viðurlögum er samsvarar
   allt að 10.000 km akstri á mánuði sé ökumælir óvirkur, innsigli rofið eða
   ekki er komið með bifreið eða vagn til álesturs á tilskildum tíma. Fyrir
   ítrekað brot mega viðurlög þessi samsvara allt að 15.000 km akstri á
   mánuði. Þá skal og heimilt að taka bifreið eða vagn úr umferð sé ökumælir
   ekki settur í á tilskildum tíma eða ekki er komið með bifreið eða vagn til
   álesturs á tilskildum tíma. Á sama hátt er heimilt að taka úr umferð
   bifreið eða vagn hafi ökumælir verið misnotaður, innsigli í honum rofið
   eða önnur brot framin gegn lögum þessum eða reglugerðum settum samkvæmt
   þeim.

                                    10. gr.
        Ráðherra er heimilt að ákveða með reglugerð, að greiða skuli sérstakt
   umferðargjald til ríkissjóðs af bifreiðum sem fara um tiltekna vegi eða
   brýr.

                                    11. gr.
        Séu gjöld samkvæmt lögum þessum ekki greidd í síðasta lagi á eindaga
   skal greiða ríkissjóði dráttarvexti af því sem ógreitt er, talið frá og
   með gjalddaga. Dráttarvextir eru þeir sömu og hjá innlánsstofnunum, sbr.
   [15]13. gr. laga nr. 10 29. mars 1961 og ákvörðun Seðlabanka Íslands á
   hverjum tíma.^1) Dráttarvextir reiknast með sama hætti og hjá
   innlánsstofnunum.
        Þungaskatti, dagsektum og viðurlögum fylgir lögtaksréttur. Skal
   bifreiðin vera að veði fyrir gjöldum þessum og skal það veð ganga fyrir
   öðrum veðum.
        Ráðherra er heimilt að kveða nánar á um framkvæmd laga þessara í
   reglugerð.^2)

   ^1)Nú [16]l. 25/1987.^2)Rg. 593/1987, sbr. 233/1990, 527/1990, 193/1991,
   248/1991, 592/1991, 495/1992, 510/1993, 652/1994 og 494/1992, sbr. 4/1993
   og 256/1993. Rg. 632/1989. Augl. 440/1994.

                            [Ákvæði til bráðabrigða.
        Heimilt er að endurgreiða útlagðan kostnað vegna kaupa á ökumælum,
   vegna nýskráningar bifreiða, tengi- eða festivagna eða vegna nauðsynlegrar
   endurnýjunar á ökumælum í bifreiðar, tengi- eða festivagna ef ákvörðun er
   tekin um að hætta að miða innheimtu þungaskatts við ekna kílómetra
   samkvæmt ökumælum.
        Ráðherra er heimilt að kveða nánar á um framkvæmd þessa ákvæðis í
   reglugerð.]^1)

   ^1)[17]L. 59/1994, 1. gr.

References

   Visible links
   1. http://www.althingi.is/dba-bin/lawformpr.pl?lnr=1987003
   2. file://1995034.html#g21
   3. file:///altext/stjt/1995.120.html
   4. file://1993029.html#g30
   5. file://1993029.html#g30
   6. file:///altext/stjt/1992.111.html
   7. file:///altext/stjt/1995.144.html
   8. file://1993029.html#g30
   9. file:///altext/stjtnr.html#1983018
  10. file://1993029.html#g30
  11. file://1987042.html
  12. file:///altext/stjtnr.html#1987005?g1
  13. file://1993029.html#g30
  14. file:///altext/stjt/1991.092.html
  15. file:///altext/stjtnr.html#1961010?g13
  16. file://1987025.html
  17. file:///altext/stjt/1994.059.html
