                                    dálkum.

   --------------------------------------------------------------------------

                              Lög um Landsvirkjun

                              1983 nr. 42 23. mars

   --------------------------------------------------------------------------

Tóku gildi 14. apríl 1983. Breytt með [2]l. 108/1988 (tóku gildi 1. jan. 1989),
[3]l. 74/1990 (tóku gildi 31. maí 1990), [4]l. 9/1997 (tóku gildi 4. mars 1997),
  [5]l. 48/1999 (tóku gildi 30. mars 1999), [6]l. 50/1999 (tóku gildi 30. mars
 1999), [7]l. 14/2000 (tóku gildi 28. apríl 2000), [8]l. 38/2002 (tóku gildi 7.
 maí 2002) og [9]l. 64/2003 (tóku gildi 7. apríl 2003 en komu til framkvæmda 1.
                                 júlí sama ár).

   1. gr. Landsvirkjun er sameignarfyrirtæki ríkissjóðs, Reykjavíkurborgar og
    Akureyrarbæjar. Heimili þess og varnarþing er í Reykjavík. Fyrirtækið er
sjálfstæður réttaraðili með sjálfstæðan fjárhag og reikningshald. Á ríkissjóður
 50% eignarhluta í fyrirtækinu, Reykjavíkurborg 44,525% og Akureyrarbær 5,475%.
      Hver eigandi um sig er í einfaldri ábyrgð fyrir öllum skuldbindingum
       fyrirtækisins en um innbyrðis skiptingu á ábyrgð þeirra fer eftir
   eignarhlutföllum. Eiganda er óheimilt að ganga úr fyrirtækinu án samþykkis
                                 sameigendanna.
   2. gr. [Tilgangur Landsvirkjunar er að stunda starfsemi á orkusviði ásamt
   annarri viðskipta- og fjármálastarfsemi samkvæmt ákvörðun stjórnar hverju
                                   sinni.]^1)
                             ^1)[10]L. 64/2003, 9. gr.
                                   3. gr. ^1)
                            ^1)[11]L. 64/2003, 10. gr.
4. gr. Landsvirkjun er eigandi raforkuvera, annarra mannvirkja, vatnsréttinda og
       búnaðar sem fyrirtækið hefur eignast fyrir setningu laga þessara.
   Samkvæmt sameignarsamningi ríkisins, Reykjavíkurborgar og Akureyrarbæjar,
dagsettum 27. febrúar 1981, tekur Landsvirkjun hinn 1. júlí 1983 við eignarhlut
                  ríkissjóðs og Akureyrarbæjar í Laxárvirkjun.
5. gr. [Ríkissjóður, Reykjavíkurborg og Akureyrarbær hafa lagt Landsvirkjun til
eigendaframlög í formi stofnframlaga, sbr. 4. gr. og sameignarsamning aðila frá
           27. febrúar 1981, og í formi sérstakra eiginfjárframlaga.
    Landsvirkjun greiðir eigendum arð af eigendaframlögum skv. 1. mgr. og af
  eigendaframlögum sem eigendur kunna síðar að leggja fram til Landsvirkjunar.
  Eigendaframlög skv. 1. mgr., svo sem þau hafa verið endurmetin miðað við 31.
  desember 1995, sbr. samning eignaraðila frá 28. október 1996 um breytingu á
 sameignarsamningi aðila, og eigendaframlög, er síðar kunna að verða lögð fram,
skulu framreiknuð til verðlags hvers tíma samkvæmt byggingarvísitölu og ákveður
    ársfundur Landsvirkjunar, að fenginni tillögu stjórnar, arðgreiðslu sem
                        hundraðshluta þeirrar fjárhæðar.
  Arðgreiðslan skal ákveðin með hliðsjón af afkomu fyrirtækisins og yfirfærðum
                          hagnaði frá fyrri árum.]^1)
                             ^1)[12]L. 9/1997, 2. gr.
     6. gr. Landsvirkjun reisir og rekur, samkvæmt [13]lögum nr. 60/1981 um
 raforkuver og samkvæmt sérstöku samkomulagi við ríkisstjórn Íslands, dagsettu
11. ágúst 1982, eftirtalin raforkuver að fengnu leyfi ráðherra orkumála skv. 7.
gr.: Blönduvirkjun með allt að 180 MW afli. Fljótsdalsvirkjun með allt að 330 MW
                                   afli. ^1)
   [Landsvirkjun reisir og rekur, samkvæmt [14]lögum nr. 60/1981, eftirtalin
     raforkuver, að fengnu leyfi iðnaðarráðherra skv. 7. gr. þessara laga:
Búrfellsvirkjun, með allt að 310 MW afli, Sultartangavirkjun, með allt að 130 MW
afli, Hrauneyjafossvirkjun, með allt að 280 MW afli, Sigölduvirkjun, með allt að
 200 MW afli, Kröfluvirkjun, með allt að [220 MW]^2) afli, [Vatnsfellsvirkjun,
     með allt að 110 MW afli, Búðarhálsvirkjun, með allt að 120 MW afli, og
 Bjarnarflagsvirkjun, með allt að 40 MW afli, að uppfylltum skilyrðum samkvæmt
 [15]lögum nr. 36/1974, um verndun Mývatns og Laxár í Suður-Þingeyjarsýslu.]^1)
  [Landsvirkjun reisir og rekur Kárahnjúkavirkjun með allt að 750 MW afli.]^2)
Landsvirkjun er heimilt, að fengnu samþykki iðnaðarráðherra, að gera ráðstafanir
til að tryggja rekstur orkuvera á Þjórsársvæðinu, m.a. með Kvíslaveitu, stækkun
               Þórisvatnsmiðlunar og stíflu við Sultartanga.]^3)
                                      ^4)
   ^1)[16]L. 48/1999, 4. gr. ^2)[17]L. 38/2002, 3. gr. ^3)[18]L. 74/1990, 4. gr.
                           ^4)[19]L. 64/2003, 10. gr.
                                   7. gr. ^1)
                            ^1)[20]L. 64/2003, 10. gr.
 8. gr. [Stjórn Landsvirkjunar skal skipuð sjö mönnum. Ráðherra orkumála skipar
þrjá stjórnarmenn, borgarstjórn Reykjavíkur kýs þrjá stjórnarmenn og bæjarstjórn
   Akureyrar kýs einn. Ráðherra orkumála skipar formann stjórnarinnar úr hópi
  þeirra stjórnarmanna sem hann skipar. Á stjórnarfundum skal atkvæði formanns
                                 vega tvöfalt.
          Varamenn, jafnmargir, skulu kosnir og skipaðir á sama hátt.
Kjörtímabil stjórnarinnar skal vera eitt ár í senn, frá ársfundi Landsvirkjunar
                  á viðkomandi ári til ársfundar á næsta ári.
                    Ársfundur ákveður þóknun stjórnarmanna.
     Nánari ákvæði um starfshætti stjórnarinnar skulu sett í reglugerð.]^1)
                             ^1)[21]L. 9/1997, 3. gr.
 9. gr. [Stjórn Landsvirkjunar ræður forstjóra er veitir fyrirtækinu forstöðu.
                   Forstjóri skal eiga sæti á stjórnarfundum.
    Stjórn Landsvirkjunar fer með málefni fyrirtækisins og skal annast um að
 skipulag fyrirtækisins og starfsemi sé jafnan í réttu og góðu horfi. Stjórn og
                    forstjóri fara með stjórn fyrirtækisins.
Forstjóri annast daglegan rekstur fyrirtækisins og skal í þeim efnum fara eftir
  þeirri stefnu og fyrirmælum sem stjórnin hefur gefið. Daglegur rekstur tekur
 ekki til ráðstafana sem eru óvenjulegar eða mikils háttar. Slíkar ráðstafanir
getur forstjóri aðeins gert samkvæmt sérstakri heimild frá stjórn, nema ekki sé
     unnt að bíða ákvarðana stjórnar án verulegs óhagræðis fyrir starfsemi
      fyrirtækisins. Í slíkum tilvikum skal stjórn tafarlaust tilkynnt um
                                 ráðstöfunina.
 Stjórn Landsvirkjunar skal annast um að nægilegt eftirlit sé haft með bókhaldi
      og meðferð fjármuna fyrirtækisins. Forstjóri skal sjá um að bókhald
fyrirtækisins sé fært í samræmi við lög og venjur og meðferð eigna fyrirtækisins
                           sé með tryggilegum hætti.
            Einungis stjórn Landsvirkjunar getur veitt prókúruumboð.
 Stjórnarmenn og fastráðnir starfsmenn Landsvirkjunar hafa réttindi og skyldur
                            opinberra sýslunarmanna.
 Nánari ákvæði um starfssvið stjórnar og forstjóra skulu sett í reglugerð.]^1)
                             ^1)[22]L. 9/1997, 4. gr.
 10. gr. [Halda skal í aprílmánuði ár hvert ársfund Landsvirkjunar. Á ársfundi
                          skulu tekin fyrir þessi mál:
       1. Skýrsla stjórnar um starfsemi Landsvirkjunar síðastliðið starfsár.
       2. Ársreikningur Landsvirkjunar fyrir liðið reikningsár ásamt skýrslu
           endurskoðanda fyrirtækisins lagður fram til staðfestingar.
     3. Ákvörðun um arðgreiðslur til eigenda Landsvirkjunar og um aðra meðferð
               hagnaðar eða taps Landsvirkjunar á reikningsárinu.
         4. Ákvörðun um þóknun til stjórnarmanna fyrir liðið kjörtímabil.
                              5. Lýst kjöri stjórnar.
            6. Kosning löggilts endurskoðanda eða endurskoðunarfélags.
                             7. Umræður um önnur mál.
    Rétt til setu á ársfundi eiga einn fulltrúi hvers eignaraðila, stjórn og
  forstjóri Landsvirkjunar og löggiltur endurskoðandi fyrirtækisins. Ráðherra
orkumála tilnefnir fulltrúa ríkissjóðs á ársfundinum. Atkvæðisréttur eignaraðila
          á ársfundi skal vera í samræmi við eignarhluta hvers þeirra.
Nánari ákvæði um fundarsköp og starfssvið ársfundar skal setja í reglugerð.]^1)
                             ^1)[23]L. 9/1997, 5. gr.
    11. gr. [Halda skal sérstakan samráðsfund Landsvirkjunar þegar að loknum
  ársfundi fyrirtækisins ár hvert. Fulltrúar á samráðsfundi skulu vera sem hér
                                     segir:
       Fjórir menn tilnefndir af ráðherra orkumála, fjórir menn kosnir af
   Reykjavíkurborg og fjórir menn kosnir af Akureyrarbæ. Þá skulu hver hinna
einstöku landshlutasamtaka sveitarfélaga eiga rétt á að kjósa á aðalfundi sínum
   fjóra menn til setu á samráðsfundinum. Í reglugerð skal nánar kveðið á um
kosningu fulltrúa á samráðsfund. Varamenn skulu skipaðir eða kosnir á sama hátt
                                  og aðalmenn.
    Verði um að ræða fjölgun eignaraðila skal taka skipan samráðsfundar til
                                 endurskoðunar.
         Stjórn og forstjóri Landsvirkjunar skulu sitja samráðsfundinn.
   Á samráðsfundinum skal kynna afkomu Landsvirkjunar og áætlanir og ræða þau
 atriði er þar koma fram. Skal þar sérstaklega fjalla um mál er varða öryggi í
 vinnslu og flutning raforku um landið, svo og atriði er varða raforkuverð. Þá
 skal á samráðsfundi ræða raforkumál er varða einstaka landshluta eftir því sem
                                 ástæða er til.
      Nánari ákvæði um fundarsköp og starfssvið samráðsfunda skal setja í
                                 reglugerð.]^1)
                             ^1)[24]L. 9/1997, 6. gr.
        12. gr. [Starfsár Landsvirkjunar og reikningsár er almanaksárið.
     Stjórn Landsvirkjunar og forstjóri skulu semja ársreikning fyrir hvert
 reikningsár og skal hann gerður samkvæmt lögum og góðri reikningsskilavenju og
 skal hafa að geyma rekstrarreikning, efnahagsreikning, fjárstreymisyfirlit og
                                   skýringar.
Ársfundur Landsvirkjunar kýs löggiltan endurskoðanda eða endurskoðunarfélag til
   að endurskoða reikninga fyrirtækisins samkvæmt tillögu Ríkisendurskoðunar,
        borgarendurskoðunar Reykjavíkur og endurskoðanda Akureyrarbæjar.
 Endurskoðandi skal endurskoða ársreikning Landsvirkjunar í samræmi við lög og
 góða endurskoðunarvenju og í því sambandi kanna bókhaldsgögn fyrirtækisins og
    aðra þætti er varða rekstur þess og stöðu. Endurskoðandi skal að lokinni
  endurskoðun árita ársreikninginn og skal áritunin fylgja ársreikningnum sem
                               skýrsla hans.]^1)
                             ^1)[25]L. 9/1997, 7. gr.
                                  13. gr. ^1)
                            ^1)[26]L. 64/2003, 10. gr.
 14. gr. Landsvirkjun er heimilt að taka lán til þarfa fyrirtækisins og að taka
ábyrgð á greiðslum og öðrum skuldbindingum í sama skyni. Að því leyti sem nýjar
skuldbindingar og ábyrgðir fara fram úr 5% af höfuðstól (bókfærðu eigin fé í lok
næstliðins árs) á ári hverju, þarf Landsvirkjun að leita samþykkis eignaraðila.
    Af hálfu ríkisins þurfa iðnaðar- og fjármálaráðherra að staðfesta slíkt
                                   samþykki.
 15. gr. Heimilt er vegna virkjanaframkvæmda skv. [1. og 2. mgr. 6. gr.]^1) að
 fella niður eða endurgreiða aðflutningsgjöld, sérstakt tímabundið vörugjald og
 söluskatt af efni, vélum og tækjum til virkjana og stofnlína þeim tilheyrandi.
                    Sama skal gilda um eldsneytisaflstöðvar.
Niðurfelling gjalda skv. 1. mgr. nær ekki til vinnuvéla vegna framkvæmdanna. Þó
         skal heimilt að endurgreiða gjöld vegna notkunar vinnuvéla við
     virkjunarframkvæmdir skv. 1. mgr. Við ákvörðun endurgreiðslu gjalda af
  vinnuvélum skal höfð hliðsjón af fyrningu vélanna vegna notkunar þeirra við
                            virkjunarframkvæmdirnar.
Fjármálaráðherra setur nánari reglur um framkvæmd þessarar greinar og getur þar
m.a. kveðið á um fyrningargrunn og fyrningarhlutföll vegna endurgreiðslna gjalda
                                 af vinnuvélum.
                            ^1)[27]L. 64/2003, 10. gr.
 16. gr. [Landsvirkjun er undanþegin tekjuskatti, eignarskatti, stimpilgjöldum
    vegna lána sem fyrirtækið tekur eða vegna eignaafsala til fyrirtækisins,
     útsvari, aðstöðugjaldi svo og öðrum gjöldum til sveitarfélaga. Þó skal
Landsvirkjun greiða til sveitarfélaga þau opinber gjöld sem gert er að greiða af
          húseignum Landsvirkjunar samkvæmt öðrum lagafyrirmælum.]^1)
                            ^1)[28]L. 108/1988, 21. gr.
 17. gr. [Sveitarfélögum, samtökum þeirra og sameignarfélögum þeirra er heimilt
        að gerast eignaraðilar að Landsvirkjun með þessum skilyrðum:]^1)
   1. Sá sem hyggst hagnýta sér rétt til að gerast eignaraðili skal tilkynna það
                 stjórn Landsvirkjunar með 12 mánaða fyrirvara.
      2. Sá sem eignaraðildar óskar tekur á sig þær skuldbindingar sem fylgja
                          eignaraðild í Landsvirkjun.
   3. Sá sem eignaraðildar óskar skal leggja fram verðmæti er nema skulu minnst
  1% af endurmetnum höfuðstól Landsvirkjunar í upphafi þess árs er eignaraðild
                             kemur til framkvæmda.
Áður en eignaraðild kemur til framkvæmda skal hinn nýi eignaraðili inna af hendi
framlag sitt til fyrirtækisins. Verði eignarhlutur ríkisins samkvæmt þessu undir
helmingi skal ríkisstjórnin leggja Landsvirkjun til nýtt fjárframlag eða taka að
  sér greiðslu skulda, þannig að tryggð verði helmingseign af hálfu ríkisins.
  Ef nýr eignaraðili á minni hlut í Landsvirkjun en sá sem minnstan hlut á við
gildistöku laga þessara, þarf ekki að leita samþykkis hans til lántöku, sbr. 14.
                                      gr.
Ef fjölgun eignaraðila leiðir til þess að nýr eignaraðili hafi jafnan eða stærri
  hlut en sá aðili sem minnstan hlut á við gildistöku laga þessara, skal taka
    skipan stjórnar til endurskoðunar og fjölga stjórnarmönnum án þess þó að
 stjórnarhlutdeild raskist milli ríkisins annars vegar og sveitarfélaganna hins
                                     vegar.
                            ^1)[29]L. 108/1988, 22. gr.
                                  18. gr. ^1)
                            ^1)[30]L. 64/2003, 10. gr.
 19. gr. Mál er varða framkvæmd laga þessara og aðild ríkisins að Landsvirkjun
                 falla undir ráðherra þann er fer með orkumál.
20. gr. Nýr sameignarsamningur um Landsvirkjun milli ríkisins, Reykjavíkurborgar
  og Akureyrarbæjar, sem gerður var 27. febrúar 1981, tekur gildi hinn 1. júlí
   1983. Fellur þá úr gildi sameignarsamningur milli ríkisstjórnar Íslands og
             Reykjavíkurborgar um Landsvirkjun, dags. 1. júlí 1965.
 Eignaraðilar undirbúi, í samráði við stjórn Landsvirkjunar, reglugerð^1) fyrir
     fyrirtækið þar sem setja skal nánari ákvæði um framkvæmd laga þessara.
              Reglugerðina setur ráðherra sá sem fer með orkumál.
                      ^1)[31]Rg. 259/1997, sbr. [32]486/2000.

References

   Visible links
   1. http://www.althingi.is/dba-bin/lawformpr.pl?lnr=1983042
   2. file:///altext/stjt/1988.108.html
   3. file:///altext/stjt/1990.074.html
   4. file:///altext/stjt/1997.009.html
   5. file:///altext/stjt/1999.048.html
   6. file:///altext/stjt/1999.050.html
   7. file:///altext/stjt/2000.014.html
   8. file://2002038.html
   9. file:///altext/stjt/2003.064.html
  10. file:///altext/stjt/2003.064.html
  11. file:///altext/stjt/2003.064.html
  12. file:///altext/stjt/1997.009.html
  13. file://1981060.html
  14. file://1981060.html
  15. file://1974036.html
  16. file:///altext/stjt/1999.048.html
  17. file://2002038.html#g3
  18. file:///altext/stjt/1990.074.html
  19. file:///altext/stjt/2003.064.html
  20. file:///altext/stjt/2003.064.html
  21. file:///altext/stjt/1997.009.html
  22. file:///altext/stjt/1997.009.html
  23. file:///altext/stjt/1997.009.html
  24. file:///altext/stjt/1997.009.html
  25. file:///altext/stjt/1997.009.html
  26. file:///altext/stjt/2003.064.html
  27. file:///altext/stjt/2003.064.html
  28. file:///altext/stjt/1988.108.html
  29. file:///altext/stjt/1988.108.html
  30. file:///altext/stjt/2003.064.html
  31. http://www.reglugerd.is/interpro/dkm/WebGuard.nsf/key2/259-1997
  32. http://www.reglugerd.is/interpro/dkm/WebGuard.nsf/key2/486-2000
