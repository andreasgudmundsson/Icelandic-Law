                                    dálkum.

   --------------------------------------------------------------------------

             [Lög um þjóðfána Íslendinga og ríkisskjaldarmerkið]^1)

                              1944 nr. 34 17. júní

   --------------------------------------------------------------------------

                             ^1)[2]L. 67/1998, 13. gr.
Tóku gildi 24. ágúst 1944. Breytt með [3]l. 67/1998 (tóku gildi 24. júní 1998).

 1. gr. Hinn almenni þjóðfáni Íslendinga er heiðblár með mjallhvítum krossi og
 eldrauðum krossi innan í hvíta krossinum. Armar krossanna ná alveg út í jaðra
fánans, og er breidd þeirra ^2/9, en rauða krossins ^1/9 af fánabreiddinni. Bláu
   reitirnir eru rétthyrndir ferhyrningar: stangarreitirnir jafnhliða og ytri
reitirnir jafnbreiðir þeim, en helmingi lengri. Hlutfallið milli breiddar fánans
                              og lengdar er 18:25.
   2. gr. Ríkisstjórn, Alþingi og aðrar opinberar stofnanir svo og fulltrúar
 utanríkisráðuneytis Íslands erlendis skulu nota þjóðfánann klofinn að framan:
                                   tjúgufána.
 Tjúgufáninn er að því leyti frábrugðinn hinum almenna þjóðfána, að ytri reitir
   hans eru þrefalt lengri en stangarreitirnir og klauf upp í hann að framan,
 skorin eftir beinum línum, dregnum frá ytri hornum fánans inn að miðlínu hans.
Línur þessar skera innjaðra ytri reitanna, þar sem saman koma ^4/7 ytri og ^3/7
innri hlutar lengdar þeirra. Þar, sem línur þessar nema við arm rauða krossins,
                              er hann þverskorinn.
  [Tollgæslufáni er tjúgufáni með silfurlitu upphafstéi (T) í efra stangarreit
                                  miðjum.]^1)
                             ^1)[4]L. 67/1998, 1. gr.
  3. gr. [Fáni forseta Íslands er hinn íslenski tjúgufáni, en í honum, þar sem
   armar krossmarksins mætast, skjaldarmerki Íslands og skjaldberar í hvítum,
                              ferhyrndum reit.]^1)
                             ^1)[5]L. 67/1998, 2. gr.
     4. gr. Engin önnur merki en þau, er greinir í 2. og 3. gr., má nota í
                                  þjóðfánanum.
5. gr. Tjúgufánann má aðeins nota á húsum og við hús, sem notuð eru að öllu eða
   mestu leyti í þágu ríkis eða ríkisstofnana, nema um sé að ræða heimili eða
 embættisskrifstofu fulltrúa utanríkisráðuneytis Íslands erlendis. Þótt hús sé
  eign ríkis eða ríkisstofnana, má ekki nota tjúgufánann á því, ef leigt er að
     mestu eða öllu einstökum mönnum eða einkastofnunum. Hins vegar má nota
 tjúgufánann á húsi, sem er í eign einstakra manna eða einkastofnana, ef ríkið
 eða ríkisstofnanir hafa húsið á leigu og nota það að öllu eða mestu leyti til
                                  sinna þarfa.
 [Tjúgufánann má aðeins nota á skipum sem eru í eign ríkis eða ríkisstofnana og
      notuð í þeirra þarfir. Ef ríkið tekur skip á leigu til embættisþarfa
(strandgæslu, tollgæslu, póstflutnings, vitaeftirlits, hafnsögu o.s.frv.) má það
        nota tjúgufánann af þeirri gerð sem við á skv. 2. og 3. gr.]^1)
                             ^1)[6]L. 67/1998, 3. gr.
   6. gr. Þjóðfánann skal draga að hún á þar til gerðri stöng. Á húsum getur
stöngin verið annaðhvort beint upp af þaki hússins eða gengið út frá hlið þess,
enda sé stönginni í báðum tilfellum komið fyrir á smekklegan hátt. Enn fremur má
nota stöng, sem reist er á jörðu. Á skipum skal stönginni komið fyrir í skut eða
  á ásenda aftur af því siglutré, sem aftast er. Ef um smáskip eða báta er að
ræða, má draga fánann að hún á siglutré, eða aftasta siglutré, ef fleiri eru en
                                     eitt.
  7. gr. Með [reglugerð]^1) skal kveða á um fánadaga og hve lengi dags fánanum
                             megi halda við hún.^2)
                ^1)[7]L. 67/1998, 4. gr. ^2)[8]Forsetaúrsk. 5/1991.
  8. gr. [Nú rís ágreiningur um rétta notkun þjóðfánans og fer þá um rannsókn
       málsins að hætti opinberra mála, en forsætisráðuneytið sker úr um
                               ágreininginn.]^1)
                             ^1)[9]L. 67/1998, 5. gr.
9. gr. Sýnishorn af réttum litum og hlutföllum þjóðfánans skal vera til á vissum
   stöðum, sem [forsætisráðuneytið]^1) ákveður og auglýsir, svo og hjá öllum
 lögreglustjórum. Bannað er að hafa á boðstólum, selja eða leigja aðra fána en
   þá, sem gerðir eru með réttum litum og réttum hlutföllum reita og krossa.
                             ^1)[10]L. 67/1998, 6. gr.
 10. gr. Lögreglan skal hafa eftirlit með því, að enginn noti þjóðfána, sem er
   ekki í samræmi við [ákvæði laga þessara, þar á meðal]^1) sýnishorn þau, er
  greinir í 9. gr., eða svo upplitaður eða slitinn, að verulega frábrugðinn sé
  réttum fána um lit og stærðarhlutföll reita. Má gera slíka fána upptæka, ef
 notaðir eru á stöng eða sýndir úti eða inni, þar sem almenningur getur séð þá.
                             ^1)[11]L. 67/1998, 7. gr.
11. gr. Lög þessi ná til allra þjóðfána, sem notaðir eru á venjulegan hátt, svo
   að almenningur eigi kost á að sjá þá úti eða inni, en ekki til skrautfána,
   borðfána eða því um líkra fána, sem þó skulu jafnan vera gerðir þannig, að
              réttir séu litir og stærðarhlutföll reita og krossa.
 [Lög þessi ná jafnframt, eftir því sem við á, til hvers konar skírskotana til
     eða eftirlíkinga af þjóðfánanum, svo sem áprentana og myndvarpana.]^1)
                             ^1)[12]L. 67/1998, 8. gr.
          12. gr. Enginn má óvirða þjóðfánann, hvorki í orði né verki.
Óheimilt er að nota þjóðfánann sem einkamerki einstaklinga, félaga eða stofnana
    eða auðkennismerki á aðgöngumiðum, samskotamerkjum eða öðru þess háttar.
                                      ^1)
  [Heimilt er með leyfi forsætisráðuneytisins að nota fánann í vörumerki eða á
söluvarning, umbúðir um eða auglýsingu á vöru eða þjónustu, enda sé starfsemi sú
 sem í hlut á að gæðum samkvæmt því sem ráðuneytið mælir fyrir með reglugerð og
    fánanum ekki óvirðing gerð. Óheimilt er að nota fánann í firmamerki.]^1)
 Nú hefur verið skrásett af misgáningi vörumerki, þar sem notaður er þjóðfáninn
       án heimildar, og skal þá afmá það úr vörumerkjaskrá samkvæmt kröfu
                          [forsætisráðuneytisins].^1)
[Óheimilt er að selja eða bjóða til sölu vörur af erlendum uppruna ef á þær eða
         umbúðir þeirra hefur verið sett mynd af íslenska fánanum.]^1)
                             ^1)[13]L. 67/1998, 9. gr.
   [12. gr. a. Skjaldarmerki Íslands er auðkenni stjórnvalda ríkisins. Notkun
                ríkisskjaldarmerkisins er þeim einum heimil.]^1)
                            ^1)[14]L. 67/1998, 10. gr.
13. gr. [Forsætisráðuneytið setur með reglugerð^1) sérstök ákvæði til skýringar
                           ákvæðum laga þessara.]^2)
       ^1)Leiðbeiningar 222/1966. Augl. 221/1991. ^2)[15]L. 67/1998, 11. gr.
14. gr. Brot gegn 4. og 5. gr. og 1. mgr. 12. gr. varða sektum ^1) eða fangelsi
                               allt að einu ári.
 Brot gegn öðrum ákvæðum laga þessara og gegn forsetaúrskurðum eða reglugerðum
                       settum samkvæmt þeim varða sektum.
             Mál út af brotum þessum fara að hætti opinberra mála.
                            ^1)[16]L. 67/1998, 12. gr.

References

   Visible links
   1. http://www.althingi.is/dba-bin/lawformpr.pl?lnr=1944034
   2. file:///altext/stjt/1998.067.html
   3. file:///altext/stjt/1998.067.html
   4. file:///altext/stjt/1998.067.html
   5. file:///altext/stjt/1998.067.html
   6. file:///altext/stjt/1998.067.html
   7. file:///altext/stjt/1998.067.html
   8. file://1991005.html
   9. file:///altext/stjt/1998.067.html
  10. file:///altext/stjt/1998.067.html
  11. file:///altext/stjt/1998.067.html
  12. file:///altext/stjt/1998.067.html
  13. file:///altext/stjt/1998.067.html
  14. file:///altext/stjt/1998.067.html
  15. file:///altext/stjt/1998.067.html
  16. file:///altext/stjt/1998.067.html
