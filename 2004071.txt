                                    dálkum.

   --------------------------------------------------------------------------

     [2]Lög um breytingu á lögum um búnaðarfræðslu, nr. 57/1999, með síðari
                                   breytingum

                              2004 nr. 71 7. júní

   --------------------------------------------------------------------------

                           Taka gildi 1. janúar 2005.
                       1. gr. 1. gr. laganna orðast svo:
  Lög þessi taka til menntastofnana landbúnaðarins sem eru Landbúnaðarháskóli
                    Íslands og Hólaskóli, Hólum í Hjaltadal.
                   2. gr. 2. mgr. 4. gr. laganna orðast svo:
 Landbúnaðarráðherra skipar búfræðsluráð til fjögurra ára í senn. Búfræðsluráð
  skal skipað átta fulltrúum: rektor Landbúnaðarháskóla Íslands, skólameistara
 Hólaskóla, tveimur fulltrúum tilnefndum af menntamálaráðherra, einum fulltrúa
   kjörnum af búnaðarþingi og tveimur fulltrúum kennara tilnefndum af félagi
      þeirra, auk formanns sem landbúnaðarráðherra skipar án tilnefningar.
             3. gr. Eftirfarandi breytingar verða á 5. gr. laganna:
          a. Í stað orðanna almennar reglur í 1. mgr. kemur: reglugerð.
   b. Við 1. mgr. bætist nýr töluliður, 4. tölul., er orðast svo: Verkaskiptingu
                               á milli skólanna.
                             c. 2. mgr. fellur brott.
4. gr. Við 17. gr. laganna bætist ný málsgrein er verður 1. mgr., svohljóðandi:
Við Landbúnaðarháskóla Íslands skal starfrækt sérstakt rannsóknasvið, sbr. [3]V.
    kafla laga nr. 64/1965, um rannsóknir í þágu atvinnuveganna, með síðari
                                  breytingum.
                       5. gr. 21. gr. laganna orðast svo:
    Landbúnaðarháskóli Íslands er vísindaleg fræðslu- og rannsóknastofnun á
háskólastigi á sviði landbúnaðar og garðyrkju sem veitir nemendum sínum fræðslu
  og vísindalega þjálfun er miðast við að þeir geti tekið að sér sérfræði- og
            rannsóknastörf í þágu íslensks landbúnaðar og garðyrkju.
                       6. gr. 22. gr. laganna orðast svo:
  Stjórn Landbúnaðarháskóla Íslands er falin háskólaráði og rektor. Háskólaráð
        markar stefnu í kennslu og rannsóknum og mótar skipulag skólans.
Rektor er yfirmaður stjórnsýslu háskólans og ber ábyrgð á rekstri hans. Hann ber
      ábyrgð á gerð starfs- og rekstraráætlana og að þær séu samþykktar af
                                  háskólaráði.
Rektor er æðsti fulltrúi Landbúnaðarháskóla Íslands gagnvart mönnum og stofnunum
 innan skólans og utan hans. Hann stýrir starfsemi háskólans og hefur frumkvæði
 að því að háskólaráð marki sér heildarstefnu í málefnum skólans. Rektor hefur
  ráðningarvald yfir öllum starfsmönnum skólans. Verkefni rektors skulu nánar
                        skilgreind í erindisbréfi hans.
                       7. gr. 23. gr. laganna orðast svo:
                            Í háskólaráði eiga sæti:
                   1. Rektor sem jafnframt er formaður ráðsins.
                 2. Einn fulltrúi skipaður af landbúnaðarráðherra.
                3. Einn fulltrúi tilnefndur af menntamálaráðherra.
              4. Tveir fulltrúar tilnefndir af Bændasamtökum Íslands.
              5. Einn fulltrúi tilnefndur af Samtökum atvinnulífsins.
            6. Einn fulltrúi tilnefndur af háskólaráði Háskóla Íslands.
            7. Einn fulltrúi tilnefndur af starfsmönnum stofnunarinnar.
                     8. Einn fulltrúi tilnefndur af nemendum.
Tilnefna skal og skipa bæði aðal- og varamenn í háskólaráð. Landbúnaðarráðherra
                     skipar háskólaráð til fimm ára í senn.
       8. gr. Í stað orðsins forseta í 24. gr. laganna kemur: formanns.
            9. gr. Eftirfarandi breytingar verða á 25. gr. laganna:
   a. Í stað orðanna samkvæmt tilnefningu háskólaráðs komi: að fenginni umsögn
                                  háskólaráðs.
                             b. 3. mgr. fellur brott.
   10. gr. Í stað orðanna Landbúnaðarháskólann á Hvanneyri í 26. og 27. gr.
                   laganna kemur: Landbúnaðarháskóla Íslands.
                      11. gr. 28. gr. laganna orðast svo:
 Við Landbúnaðarháskóla Íslands skal starfrækja sérstakar búnaðarnámsbrautir og
   sérstakar starfsmenntanámsbrautir á sviði garðyrkju. Heimilt er að ráða að
 búnaðar- og starfsmenntanámsbrautum skólans kennara sem ekki uppfylla skilyrði
                        til háskólakennslu skv. 27. gr.
  Um yfirstjórn búnaðar- og starfsmenntanáms í Landbúnaðarháskóla Íslands fer
  eftir ákvæðum 22. og 23. gr. og er rektor skólans jafnframt yfirmaður þess.
12. gr. Fyrirsögn V. kafla laganna verður: Landbúnaðarháskóli Íslands. Stjórn og
                                   starfslið.
 13. gr. VI. kafli laganna, er hefur fyrirsögnina Hólaskóli, Hólum í Hjaltadal.
                        Stjórn og starfslið, orðast svo:
                                   a. (29. gr.)
    Hólaskóli, Hólum í Hjaltadal, telst ásamt Landbúnaðarháskóla Íslands til
   menntastofnana landbúnaðarins. Hólaskóli veitir nemendum sínum menntun og
                þjálfun á sértækum sviðum íslensks landbúnaðar.
                                   b. (30. gr.)
             Stjórn Hólaskóla er falin skólanefnd og skólameistara.
 Skólanefnd er ráðgefandi um skipulag, stefnu og áherslur í kennslu, rannsóknum
                          og öðrum verkefnum skólans.
   Skólameistari er yfirmaður stjórnsýslu Hólaskóla og er æðsti fulltrúi hans
   gagnvart mönnum og stofnunum innan hans og utan og ber ábyrgð á starfsemi
skólans. Skólameistari hefur frumkvæði að því að skólanefnd marki heildarstefnu
   í málefnum skólans. Skólameistari ræður kennara og annað starfsfólk. Önnur
          verkefni skólameistara skulu skilgreind í erindisbréfi hans.
                                   c. (31. gr.)
Landbúnaðarráðherra skipar fimm manna skólanefnd við skólann til fjögurra ára í
                                     senn.
   Í skólanefnd Hólaskóla eiga sæti einn fulltrúi landbúnaðarráðuneytis, einn
   fulltrúi búnaðarþings, tveir fulltrúar bænda í Hólastifti og einn fulltrúi
  samkvæmt tilnefningu samtaka sveitarfélaganna í Hólastifti. Nefndin kýs sér
   sjálf formann. Varamenn skulu skipaðir með sama hætti. Áheyrnarfulltrúar í
skólanefnd eru tveir með málfrelsi og tillögurétt, annar tilnefndur af kennurum
skólans en hinn af nemendafélagi skólans. Áheyrnarfulltrúar skulu tilnefndir til
    eins árs í senn. Skólameistari situr fundi skólanefndar með málfrelsi og
              tillögurétt. Hann er framkvæmdastjóri nefndarinnar.
                                   d. (32. gr.)
         Landbúnaðarráðherra skipar skólameistara til fimm ára í senn.
   Staða skólameistara skal auglýst laus til umsóknar. Landbúnaðarráðherra er
heimilt að endurskipa sama mann skólameistara að fengnum tillögum skólanefndar.
      Hæfni umsækjenda um embætti skólameistara skal metin eftir menntun,
                stjórnunarreynslu og vísinda- og kennslustörfum.
                                   e. (33. gr.)
  Kennarar og aðrir sérfræðingar við Hólaskóla skulu hafa lokið háskólaprófi í
 landbúnaðarfræðum eða hafa hliðstæða menntun. Þeir skulu auk kennslu vinna að
         rannsóknum og öðrum hliðstæðum störfum í þágu stofnunarinnar.
 Þrátt fyrir ákvæði 1. mgr. er heimilt að ráða kennara í verklegum greinum sem
 hafa aflað sér fullnægjandi þekkingar og starfsþjálfunar á viðkomandi sviði að
                              mati skólameistara.
                                   f. (34. gr.)
   Heimilt er að stofna til kennslu á háskólastigi við Hólaskóla á afmörkuðum
 sviðum með samþykki landbúnaðarráðherra að fenginni umsögn búfræðsluráðs, enda
sé slíkt nám í fullu samræmi við annað nám á háskólastigi samkvæmt lögum þessum
og viðurkennt skv. 2. mgr. 2. gr. og 5. gr. laga þessara að mati búfræðsluráðs.
         14. gr. Við 37. gr. laganna bætist ný málsgrein, svohljóðandi:
 Landbúnaðarráðherra setur með reglugerð nánari ákvæði um skipulag og starfsemi
                   rannsóknasviðs Landbúnaðarháskóla Íslands.
                     15. gr. 39. gr. laganna fellur brott.
                 16. gr. Lög þessi öðlast gildi 1. janúar 2005.
      Ákvæði til bráðabirgða. Störf hjá Landbúnaðarháskólanum á Hvanneyri,
 Garðyrkjuskóla ríkisins að Reykjum í Ölfusi og Rannsóknastofnun landbúnaðarins
eru lögð niður við gildistöku laga þessara. Starfsfólki framangreindra stofnana
               skulu boðin störf hjá Landbúnaðarháskóla Íslands.
 Þrátt fyrir ákvæði 16. gr. laga þessara skal skipa nýtt háskólaráð frá 1. júlí
  2004, eftir ákvæðum 7. gr. laga þessara, þó þannig að í stað rektors skipar
landbúnaðarráðherra tímabundið formann háskólaráðs uns rektor Landbúnaðarháskóla
                         Íslands hefur verið skipaður.
  Þrátt fyrir ákvæði 16. gr. laga þessara skal skipa rektor Landbúnaðarháskóla
Íslands frá 1. ágúst 2004 og skal hann ásamt háskólaráði undirbúa framkvæmd laga
                                    þessara.
Við gildistöku laga þessara tekur Landbúnaðarháskóli Íslands við öllum eignum og
  skuldbindingum Landbúnaðarháskólans á Hvanneyri, Garðyrkjuskóla ríkisins og
                       Rannsóknastofnunar landbúnaðarins.
 Nemendur sem við gildistöku laga þessara stunda nám í Landbúnaðarháskólanum á
Hvanneyri og Garðyrkjuskóla ríkisins eiga rétt á að ljúka námi samkvæmt gildandi
  námsskipulagi skólanna við gildistöku laganna. Nemendur geta þó lokið prófum
                   samkvæmt nýju skipulagi ef þeir kjósa svo.

References

   Visible links
   1. http://www.althingi.is/dba-bin/lawformpr.pl?lnr=2004071
   2. file://1999057.html
   3. file://1965064.html
