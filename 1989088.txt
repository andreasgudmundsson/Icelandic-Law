                                    dálkum.

   --------------------------------------------------------------------------

                                  Þjóðminjalög

                              1989 nr. 88 29. maí

   --------------------------------------------------------------------------

                 I. kafli. Stjórn og skipulag þjóðminjavörslu.
        1. gr. [Tilgangur þessara laga er að tryggja sem best varðveislu
menningarsögulegra minja þjóðarinnar. Lögin kveða á um starfsemi Þjóðminjasafns
Íslands og byggðasafna, fjalla um fornminjar, kirkjugripi og minningarmörk, auk
                    friðunar húsa og annarra mannvirkja.]^1)
                             ^1)[2]L. 94/1997, 1. gr.
    2. gr. [Menntamálaráðherra fer með yfirstjórn þjóðminjavörslu í landinu.
    Menntamálaráðherra skipar þjóðminjaráð til fjögurra ára í senn. Samband
  íslenskra sveitarfélaga tilnefnir einn fulltrúa, Félag íslenskra safnamanna
einn, Háskóli Íslands einn, Hið íslenska kennarafélag og Kennarasamband Íslands
einn sameiginlega og einn fulltrúi er skipaður án tilnefningar og skal hann vera
      formaður. Varamenn skulu skipaðir með sama hætti. Þjóðminjavörður og
 [staðgengill hans],^1) ásamt einum fulltrúa tilnefndum af föstum starfsmönnum
      safnsins úr þeirra röðum, eiga setu á fundi ráðsins með málfrelsi og
                                 tillögurétti.
 Hlutverk þjóðminjaráðs er að vinna að mörkun stefnu og gera langtímaáætlun um
starfsemi Þjóðminjasafns Íslands og þjóðminjavörsluna í heild og hafa yfirumsjón
     með gerð fjárhagsáætlunar og framkvæmd hennar. Ráðið er stjórnarnefnd
 Þjóðminjasafns Íslands og hefur umsjón með rekstri þess. Að öðru leyti sinnir
       ráðið þeim verkefnum sem því eru sérstaklega falin í lögum þessum.
    Þjóðminjavörður hefur umsjón með þjóðminjavörslu í landinu öllu. Hann er
forstöðumaður Þjóðminjasafns Íslands og framkvæmdastjóri þjóðminjaráðs. Forseti
 Íslands skipar þjóðminjavörð til fimm ára í senn að tillögu menntamálaráðherra
   sem leita skal umsagnar þjóðminjaráðs. Að öðru jöfnu skal ráðinn maður með
     sérfræðilega menntun í menningarsögu og reynslu af stjórnunarstörfum.
  Birta skal árlega starfsskýrslu þjóðminjaráðs og Þjóðminjasafns Íslands.]^2)
                 ^1)[3]L. 94/1997, 2. gr. ^2)[4]L. 98/1994, 1. gr.
   3. gr. [Þriggja manna fornleifanefnd fjallar um og veitir leyfi til allra
staðbundinna og tímabundinna fornleifarannsókna og er Þjóðminjasafni Íslands til
    ráðgjafar um fornleifavörslu, fornleifaskráningu og fornleifarannsóknir.
   Menntamálaráðherra skipar fornleifanefnd til fjögurra ára í senn. Háskóli
  Íslands og Félag íslenskra fornleifafræðinga tilnefna einn fulltrúa hvor og
    skulu þeir hafa háskólapróf í fornleifafræði sem aðalgrein. Þjóðminjaráð
tilnefnir einn fulltrúa. Menntamálaráðherra skipar formann úr hópi nefndarmanna.
  Varamenn skulu skipaðir með sama hætti. Þjóðminjavörður, eða fulltrúi hans,
          situr fundi nefndarinnar með málfrelsi og tillögurétti.]^1)
                             ^1)[5]L. 98/1994, 2. gr.
     4. gr. [Landinu skal skipt í minjasvæði eftir ákvæðum í reglugerð sem
          menntamálaráðherra setur að fengnum tillögum þjóðminjaráðs.
Á hverju minjasvæði skal starfa einn minjavörður. Hlutverk minjavarða er að hafa
umsjón með menningarminjum og fornleifavörslu, skráningu og eftirliti forngripa
og gamalla bygginga og vera byggðasöfnum til ráðuneytis og aðstoðar. Minjaverðir
    skulu að öðru jöfnu hafa sérfræðilega menntun á sviði menningarsögu eða
                                fornleifafræði.
    Í Reykjavík fer borgarminjavörður með minjavörslu. Aðra minjaverði ræður
  þjóðminjavörður til fimm ára í senn samkvæmt tillögu þjóðminjaráðs. Þeir eru
     starfsmenn Þjóðminjasafns Íslands. Heimilt er þó að fela forstöðumanni
  byggðasafns að gegna hlutverki minjavarðar á viðkomandi minjasvæði samkvæmt
                         sérstökum starfssamningi.]^1)
                             ^1)[6]L. 98/1994, 3. gr.

                II. kafli. Þjóðminjasafn Íslands og byggðasöfn.
    5. gr. [Þjóðminjasafn Íslands er eign íslenska ríkisins. Það er miðstöð
                           þjóðminjavörslu í landinu.
      Um skipulag safnsins skal mælt fyrir í reglugerð að fengnum tillögum
        þjóðminjaráðs. Sérsöfn geta haft stöðu deilda í Þjóðminjasafni.
        Þjóðminjavörður ræður starfsmenn Þjóðminjasafns. Skulu yfirmenn
    stjórnunareininga safnsins og aðrir sérfræðingar hafa sérfræðimenntun á
                             starfssviði sínu.]^1)
                             ^1)[7]L. 94/1997, 3. gr.
 6. gr. [Til byggðasafna teljast samkvæmt lögum þessum önnur söfn sem sett hafa
 verið á stofn í þeim tilgangi sem segir í 7. gr. og hlotið hafa viðurkenningu
                                 þjóðminjaráðs.
Þau söfn, sem uppfylla skilyrði þjóðminjaráðs, geta sótt um styrk úr ríkissjóði
                             til starfsemi sinnar.
 Byggðasöfn geta verið sjálfseignarstofnanir eða í eigu sveitarfélaga, stofnana
  eða félagasamtaka. Setja skal hverju byggðasafni stofnskrá þar sem m.a. skal
 kveðið á um stjórn safnsins, eignaraðild að því, þátttöku ríkisins í kostnaði
við það og ráðningu forstöðumanns. Ríkisstyrkur til byggðasafns er háður því að
     menntamálaráðuneytið hafi samþykkt stofnskrá þess að fenginni tillögu
                                 þjóðminjaráðs.
      Menntamálaráðherra setur reglugerð um byggðasöfn að fenginni tillögu
                               þjóðminjaráðs.]^1)
                             ^1)[8]L. 98/1994, 5. gr.
 7. gr. Hlutverk Þjóðminjasafns Íslands og byggðasafna er að safna, skrásetja,
varðveita, forverja og rannsaka minjar um menningarsögu þjóðarinnar og kynna þær
                                  almenningi.
   Til menningarsögulegra minja teljast ummerki um sögu þjóðarinnar, svo sem
   fornleifar og gömul mannvirki, kirkjugripir og minningarmörk, forngripir,
  listmunir og nytjahlutir, svo og myndir, kvikmyndir, hljóðritanir og skráðar
heimildir um þjóðhætti. Til slíkra minja geta einnig talist staðir sem tengjast
                                 menningarsögu.
  Þjóðminjar teljast þær minjar um menningarsögu Íslendinga sem ákveðið hefur
verið að varðveita í Þjóðminjasafni Íslands, í byggðasöfnum eða með friðun, sbr.
                              17., 29. og 34. gr.
 Hverju byggðasafni ber að leggja áherslu á söfnun og sýningu muna sem telja má
     einkennandi eða hafa sögulegt gildi fyrir hlutaðeigandi byggðarlög eða
                                 landsfjórðung.
   [Þjóðminjasafn Íslands skal stuðla að rannsóknum á minjum um menningarsögu
                Íslendinga og útgáfu fræðilegra rita um þær.]^1)
                             ^1)[9]L. 98/1994, 6. gr.
 8. gr. Þjóðminjasafn Íslands og byggðasöfnin skulu vera til sýnis almenningi á
tilteknum tímum. Friðaðar fornminjar og mannvirki skulu og vera til sýnis þegar
            þau hafa verið gerð sýningarhæf og aðrar aðstæður leyfa.
     Söfnin og starfsemi þeirra skulu kynnt nemendum í samráði við skóla og
   fræðsluyfirvöld, ýmist í söfnunum eða skólum. Einnig skal efnt til slíkrar
              fræðslu fyrir almenning í söfnum og ríkisfjölmiðlum.
     9. gr. Söfnin mega eigi taka við gjöfum sem kvaðir fylgja, en þó getur
 menntamálaráðherra veitt undanþágu frá þessu ákvæði ef sérstaklega stendur á.
      Gjafir og fjárframlög til Þjóðminjasafns Íslands og byggðasafna eru
frádráttarbær til skatts, sbr. ákvæði [10]laga um tekjuskatt og eignarskatt, nr.
                        75/1981, með áorðnum breytingum.
   10. gr. Heimilt er að lána gripi úr söfnunum til sýningar, en þó eigi til
 útlanda nema með samþykki menntamálaráðherra. Jafnframt er heimilt að lána um
    lengri eða skemmri tíma einstaka gripi til annarra safna eða kirkna, en
  tryggilega skal gengið frá varðveislu þeirra og þeir tryggðir eftir því sem
                              safnstjórn ákveður.
      11. gr. [Ekki má nota myndir af gripum safnanna sem vörumerki eða í
 auglýsingaskyni og ekki heldur gera af þeim myndir eða eftirlíkingar nema með
                      leyfi viðkomandi forstöðumanna.]^1)
                             ^1)[11]L. 98/1994, 7. gr.
 12. gr. [Á hverju minjasvæði, sbr. 4. gr., skal starfa minjaráð sem skipað er
   forstöðumönnum allra viðurkenndra byggðasafna á svæðinu ásamt minjaverði.
        Hlutverk þess er að fjalla um og samhæfa starfsemi safnanna.]^1)
                             ^1)[12]L. 98/1994, 8. gr.
13. gr. Nú vill stjórn byggðasafns afla sér húsnæðis fyrir safnið, hvort heldur
 með kaupum eða nýsmíði, og á hún þá kost á að fá styrk til þess úr ríkissjóði,
 allt að einum þriðja hluta kostnaðar, eftir því sem fé kann að vera veitt til
     þess á fjárlögum, enda samþykki þjóðminjaráð húsnæðið og stofnkostnað.
  Framlag ríkissjóðs skal bundið vísitölu byggingarkostnaðar og innt af hendi
     samkvæmt sérstökum samningi og greiðsluáætlun sem safnstjórn gerir við
     menntamálaráðuneyti og fjármálaráðuneyti áður en framkvæmdir hefjast.
  Laun forstöðumanns byggðasafns, miðuð við starfsskyldu hans og starfstíma og
        samþykkt af þjóðminjaráði, skulu greidd að hálfu úr ríkissjóði.
14. gr. Byggðasöfn senda minjaverði viðkomandi svæðis árlega starfsskýrslu sína
   ásamt ársreikningi og fjárhags- og framkvæmdaáætlun næsta árs. Minjavörður
leggur gögn þessi fyrir þjóðminjaráð ásamt umsögn sinni. Útdrátt úr ársskýrslum
               byggðasafna skal birta í ársskýrslu þjóðminjaráðs.
15. gr. Nú telur þjóðminjavörður að byggðasafni, sem hlýtur ríkisstyrk, sé hætta
  búin sökum vanhirðu eða af öðrum orsökum og ekki hefur fengist úr bætt þrátt
    fyrir endurteknar áskoranir og getur þá menntamálaráðherra svipt safnið
   ríkisstyrk. Lendi safnið í óhirðu getur þjóðminjavörður að fengnu samþykki
  menntamálaráðherra ráðstafað gripum safnsins til varðveislu í Þjóðminjasafni
                         Íslands eða öðru byggðasafni.

                            III. kafli. Fornminjar.
                                 A. Fornleifar.
  16. gr. Til fornleifa teljast hvers kyns leifar fornra mannvirkja og annarra
      staðbundinna minja sem menn hafa gert eða mannaverk eru á, svo sem:
     a. byggðaleifar, bæjarstæði og bæjarleifar ásamt tilheyrandi mannvirkjum,
  húsaleifar hvers kyns, svo sem kirkna, bænahúsa, klaustra og búða, leifar af
     verbúðum, naustum, verslunarstöðum og byggðaleifar í hellum og skútum;
   b. vinnustaðir þar sem aflað var fanga, svo sem leifar af seljum, verstöðvum,
                  bólum, mógröfum, kolagröfum og rauðablæstri;
   c. gömul tún- og akurgerði, áveitumannvirki og leifar eftir veiðar til sjávar
                                   og sveita;
   d. gamlir vegir, stíflur, brýr, vatnsvöð, varir, hafnir og bátalægi, slippir,
   ferjustaðir, kláfar, vörður og vitar og önnur vega- og siglingamerki ásamt
                              kennileitum þeirra;
                   e. virki og skansar og önnur varnarmannvirki;
      f. gamlir þingstaðir, meintir hörgar, hof og vé, brunnar, uppsprettur,
 álagablettir og aðrir staðir og kennileiti sem tengjast siðum, venjum, þjóðtrú
                               eða þjóðsagnahefð;
     g. áletranir, myndir eða önnur verksummerki af manna völdum í hellum eða
               skútum, á klettum, klöppum eða jarðföstum steinum;
     h. haugar, dysjar og aðrir greftrunarstaðir úr heiðnum eða kristnum sið;
                         i. skipsflök eða hlutar úr þeim.
 [Að jafnaði skal telja minjar 100 ára og eldri til fornleifa, en heimilt er þó
                   að friðlýsa yngri minjar, sbr. 18. gr.]^1)
                             ^1)[13]L. 98/1994, 9. gr.
  17. gr. [Fornleifum má enginn, hvorki landeigandi, ábúandi né nokkur annar,
   spilla, granda né breyta, ekki heldur hylja þær, laga né aflaga né úr stað
                flytja nema leyfi fornleifanefndar komi til.]^1)
                            ^1)[14]L. 98/1994, 10. gr.
     18. gr. [Þjóðminjasafn Íslands lætur, eftir föngum, skrá allar þekktar
 fornleifar og gefur út skrá um friðlýstar fornleifar og skal hún endurskoðuð á
 þriggja ára fresti. Skylt er að fornleifaskráning fari fram á skipulagsskyldum
      svæðum áður en gengið er frá skipulagi eða endurskoðun þess og skal
           Þjóðminjasafn eiga samvinnu við skipulagsyfirvöld um það.
   Þjóðminjasafn ákveður í samráði við fornleifanefnd hvaða fornleifar skulu
  friðlýstar. Friðlýsingu fornleifa skal birta í Stjórnartíðindum og staðurinn
 tilgreindur svo nákvæmlega sem unnt er á korti eða á annan hátt. Auðkenna skal
   friðlýstar fornleifar eða minjasvæði með sérstökum merkjum. Tilkynna skal
  landeiganda og ábúanda með sannanlegum hætti um friðlýsinguna. Þjóðminjasafn
  gefur út skrá um friðlýstar fornleifar og skal hún endurskoðuð á þriggja ára
                                    fresti.
Friðlýsingu fornleifa skal þinglýsa sem kvöð á landareign þá sem í hlut á. Þeim
 minjum, sem friðlýstar eru, skal fylgja 20 metra friðhelgað svæði út frá ystu
  sýnilegu mörkum fornleifa og umhverfis nema kveðið sé á um annað. Um stærra
  svæði skal leita samþykkis landeiganda. Friðlýstar fornleifar skulu færðar á
                                 skipulagskort.
    Fornleifar, sem friðlýstar hafa verið samkvæmt eldri lögum, skulu njóta
                            friðlýsingar áfram.]^1)
                            ^1)[15]L. 98/1994, 11. gr.
19. gr. [Skylt er landeiganda og ábúanda að gera Þjóðminjasafni Íslands viðvart
ef fornleifar liggja undir spjöllum af völdum náttúrunnar eða þeim er spillt af
   manna völdum. Þjóðminjasafn ákveður þá hvaða ráðstafanir skuli gerðar til
                           verndar fornleifunum.]^1)
                            ^1)[16]L. 98/1994, 12. gr.
 20. gr. [Nú finnast fornleifar sem áður voru ókunnar og skal finnandi þá skýra
  Þjóðminjasafni Íslands frá fundinum svo fljótt sem unnt er.]^1) Sama skylda
 hvílir á landeiganda og ábúanda er þeir fá vitneskju um fundinn. Ef fornleifar
 finnast við framkvæmd verks skal sá sem fyrir því stendur stöðva framkvæmd uns
  fenginn er úrskurður fornleifanefndar um hvort verki megi fram halda og með
                                hvaða skilmálum.
                            ^1)[17]L. 98/1994, 13. gr.
  21. gr. [Nú telur landeigandi, ábúandi eða einhver annar, þar á meðal sá sem
stjórnar opinberum framkvæmdum, svo sem vegagerð, að hann þurfi að gera jarðrask
 er haggar við fornleifum og skal hann þá skýra Þjóðminjasafni Íslands frá því
 áður en hafist er handa um verkið. Lýst skal nákvæmlega breytingum þeim er af
  framkvæmd mundi leiða. Þjóðminjasafn ákveður hvort og hvenær framkvæmd megi
                       hefja og með hvaða skilmálum.]^1)
   Við allar meiri háttar framkvæmdir, svo sem vegagerð, virkjanaframkvæmdir,
 flugvallargerð og veitulagnir, skal sá sem fyrir þeim stendur bera kostnað af
                            nauðsynlegum rannsóknum.
         Setja skal í reglugerð nánari ákvæði um efni þessarar greinar.
                            ^1)[18]L. 98/1994, 14. gr.
22. gr. [Þjóðminjasafn Íslands fer með yfirstjórn og annast eftirlit rannsókna á
      fornleifum í landinu. Þegar fornleifanefnd veitir leyfi til stað- og
 tímabundinna rannsókna, sbr. 3. gr., skal þess gætt að stjórnandi þeirra hafi
tilskilda menntun í fornleifafræði. Skal leyfi vera skriflegt hverju sinni og sá
     sem slíkt leyfi fær hlíta þeim reglum sem fornleifanefnd setur þar að
lútandi,^1) svo sem um skil á rannsóknarskýrslum og birtingu þeirra og um skil á
   gripum sem finnast við rannsóknina. Rannsóknir útlendinga skulu vera undir
                       yfirumsjón Þjóðminjasafns. ^2)]^3)
       ^1)Rg. 157/1996. ^2)[19]L. 94/1997, 4. gr. ^3)[20]L. 98/1994, 15. gr.
 23. gr. [Þjóðminjasafn Íslands hefur rétt til að láta rannsaka fornleifar með
 grefti eða á annan hátt og gera það sem þarf til verndar fornleifum, viðhalds
  eða endurbóta, en gera skal landeiganda eða ábúanda viðvart um það áður.]^1)
                            ^1)[21]L. 98/1994, 16. gr.
    24. gr. [Óheimil er öðrum en starfsmönnum Þjóðminjasafns Íslands notkun
málmleitartækja eða annars tækjabúnaðar við leit að forngripum í jörðu nema með
                      sérstöku leyfi þjóðminjavarðar.]^1)
                            ^1)[22]L. 98/1994, 17. gr.
     25. gr. Skylt er að viðhalda á kostnað ríkissjóðs friðuðum fornleifum.
                                 B. Forngripir.
 26. gr. [Forngripir eru lausar fornminjar, einstakir hlutir, 100 ára og eldri.
    Þegar forngripir finnast sem liggja eða legið hafa í jörðu skal finnandi
    tilkynna Þjóðminjasafni Íslands fundinn svo fljótt sem við verður komið.
Finnandi skal ekki hagga við fundinum nema nauðsynlegt sé að taka hann eða hluta
hans þegar til umhirðu með því að ella væri hætta á að munir spilltust eða færu
                                   forgörðum.
 Ákvæði 1. mgr. taka til allra muna sem menn hafa notað eða mannaverk eru á og
 einnig til leifa af líkömum manna og dýra sem finnast í fornum haugum, dysjum
                                  eða leiðum.
     Allir munir, sem grein þessi fjallar um, eru eign ríkisins. Skulu þeir
varðveittir í Þjóðminjasafni eða í hlutaðeigandi byggða- eða minjasafni. Ef upp
 kemur ágreiningur um hvar varðveita skuli forngripi sker þjóðminjaráð úr.]^1)
                            ^1)[23]L. 98/1994, 18. gr.
    27. gr. Greiða skal finnanda útgjöld, sem hann hefur haft, vegna fundar
                                   forngrips.
     Nú finnst forngripur úr gulli eða silfri, þar á meðal gullpeningar eða
   silfurpeningar, og skal þá meta málmverð hlutarins og leggja ofan á tíu af
    hundraði. Skal annar helmingur fjárhæðarinnar greiddur finnanda en hinn
                                  landeiganda.
           Útgjöld samkvæmt grein þessari skulu greidd úr ríkissjóði.
                                  28. gr. ^1)
                             ^1)[24]L. 60/1996, 1. gr.

                   IV. kafli. Kirkjugripir og minningarmörk.
 29. gr. Þjóðminjavörður ákveður í samráði við þjóðminjaráð friðun og forvörslu
 kirkjugripa sem varðveittir eru í kirkjum landsins og hann telur friðunarverða
                   vegna sögulegs eða listræns gildis þeirra.
      Þjóðminjavörður friðar einnig þá legsteina eða önnur minningarmörk í
     kirkjugörðum sem hann telur rétt að vernda af framangreindum ástæðum.
       Halda skal nákvæma skrá yfir friðaða kirkjugripi og minningarmörk.
   30. gr. Munir, sem á friðunarskrá eru teknir skv. 29. gr., eru friðhelgir.
  Óheimilt er að raska þeim eða spilla. Ekki má heldur farga þeim né flytja þá
                   burtu nema leyfi þjóðminjavarðar komi til.
             Forráðamönnum kirkna ber að vernda skráða kirkjugripi.
Kirkjugarðsstjórnir annast vernd skráðra minningarmarka svo sem segir í [25]17.
               gr. laga um kirkjugarða, nr. 21 23. apríl 1963.^1)
                               ^1)Nú [26]l. 36/1993.
31. gr. Gera skal sérstaka skrá um friðlýsta gripi hverrar kirkju og sama gildir
 um friðlýst minningarmörk í kirkjugörðum. Þjóðminjavörður lætur skrár þessar í
      té sóknarprestum, próföstum og sóknarnefndum sem hlut eiga að máli.
   32. gr. Þjóðminjasafnið skal varðveita aflagða kirkjugripi og þá gripi sem
 þjóðminjaverði og forráðamönnum kirkna kemur saman um að eigi sé ástæða til að
  hafa í kirkju lengur. Þó getur þjóðminjavörður falið viðkomandi byggðasafni
                              varðveislu gripanna.
 33. gr. Sé kirkja lögð niður skulu gripir hennar renna til safns skv. 32. gr.
eða til annarra kirkna og sé það ákveðið með samráði þjóðminjavarðar og biskups
      eða prófasts. Gildir þetta jafnt um bændakirkjur og safnaðarkirkjur.
  Þjóðminjasafnið skal eiga forkaupsrétt að kirkjugripum í einkaeign ef seldir
                                     verða.

                  V. kafli. Friðun húsa og annarra mannvirkja.
  34. gr. Friða má mannvirki, hús eða húshluta sem hafa menningarsögulegt eða
listrænt gildi. Friðun getur náð til nánasta umhverfis hins friðaða mannvirkis.
 Friða má samstæður húsa sem hafa slíkt gildi sem að framan greinir og gilda þá
reglur friðunar um hvert einstakt þeirra. Tilgangur friðunarinnar er að tryggja
               sem best varðveislu þess mannvirkis sem um ræðir.
  35. gr. Menntamálaráðherra ákveður friðun eða brottfall friðunar að fengnum
                     tillögum húsafriðunarnefndar ríkisins.
 Í húsafriðunarnefnd eiga sæti fimm menn. Menntamálaráðherra skipar fjóra menn
   til fimm ára í senn, tvo samkvæmt tilnefningu þjóðminjaráðs, einn samkvæmt
   tilnefningu Arkitektafélags Íslands og einn samkvæmt tilnefningu Sambands
   íslenskra sveitarfélaga, en auk þeirra á þjóðminjavörður sæti í nefndinni.
Menntamálaráðherra skipar formann úr hópi nefndarmanna. [Varamenn skulu skipaðir
                              með sama hætti.]^1)
 Hlutverk húsafriðunarnefndar ríkisins er að stuðla að varðveislu byggingararfs
þjóðarinnar í umboði þjóðminjaráðs, að meta hvaða hús sé ráðlegt að friða hverju
    sinni og gera um það tillögur til ráðherra. Nefndin skal hafa samráð við
   minjavörð þegar fjallað er um hús eða mannvirki á því svæði sem hann hefur
       umsjón með. Einnig úthlutar húsafriðunarnefnd ríkisins styrkjum úr
                               húsafriðunarsjóði.
                            ^1)[27]L. 98/1994, 19. gr.
   36. gr. Öll hús, sem reist eru fyrir 1850, skulu vera friðuð, svo og allar
                          kirkjur reistar fyrir 1918.
    Skylt er eigendum húsa, sem reist eru fyrir árið [1918],^1) að tilkynna
 minjavörðum og húsafriðunarnefnd ríkisins með góðum fyrirvara ef þeir hyggjast
                     breyta húsi sínu, flytja það eða rífa.
Húsafriðunarnefnd skal innan þriggja vikna tilkynna viðkomandi aðilum hvort hún
                           telur ástæðu til friðunar.
Byggingarfulltrúum ber að fylgjast með því að eigendur húsa, sem fjallað er um í
                 þessari grein, sinni tilkynningarskyldu sinni.
                             ^1)[28]L. 94/1997, 5. gr.
 37. gr. Ákvörðun um friðlýsingu skal tilkynna húseiganda, öðrum þeim sem eiga
 þinglesin réttindi yfir eigninni, svo og hlutaðeigandi lögreglustjóra, bæjar-
eða sveitarstjórn og byggingarnefnd. Greina skal í tilkynningu um það til hvers
                                 friðunin nær.
    Þinglýsa skal friðun sem kvöð á fasteign sem í hlut á og skal auglýst í
 Stjórnartíðindum um hverja friðlýsingu. [Þinglýsingarstjóri]^1) skal tilkynna
     húsafriðunarnefnd ef þinglesin eru eigendaskipti að friðaðri húseign.
          Heimilt er að fella niður fasteignagjöld af friðuðum húsum.
                            ^1)[29]L. 92/1991, 101. gr.
       38. gr. Telji húsafriðunarnefnd ríkisins hættu á að hús, sem hefur
menningarsögulegt eða listrænt gildi en hefur þó ekki verið friðað, verði rifið
  eða gildi þess rýrt á nokkurn hátt getur hún ákveðið skyndifriðun viðkomandi
                                     húss.
  Skyndifriðun tekur gildi þegar húsafriðunarnefnd ríkisins hefur tilkynnt með
tryggilegum hætti öllum hlutaðeigandi aðilum, sbr. 37. gr., um ákvörðun sína og
          gildir hún í tvær vikur. Skyndifriðun þarf ekki að þinglýsa.
 Á meðan skyndifriðun stendur yfir gilda að öðru leyti allar reglur venjulegrar
                                   friðunar.
  Menntamálaráðherra ákveður að fengnum tillögum húsafriðunarnefndar ríkisins
          hvort friða skuli viðkomandi hús áður en skyndifriðun lýkur.
  39. gr. Óheimilt er að gera nokkrar breytingar á friðaðri húseign án leyfis
                         húsafriðunarnefndar ríkisins.
  Við endurbætur og viðhald friðaðra fasteigna skal leitað álits og samþykkis
 húsafriðunarnefndar ríkisins. Leyfi nefndarinnar þarf til að setja skilti eða
                         aðrar áletranir á friðuð hús.
 Vilji eigandi friðaðrar eignar ráðast í framkvæmd, sem leyfi þarf til skv. 1.
    mgr., skal hann þá í umsókn sinni til húsafriðunarnefndar ríkisins lýsa
 nákvæmlega hinum fyrirhuguðu framkvæmdum og láta uppdrátt fylgja. Nefndin skal
  svo fjótt sem við verður komið, og í síðasta lagi innan þriggja vikna, gera
  eiganda grein fyrir afstöðu sinni. Setji nefndin það skilyrði fyrir samþykki
sínu að verk sé framkvæmt með tilteknum hætti öðrum en þeim sem í umsókn greinir
   er eiganda skylt að hlíta því. Skal eigandi fá greiddan aukakostnað sem af
                        fyrirmælum nefndarinnar leiðir.
        40. gr. Ef breytingar hafa verið gerðar á friðuðu húsi án leyfis
húsafriðunarnefndar getur hún lagt fyrir eiganda að færa húsið í hið fyrra horf
  innan hæfilegra tímamarka. Nú sinnir eigandi ekki fyrirmælum nefndarinnar og
 getur hún þá, að fengnu samþykki menntamálaráðherra, látið framkvæma verkið á
                                kostnað eiganda.
41. gr. Ef vanrækt er viðhald friðlýsts húss getur húsafriðunarnefnd lagt fyrir
eiganda að gera umbætur innan hæfilegs frests. Nú líður frestur án þess að úr sé
bætt og getur þá húsafriðunarnefnd, að fengnu samþykki menntamálaráðherra, látið
                      framkvæma verkið á kostnað eiganda.
 42. gr. Nú verður friðuð eign fyrir spjöllum af eldi eða öðrum ástæðum og skal
 eigandi eða afnotahafi þá gera húsafriðunarnefnd viðvart um það þegar í stað.
 Lætur nefndin þá fara fram skoðunargerð og mat á spjöllum. Ef ráðist verður í
                       endurbyggingu gilda ákvæði 39. gr.
43. gr. Nú vill eigandi friðaðs húss rífa húsið eða flytja það af stað sínum og
skal hann þá sækja um leyfi til þess til húsafriðunarnefndar. Nefndin skal, svo
   fljótt sem við verður komið, og í síðasta lagi innan þriggja vikna, senda
menntamálaráðherra umsóknina með tillögum sínum. Ef ráðherra leyfir niðurrif eða
  brottflutning skal aflýsa friðunarkvöðinni eða skilgreina að nýju til hvaða
                           þátta friðun hússins nær.
 44. gr. Ef byggingarnefnd hefur orðið vör við að friðuð eign hefur orðið fyrir
  spjöllum eða að henni sé ekki vel við haldið skal hún gera húsafriðunarnefnd
                                    viðvart.
       45. gr. Húsafriðunarnefnd hefur rétt til að framkvæma, eiganda að
 kostnaðarlausu, hvers konar eftirlit með og skoðanir á friðaðri eða friðlýstri
                  eign sem gera þarf vegna ákvæða þessa kafla.
46. gr. Starfrækja skal húsafriðunarsjóð til að stuðla að varðveislu og viðhaldi
                                 friðaðra húsa.
                             [Tekjur sjóðsins eru:
            1. framlag ríkissjóðs eftir því sem ákveðið er í fjárlögum,
                             2. framlag sveitarfélaga,
                                3. frjáls framlög.
     Framlag sveitarfélaga skal miðað við að það nemi 150 kr. á hvern íbúa
                        hlutaðeigandi sveitarfélags.]^1)
 Framlög sveitarfélaga greiðast úr Jöfnunarsjóði sveitarfélaga, sbr. [30]8. gr.
               laga nr. 73/1980,^2) um tekjustofna sveitarfélaga.
[Varsla og reikningshald sjóðsins skal falið bankastofnun nema húsafriðunarnefnd
       ákveði aðra tilhögun að fengnu samþykki menntamálaráðuneytis.]^3)
     ^1)[31]L. 144/1995, 5. gr. ^2)Nú [32]l. 4/1995. ^3)[33]L. 94/1997, 6. gr.
47. gr. Hlutverk húsafriðunarsjóðs er að veita styrki til viðhalds og endurbóta
á friðuðum húsum og mannvirkjum. Heimilt er að veita styrki til viðhalds annarra
  húsa en friðaðra sem að dómi húsafriðunarnefndar hafa menningarsögulegt eða
listrænt gildi. Sjóðnum ber að stuðla að byggingarsögulegum rannsóknum og útgáfu
                                  rita um þær.
48. gr. Húsafriðunarnefnd stjórnar húsafriðunarsjóði og ákveður styrki úr honum
samkvæmt sérstakri reglugerð^1) sem menntamálaráðuneytið setur um sjóðinn. Skal
þar m.a. kveðið á um skyldur þeirra sem fjárframlög fá úr sjóðnum. Slík framlög
                          eru undanþegin tekjuskatti.
                                 ^1)Rg. 479/1993.
  49. gr. [Útgjöld vegna starfsemi húsafriðunarnefndar, þar á meðal þóknun til
    nefndarmanna eftir ákvörðun ráðherra, greiðast úr húsafriðunarsjóði.]^1)
                            ^1)[34]L. 98/1994, 20. gr.

[VI. kafli. Um flutning menningarverðmæta úr landi og um skil menningarverðmæta
                             til annarra landa.]^1)
                             ^1)[35]L. 60/1996, 2. gr.
[50. gr. Eigi má flytja úr landi muni og gripi sem hér eru taldir, nema formlegt
             leyfi Þjóðminjasafns Íslands komi til, sjá þó 51. gr.:
     1. Forngripi, eldri en 100 ára, hvort sem eru í eigu opinberra stofnana,
                  fyrirtækja, félagasamtaka eða einstaklinga.
   2. Hluta úr listrænum, sögulegum eða trúarlegum minjum er losaðir hafa verið
                       frá þeim og eldri eru en 100 ára.
    3. Málverk og handgerðar myndir úr hvaða efni sem er ef eldri eru en 50 ára
                         og ekki í eigu höfunda þeirra.
    4. Mósaíkverk sem ekki falla undir 1. eða 2. tölul. og teikningar úr hvaða
 efni sem er séu myndverkin að öllu leyti handunnin, eldri en 50 ára og ekki í
                              eigu höfunda þeirra.
        5. Frumeintök af stungum, þrykki, silkiprenti og steinprenti, ásamt
tilheyrandi plötum og frumgerð veggspjalda, séu verkin eldri en 50 ára og ekki í
                              eigu höfunda þeirra.
   6. Frumeintök höggmynda eða myndastyttna og eftirmyndir þeirra sem eru gerðar
   með sömu aðferð og frumeintökin séu verkin eldri en 50 ára og ekki í eigu
              höfunda þeirra, enda falli þau ekki undir 1. tölul.
    7. Ljósmyndir og kvikmyndir og filmur af þeim, enda séu þær eldri en 50 ára
                        og ekki í eigu höfunda myndanna.
    8. Bækur, prentaðar fyrir 1500 (vögguprent), svo og handrit, þar með talin
 landabréf og raddskrár, stakar eða sem safn, sem eldri eru en 50 ára og ekki í
                              eigu höfunda þeirra.
              9. Aðrar bækur, eldri en 100 ára, stakar eða sem safn.
                     10. Prentuð landabréf, eldri en 200 ára.
   11. Skjalasöfn hvers konar og hluta þeirra, úr hvaða efni sem er, eldri en 50
                                      ára.
       12. Dýrafræðileg, grasafræðileg, bergfræðileg eða líffræðileg söfn og
         safneintök og sömuleiðis söfn sem gildi hafa fyrir sagnfræði,
               steingervingafræði, þjóðflokkafræði eða myntfræði.
                        13. Samgöngutæki, eldri en 75 ára.
                    14. Aðrar menningarminjar, eldri en 50 ára.
  Leiki vafi á um aldur minja sem taldar eru í 1.14. tölul. 1. mgr. þessarar
                       greinar sker þjóðminjaráð úr.]^1)
                             ^1)[36]L. 60/1996, 2. gr.
[51. gr. Ákvæði 50. gr. taka til menningarminja er falla undir 1., 2., 8. og 11.
            tölul. þeirrar greinar án tillits til verðgildis þeirra.
 Ákvæði 50. gr. taka til menningarminja er falla undir 4., 5., 7. og 10. tölul.
          þeirrar greinar sé verðgildi þeirra 1.200.000 kr. eða meira.
 Ákvæði 50. gr. taka til menningarminja er falla undir 6., 9., 12., 13. og 14.
      tölul. þeirrar greinar sé verðgildi þeirra 4.200.000 kr. eða meira.
Ákvæði 50. gr. taka til menningarminja er falla undir 3. tölul. þeirrar greinar
                 sé verðgildi þeirra 12.500.000 kr. eða meira.
Við verðgildismat skal miðað við ætlað markaðsverð hlutaðeigandi menningarminja
   hér á landi á þeim degi er umsókn um útflutningsleyfi berst Þjóðminjasafni
                                  Íslands.]^1)
                             ^1)[37]L. 60/1996, 2. gr.
         [52. gr. Þjóðminjasafni Íslands er heimilt, að fengnu samþykki
   menntamálaráðuneytis, að koma í veg fyrir útflutning menningarminja, jafnt
  þeirra sem taldar eru í 50. gr. sem annarra, án tillits til aldurs þeirra og
 verðgildis, ef minjarnar teljast til þjóðardýrgripa eða þær hafa að öðru leyti
   sérstakt gildi fyrir íslenska þjóðmenningu. Getur þá Þjóðminjasafn Íslands
  stöðvað útflutning þeirra um stundarsakir meðan leitað er umsagna sérfróðra
  manna og þar til formleg afstaða ráðuneytisins er fengin. Fallist ráðuneytið
eigi á beiðni um útflutningsleyfi er sú niðurstaða bindandi fyrir alla aðila og
         hið sama gildir um samþykki ráðuneytisins við útflutningi.]^1)
                             ^1)[38]L. 60/1996, 2. gr.
 [53. gr. Óheimilt er að flytja til Íslands menningarminjar fari sá flutningur
            fram í andstöðu við löggjöf í því ríki sem flutt er frá.
 Ákvæði 3. og 4. mgr. þessarar greinar og ákvæði 54. gr., svo og ákvæði 55. gr.
að því er varðar skil menningarverðmæta til annarra ríkja, gilda einvörðungu um
   kröfur um skil frá hlutaðeigandi stjórnvöldum í aðildarríkjum samnings um
 Evrópska efnahagssvæðið, sbr. [39]lög nr. 2/1993. Íslensk stjórnvöld skulu þó
 jafnframt leitast við eftir föngum að aðstoða við réttmæt skil menningarminja
 til ríkja er ekki eiga aðild að nefndum samningi hafi minjarnar verið fluttar
                       þaðan í andstöðu við þarlend lög.
Íslenskum stjórnvöldum er skylt að sjá til þess að menningarminjum, sem fluttar
      hafa verið til Íslands með ólögmætum hætti, án tillits til núverandi
eignaraðildar eða vörslu á þeim, verði skilað til réttra eigenda eða umsjármanna
 þeirra erlendis, enda sé skilyrðum 51. gr. um verðmæti þeirra fullnægt. Umsókn
 þar að lútandi skal borin upp formlega af valdbæru stjórnvaldi í hlutaðeigandi
 ríki og skal henni beint til Þjóðminjasafns Íslands sem gerir síðan viðeigandi
ráðstafanir, eftir atvikum í samvinnu við hlutaðeigandi stjórnvöld hér á landi,
                               sbr. nánar 54. gr.
Við verðgildismat menningarminja skv. 3. mgr. þessarar greinar, sbr. og 51. gr.,
     skal miða við þann dag er Þjóðminjasafni Íslands berst krafa um skil á
     hlutaðeigandi minjum frá réttum stjórnvöldum í öðru ríki. Við ákvörðun
        verðgildis skal haft mið af ætluðu markaðsverði hér á landi.]^1)
                             ^1)[40]L. 60/1996, 2. gr.
 [54. gr. Séu menningarminjar sem fjallað er um í 3. og 4. mgr. 53. gr. í eigu
 eða vörslu manna hérlendis er eigi vilja láta þær af hendi þegar Þjóðminjasafn
 Íslands krefst þess, sbr. 53. og 55. gr., geta hlutaðeigandi stjórnvöld í öðru
ríki, sem bera fram lögformlega kröfu um skil menningarminja, krafist þess fyrir
  dómi hér á landi, hvort heldur sem er í einkamáli eða opinberu dómsmáli, að
 eigendum eða vörslumönnum minjanna verði gert að láta þær af hendi og að mælt
verði fyrir um að þeim skuli skilað með lögmæltum hætti til þess ríkis er skila
 krefst. Sé um einkamál að ræða skal það höfðað gegn eiganda minjanna, hvernig
  sem hann er að minjunum kominn, og jafnframt gegn vörslumanni þeirra sé hann
       annar en eigandinn. Dómur um skil menningarverðmæta er grundvöllur
   innsetningargerðar, ef á reynir, en dómi má síðan jafnframt framfylgja með
 aðstoð sýslumanna, lögreglu og annarra þar til bærra yfirvalda, eftir því sem
               þörf krefur, fyrir atbeina Þjóðminjasafns Íslands.
Í kröfu um skil menningarminja, sem hér um ræðir og borin er upp fyrir íslenskum
 stjórnvöldum og dómstóli, ef á reynir, skal minjunum m.a. lýst svo nákvæmlega
 sem frekast er kostur, svo og menningarlegu gildi þeirra og verðmæti. Þá skal
fylgja kröfu skýr yfirlýsing frá hlutaðeigandi stjórnvöldum í því ríki er skila
   krefst um að munirnir hafi verið fluttir úr því ríki með ólögmætum hætti.
Krafa um skil menningarminja skv. 1. mgr. þessarar greinar verður eigi höfð uppi
 fyrir dómi eftir að eitt ár er liðið frá því að hlutaðeigandi stjórnvöld í því
ríki er skila krefst fengu vitneskju um hvar menningarminjarnar eru niðurkomnar
 og hver sé núverandi eigandi eða vörslumaður þeirra hér á landi. Kröfu um skil
verður heldur ekki komið að fyrir dómi þegar liðin eru meira en 30 ár frá því að
  minjarnar voru fluttar ólöglega frá því ríki er skila krefst. Sé um að ræða
  minjar sem eru hluti af opinberum söfnum í því ríki er skila krefst eða þær
 heyra til kirkjulegra minja þar er lúta sérstökum verndarráðstöfunum samkvæmt
 lögum þess ríkis skal þó kröfufresturinn miðast við 75 ár, nema íslenska ríkið
  hafi skuldbundið sig til þess, gagnvart hlutaðeigandi ríki, að virða lengri
                                     frest.
Það ríki, er krafist hefur skila á menningarverðmætum samkvæmt ákvæðum þessarar
     greinar, skal bera kostnað af þeim skilum, þar með talið málsmeðferð.
 Þeir er komist hafa yfir menningarminjar sem þessi grein tekur til án þess að
 flutningur minjanna til Íslands hafi verið þeim saknæmur eða þeir hafi að öðru
leyti öðlast þær með ólögmætum hætti geta krafist hæfilegra bóta frá því ríki er
skila krefst vegna þess að þeim er gert að skila minjunum. Verður kröfu um bætur
 af þessum sökum m.a. komið að í dómsmáli sem höfðað er til skila minjanna eða
þar sem krafa um skil er borin upp með öðrum hætti, en jafnframt getur grandlaus
 eigandi minja, sem skilakrafa beinist að, samið við hlutaðeigandi stjórnvöld í
því ríki, er skila krefst, um bætur af þessum sökum. Hefur Þjóðminjasafn Íslands
milligöngu um þá samningsgerð eftir því sem þörf gerist. Hafi bótakrafa, sem hér
   um ræðir, verið viðurkennd með dómi eða liggi fyrir formlegur samningur um
  bætur, þar á meðal dómsátt, getur Þjóðminjasafn Íslands gert það að skilyrði
fyrir afhendingu minjanna til hlutaðeigandi erlendra stjórnvalda að bætur verði
                                 greiddar.]^1)
                             ^1)[41]L. 60/1996, 2. gr.
[55. gr. Þjóðminjasafn Íslands annast framkvæmd ákvæða þessa kafla laganna fyrir
hönd íslenska ríkisins. Það veitir formleg leyfi til útflutnings menningarminja
skv. 50. gr. og jafnframt skv. 52. gr. að fengnu samþykki menntamálaráðuneytis.
  Um framkvæmd leyfisveitinga, m.a. um form leyfisskjala, skal farið að nánari
    reglum er menntamálaráðherra setur. Þjóðminjasafn leggur mat á verðgildi
  menningarminja skv. 51. gr., sbr. og 53. gr., og annast um framkvæmd skila á
                 menningarminjum til annarra ríkja skv. 53. gr.
  Ákvarðanir um afgreiðslu umsókna um útflutningsleyfi sem hér um ræðir skulu
bornar upp í þjóðminjaráði til staðfestingar. Ágreiningi um leyfisveitingar eða
  synjanir útflutnings á þessu sviði má skjóta til menntamálaráðuneytis, sbr.
  nánar ákvæði [42]stjórnsýslulaga, nr. 37/1993. Verður þá ekki af útflutningi
 fyrr en ráðuneytið hefur heimilað hann og lagt fyrir Þjóðminjasafn Íslands að
    gefa út leyfisbréf þar að lútandi. Til menntamálaráðuneytis má og skjóta
      ágreiningi um önnur atriði er lúta að framkvæmd ákvæða þessa kafla.
    Við mat á gildi menningarminja, er hér um ræðir, svo og um meiri háttar
   álitaefni, skal Þjóðminjasafn Íslands hafa samráð við forstöðumenn þeirra
stofnana hér á landi er einkum varðveita þess konar muni sem mál snýst um hverju
       sinni. Þar skal m.a. kalla til forstöðumann Listasafns Íslands um
myndlistarverk, Stofnunar Árna Magnússonar á Íslandi um handrit, Landsbókasafns
  Íslands  Háskólabókasafns um bækur og handrit og Þjóðskjalasafns Íslands um
 skjöl. Ef þörf gerist skal og leitað álits sérfróðra manna er eigi starfa við
                         stofnanir þær er hér um ræðir.
Þjóðminjasafn Íslands tekur við kröfum um skil menningarminja frá hlutaðeigandi
stjórnvöldum í öðrum ríkjum og sömuleiðis ber það fram kröfur til hlutaðeigandi
   stjórnvalda erlendis um skil menningarminja frá þeim ríkjum hafi þær verið
  fluttar frá Íslandi með ólögmætum hætti, sbr. 50., 51. og 52. gr., og veitir
       þeim viðtöku fyrir hönd réttra eigenda eða vörslumanna hérlendis.
  Þjóðminjasafn Íslands skal kappkosta að hafa náið samstarf og samráð við þau
stjórnvöld í öðrum ríkjum er fjalla þar um leyfi til útflutnings menningarminja
og um skil þeirra, svo og við fjölþjóðlegar stofnanir er láta sig þau mál varða.
     Þá skal það og leitast við af fremsta megni að upplýsa um vörslustaði
 menningarminja sem fluttar hafa verið til landsins með óheimilum hætti. Skulu
              lögregluyfirvöld aðstoða við þá leit ef þörf gerist.
       Tollayfirvöld skulu tafarlaust tilkynna Þjóðminjasafni Íslands um
  menningarminjar sem reynt hefur verið að flytja ólöglega til landsins og hið
                      sama gildir um ólögmætan útflutning.
 Þjóðminjasafni Íslands til ráðuneytis um allt það er snertir framkvæmd ákvæða
  þessa kafla starfar þriggja manna nefnd kunnáttumanna er menntamálaráðherra
    skipar til þriggja ára í senn. Skal ráðherra skipa formann nefndarinnar
  sérstaklega en nefndin skiptir að öðru leyti með sér störfum. Þrír varamenn
   skulu skipaðir með sama hætti. Við val aðalmanna og varamanna, annarra en
formanns og varaformanns, skal þess gætt að einn þeirra hafi sérkunnáttu á sviði
   listfræði, annar á sviði menningarsögu eða fornminjafræði, þriðji á sviði
  bókfræði og hinn fjórði á sviði skjalfræði. Varði mál, sem undir nefndina er
   borið, sérsvið varamanns skal hann fjalla um það mál jafnhliða aðalmönnum.
  Menntamálaráðherra ákveður þóknun nefndarinnar og greiðist hún af rekstrarfé
                              Þjóðminjasafns.]^1)
                             ^1)[43]L. 60/1996, 2. gr.
      [56. gr. Hvað varðar kröfur um skil menningarminja frá hlutaðeigandi
stjórnvöldum í aðildarríkjum að samningi um Evrópska efnahagssvæðið gilda ákvæði
  þessa kafla um skil á minjum sem hafa verið fluttar ólöglega frá þeim ríkjum
  hingað til lands 1. janúar 1995 og síðar. Hið sama tímamark gildir um kröfur
íslenskra stjórnvalda um skil menningarminja frá öðrum aðildarríkjum að nefndum
                                 samningi.]^1)
                             ^1)[44]L. 60/1996, 2. gr.

                        [VII. kafli.]^1) Almenn ákvæði.
                             ^1)[45]L. 60/1996, 2. gr.
[57. gr.]^1) Hver sá, sem fyrir fjártjóni verður vegna framkvæmda á ákvæðum III.
  eða V. kafla laga þessara, á rétt til skaðabóta úr ríkissjóði. Ef samkomulag
     næst ekki um bætur skulu þær ákveðnar eftir reglum laga um eignarnám.
                             ^1)[46]L. 60/1996, 2. gr.
 [58. gr.]^1) Ekki ber að greiða stimpilgjöld eða þinglýsingargjöld af skjölum
               sem út eru gefin vegna framkvæmda á lögum þessum.
                             ^1)[47]L. 60/1996, 2. gr.
[59. gr.]^1) [Brot gegn ákvæðum 17. gr., 19.22. gr., 24. gr., 1. mgr. 26. gr.,
28. gr., 30. gr., 2. mgr. 36. gr., 39. gr., 42. gr., 44. gr. [og 50.53. gr.]^2)
 varða sektum til ríkissjóðs nema þyngri refsing liggi við broti skv. [48]177.
            gr. almennra hegningarlaga, nr. 19 12. febrúar 1940.]^3)
    ^1)[49]L. 60/1996, 2. gr. ^2)[50]L. 60/1996, 3. gr. ^3)[51]L. 98/1994, 21.
                                      gr.
[60. gr.]^1) Ráðherra setur með reglugerð^2) nánari ákvæði um framkvæmd laganna
                      í heild eða einstakra kafla þeirra.
                  ^1)[52]L. 60/1996, 2. gr. ^2)[53]Rg. 334/1998.
              [61. gr.]^1) Lög þessi öðlast gildi 1. janúar 1990.
   Lög þessi skal endurskoða eigi síðar en að fimm árum liðnum frá gildistöku
                                    þeirra.
                             ^1)[54]L. 60/1996, 2. gr.
  Ákvæði til bráðabirgða. [Ráðið skal í allar stöður minjavarða, sbr. 4. gr.,
                             fyrir árslok 2000.]^1)
                             ^1)[55]L. 94/1997, 7. gr.

References

   Visible links
   1. http://www.althingi.is/dba-bin/lawformpr.pl?lnr=1989088
   2. file:///altext/stjt/1997.094.html
   3. file:///altext/stjt/1997.094.html
   4. file:///altext/stjt/1994.098.html
   5. file:///altext/stjt/1994.098.html
   6. file:///altext/stjt/1994.098.html
   7. file:///altext/stjt/1997.094.html
   8. file:///altext/stjt/1994.098.html
   9. file:///altext/stjt/1994.098.html
  10. file://1981075.html
  11. file:///altext/stjt/1994.098.html
  12. file:///altext/stjt/1994.098.html
  13. file:///altext/stjt/1994.098.html
  14. file:///altext/stjt/1994.098.html
  15. file:///altext/stjt/1994.098.html
  16. file:///altext/stjt/1994.098.html
  17. file:///altext/stjt/1994.098.html
  18. file:///altext/stjt/1994.098.html
  19. file:///altext/stjt/1997.094.html
  20. file:///altext/stjt/1994.098.html
  21. file:///altext/stjt/1994.098.html
  22. file:///altext/stjt/1994.098.html
  23. file:///altext/stjt/1994.098.html
  24. file:///altext/stjt/1996.060.html
  25. file:///altext/stjtnr.html#1963021?g17
  26. file://1993036.html
  27. file:///altext/stjt/1994.098.html
  28. file:///altext/stjt/1997.094.html
  29. file:///altext/stjt/1991.092.html
  30. file:///altext/stjtnr.html#1980073?g8
  31. file:///altext/stjt/1995.144.html
  32. file://1995004.html
  33. file:///altext/stjt/1997.094.html
  34. file:///altext/stjt/1994.098.html
  35. file:///altext/stjt/1996.060.html
  36. file:///altext/stjt/1996.060.html
  37. file:///altext/stjt/1996.060.html
  38. file:///altext/stjt/1996.060.html
  39. file://1993002.html
  40. file:///altext/stjt/1996.060.html
  41. file:///altext/stjt/1996.060.html
  42. file://1993037.html
  43. file:///altext/stjt/1996.060.html
  44. file:///altext/stjt/1996.060.html
  45. file:///altext/stjt/1996.060.html
  46. file:///altext/stjt/1996.060.html
  47. file:///altext/stjt/1996.060.html
  48. file://1940019.html#g177
  49. file:///altext/stjt/1996.060.html
  50. file:///altext/stjt/1996.060.html
  51. file:///altext/stjt/1994.098.html
  52. file:///altext/stjt/1996.060.html
  53. http://brunnur.stjr.is/interpro/mrn/mrn.nsf/pages/logogregl-3341998
  54. file:///altext/stjt/1996.060.html
  55. file:///altext/stjt/1997.094.html
