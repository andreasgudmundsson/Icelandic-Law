                                    dálkum.

   --------------------------------------------------------------------------

                              Lög um lyfjafræðinga

                              1978 nr. 35 11. maí

   --------------------------------------------------------------------------

                        [2]Ferill málsins á Alþingi.

  Tóku gildi 1. júlí 1978. Breytt með l. 57/1986 (tóku gildi 21. maí 1986), l.
   23/1991 (tóku gildi 17. apríl 1991), l. 116/1993 (tóku gildi 1. jan. 1994;
 EES-samningurinn: VII. viðauki tilskipun 85/432/EBE og 85/433/EBE), l. 76/2002
   (tóku gildi 17. maí 2002), l. 72/2003 (tóku gildi 10. apríl 2003) og [3]l.
                      41/2007 (tóku gildi 1. sept. 2007).

                      I. kafli. Starfsleyfi lyfjafræðinga.
1. gr. [Rétt til þess að kalla sig lyfjafræðing og starfa sem slíkur hér á landi
                                     hefur:
    1. sá sem fengið hefur leyfi heilbrigðis- og tryggingamálaráðherra, sbr. 2.
                                   og 3. gr.,
    2. sá sem fengið hefur staðfestingu heilbrigðis- og tryggingamálaráðherra á
 lyfjafræðingsleyfi í landi sem aðili er að samningi um Evrópskt efnahagssvæði
               [eða stofnsamningi Fríverslunarsamtaka Evrópu].^1)
  Ráðherra skal með reglugerð setja nánari ákvæði um þá sem hér mega starfa á
                        grundvelli 2. tölul. 1. mgr.]^2)
                   ^1)L. 72/2003, 23. gr. ^2)L. 116/1993, 3. gr.
  2. gr. Umsóknir um leyfisveitingu skal stíla til ráðherra, er sendir þær til
 umsagnar landlæknis og til þeirrar deildar Háskóla Íslands þar sem lyfjafræði
                          lyfsala (pharmacy) er kennd.
 3. gr. [Rétt til þess að fá leyfi skv. 1. tölul. 1. mgr. 1. gr. hefur sá einn
sem lokið hefur háskólaprófi eða hliðstæðu prófi í lyfjafræði lyfsala sem metið
      er gilt að dómi fastráðinna kennara í lyfjafræði lyfsala við Háskóla
        Íslands.]^1) Enn fremur skal hann fullnægja eftirfarandi kröfum:
        1. Vera íslenskur ríkisborgari, sbr. þó ákvæði 17. gr.^2) [Erlendur
 ríkisborgari, sem á lögheimili hér á landi og hefur átt það samfellt í a.m.k.
     eitt ár, skal þó vera undanþeginn skilyrði um íslenskt ríkisfang.]^3)
                                 2. Vera lögráða.
                     3. Vera heilbrigður andlega og líkamlega.
     4. [Hafa unnið a.m.k. níu mánuði, þar af sex á námstíma, við framleiðslu
    lyfja, tilbúning, merkingu og afgreiðslu eða önnur lyfjafræðistörf hér á
                                   landi.]^4)
    5. Hafa lokið prófi í íslenskri lyfjalöggjöf, ef umsækjandi hefur eigi áður
                     lokið slíku prófi við Háskóla Íslands.
  Heimilt er að víkja að hluta eða að öllu frá ákvæðum 4. tölul. að framan, ef
      sérstakar ástæður mæla með að dómi þeirra, sem nefndir eru í 2. gr.
   Eigi má veita starfsleyfi, sbr. 1. gr., ef ákvæði 2. mgr. 68. gr. almennra
                   hegningarlaga eiga við um hagi umsækjanda.
   ^1)L. 116/1993, 3. gr. ^2)Nú 16. gr. ^3)L. 23/1991, 14. gr. ^4)L. 57/1986, 1.
                                      gr.

                 II. kafli. Starfsleyfi aðstoðarlyfjafræðinga.
 4. gr. Rétt til þess að kalla sig aðstoðarlyfjafræðing (examinatus pharmaciae)
 og starfa sem slíkur hér á landi hefur sá einn, er hefur fengið til þess leyfi
                            heilbrigðismálaráðherra.
  5. gr. Umsóknir um leyfisveitingu skal stíla til ráðherra, er sendir þær til
                  umsagnar sömu aðilum og taldir eru í 2. gr.
6. gr. Rétt til þess að öðlast starfsleyfi, sbr. 4. gr., hefur sá einn sem lokið
 hefur aðstoðarlyfjafræðingsprófi við Háskóla Íslands eða hliðstæðu prófi, sem
   metið er gilt að dómi fastráðinna kennara í lyfjafræði lyfsala við Háskóla
    Íslands. Auk þess gilda ákvæði 3. gr. 1.5. tölul. og 2.4. mgr.^1) sömu
                                    greinar.
          Fyrrihlutapróf frá Lyfjafræðingaskóla Íslands skal jafngilda
                aðstoðarlyfjafræðingsprófi við Háskóla Íslands.
                ^1)Svo í Stjtíð. Virðist eiga að vera 2. og 3. mgr.
  7. gr. Setja skal í reglugerð nánari ákvæði um starfssvið og starfsréttindi
                             aðstoðarlyfjafræðinga.

                 III. kafli. Starfsleyfi lyfsala. Lyfsöluleyfi.
8. gr. Lyfsali nefnist sá lyfjafræðingur, sem veitt hefur verið starfsleyfi til
                að reka lyfjabúð, og hefur hafið rekstur hennar.
   9. gr. Umsækjandi um lyfsöluleyfi skal vera lyfjafræðingur, sbr. ákvæði I.
kafla. Sömu kröfur skal gera til forstöðumanna annarra stofnana í lyfjadreifingu
                              og lyfjaframleiðslu.
   10. gr. Um veitingu lyfsöluleyfa, sérstakar skyldur og réttindi lyfsala og
 forstöðumanna, sbr. 9. gr., búnað og rekstur lyfjabúða og annað að því lútandi
          fer samkvæmt gildandi lögum og reglum settum samkvæmt þeim.

                           IV. kafli. Starfsskyldur.
 11. gr. Lyfjafræðingar, aðstoðarlyfjafræðingar og lyfsalar skulu í starfi sínu
  gæta fyllstu árvekni, samviskusemi, trúmennsku og vandvirkni í hverju einu.
     12. gr. Lyfjafræðingar, aðstoðarlyfjafræðingar og lyfsalar eru bundnir
 þagnarskyldu að viðlagðri ábyrgð samkvæmt [4]136. gr. almennra hegningarlaga,
nr. 19/1940, um alla vitneskju eða grun um sjúkdóma eða önnur einkamál, sem þeir
   kunna að öðlast í starfi. Þeir skulu þó skýra landlækni og Lyfjaeftirliti
 ríkisins eða öðru yfirvaldi frá vitneskju sinni, ef ætla má, að einstaklings-
 eða almannaheill krefjist. Þeim ber skylda til að tjá sig fyrir dómi samkvæmt
 ákvæðum gildandi laga. Ef lyfjafræðingur eða aðstoðarlyfjafræðingur starfar á
  vegum lyfsala eða forstöðumanns, sbr. 9. gr., skal hann skýra lyfsalanum eða
    forstöðumanninum frá vitneskju sinni, en hann síðan tilkynna landlækni,
                      lyfjaeftirliti eða öðrum yfirvöldum.
  Ákvæði 1. mgr. um þagnarskyldu taka og til lyfjatækna, meinatækna, ritara og
  annarra samstarfsmanna lyfjafræðinga, aðstoðarlyfjafræðinga eða lyfsala, er
vegna starfa sinna kunna að öðlast sömu vitneskju um sjúkdóma og einkamál manna.

                        V. kafli. Missir starfsréttinda.
   13. gr. [Um eftirlit með lyfjafræðingum, veitingu áminningar og sviptingu
starfsleyfa eða takmörkun starfsréttinda sem veitt eru samkvæmt lögum þessum og
         endurveitingu slíkra réttinda gilda ákvæði laga um landlækni.
      Ákvæði læknalaga gilda að öðru leyti eftir því sem við getur átt um
             lyfjafræðinga og um refsingar fyrir brot í starfi.]^1)
                             ^1)[5]L. 41/2007, 24. gr.
  [14. gr.]^1) Ef lyfjafræðingur eða aðstoðarlyfjafræðingur fremur refsiverðan
 verknað, má með dómi í opinberu máli svipta hann starfsleyfi um tiltekinn tíma
    eða ótímabundið. Ákæruvaldið skal gefa ráðherra kost á því að tjá sig um
sakarefni, áður en mál er höfðað. Heimilt er að veita hinum dæmda starfsleyfi á
 ný eftir afplánun refsingar, ef fyrir liggja meðmæli þeirra, sem nefndir eru í
                                     2. gr.
                             ^1)[6]L. 41/2007, 24. gr.

                          VI. kafli. Sérfræðingaleyfi.
[15. gr.]^1) Ráðherra setur í reglugerð,^2) að fengnum tillögum þeirrar deildar
   Háskóla Íslands þar sem lyfjafræði lyfsala er kennd, fyrirmæli um veitingu
sérfræðingsleyfa handa lyfjafræðingum, er hafa aflað sér sérfræðingsmenntunar í
einhverri megingrein lyfjafræði lyfsala (lyfjaefnafræði, lyfjagerðarfræði o.fl.)
 eða í öðrum greinum, sem kenndar eru lyfjafræðingsefnum, svo sem lífefnafræði
 (biochemistry), lyfjafræði lækna (pharmacology), eiturefnafræði (toxicology).
Áður en reglugerðin er sett, skal leita umsagnar Lyfjafræðingafélags Íslands og
 Apótekarafélags Íslands. Að jafnaði skal eigi líða skemmri tími en fimm ár frá
því lyfjafræðingur fékk starfsleyfi og þar til honum er veitt sérfræðingsleyfi.
 Veiting sérfræðingsleyfa tekur ekki til aðstoðarlyfjafræðinga. Þó má víkja frá
 þessu ákvæði, ef aðstoðarlyfjafræðingur hefur lokið vísindavinnu, sem metin er
                             gild til doktorsprófs.
Leita skal álits þeirrar deildar Háskóla Íslands, þar sem lyfjafræði lyfsala er
            kennd, um umsækjendur um sérfræðingsleyfi, sbr. 1. mgr.
                    ^1)[7]L. 41/2007, 24. gr. ^2)Rg. 449/1978.

                  VII. kafli. Niðurlags- og bráðabirgðaákvæði.
    [16. gr.]^1) [Veita má erlendum ríkisborgara í landi utan hins Evrópska
  efnahagssvæðis [og Sviss]^2) leyfi skv. I. og II. kafla laga þessara ef þeir
          fullnægja að öðru leyti þeim skilyrðum sem þar eru sett.]^3)
      ^1)[8]L. 41/2007, 24. gr. ^2)L. 76/2002, 11. gr. ^3)L. 116/1993, 3. gr.
  [17. gr.]^1) Ákvæði laga þessara um veitingu starfsleyfis lyfjafræðinga eða
    aðstoðarlyfjafræðinga ná ekki til þeirra, sem starfsréttindi hafa hlotið
        samkvæmt [9]lyfsölulögum nr. 30/1963, þegar lögin ganga í gildi.
 Þeir lyfjafræðingar, sem hlotið hafa sérfræðiviðurkenningu Lyfjafræðingafélags
  Íslands, halda henni eins og um veitingu sérfræðingsleyfis skv. 10. gr. hafi
                                 verið að ræða.
  Önnur ákvæði þessara laga, þar á meðal ákvæðin um starfsskyldur og sviptingu
    leyfis, ná einnig til þeirra, sem hafa starfsréttindi lyfjafræðinga eða
  aðstoðarlyfjafræðinga, þegar lögin ganga í gildi, á sama hátt og þeir hefðu
                  öðlast starfsréttindi samkvæmt þessum lögum.
                            ^1)[10]L. 41/2007, 24. gr.

References

   Visible links
   1. http://www.althingi.is/dba-bin/lawformpr.pl?lnr=1978035
   2. http://www.althingi.is/dba-bin/ferill.pl?ltg=99&mnr=235
   3. file://2007041.html
   4. file://1940019.html#g136
   5. file://2007041.html#g24
   6. file://2007041.html#g24
   7. file://2007041.html#g24
   8. file://2007041.html#g24
   9. file://1963030.html
  10. file://2007041.html#g24
