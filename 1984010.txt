
   --------------------------------------------------------------------------

      Lög um viðauka við [2]lög nr. 44 25. maí 1976, um Fiskveiðasjóð Íslands^1)

                              1984 nr. 10 27. mars

   --------------------------------------------------------------------------

   ^1)Falla úr gildi 1. janúar 1998, sbr. [3]l. 60/1997, 19. gr.

                                     1. gr.
        Við Fiskveiðasjóð Íslands skal starfa sérstök deild er hefur það
   hlutverk að veita lán til hagræðingar í fiskiðnaði og til að leysa sérstök
   staðbundin vandamál fyrirtækja í sjávarútvegi. Skal fjárhagur þessarar
   deildar sérstaklega aðgreindur frá fjárhag annarra hluta sjóðsins. Lán úr
   þessari deild skulu veitt samkvæmt reglum sem sjávarútvegsráðuneytið setur
   að höfðu samráði við stjórn Fiskveiðasjóðs. Skulu lánin veitt með þeim
   tryggingum, veði eða ábyrgðum sem stjórn Fiskveiðasjóðs metur fullnægjandi
   og er hún í þeim efnum óbundin af ákvæðum [4]11. og [5]12. gr. laga nr.
   44/1976.

                                     2. gr.
        Ríkisstjórninni er heimilt að veita sjálfskuldarábyrgð á láni allt að
   120 milljónum króna eða jafnvirði þeirrar fjárhæðar í erlendri mynt er sú
   deild Fiskveiðasjóðs, sem um er rætt í 1. gr., tekur.
        Í stað þess að veita ríkisábyrgð skv. 1. mgr. er ríkisstjórninni
   heimilt að taka þargreinda fjárhæð að láni og endurlána hana
   Fiskveiðasjóði.
        Við veitingu ríkisábyrgðar samkvæmt þessari grein er fjármálaráðherra
   óbundinn af þeim ákvæðum um tryggingar er almennt gilda við veitingu
   ríkisábyrgðar.

                                     3. gr.
        Sjávarútvegsráðherra setur nánari reglur^1) um framkvæmd 1. og 2. gr.
   laga þessara, þ. á m. um lánsskilyrði, lánshæfni, lánakjör og tryggingu
   lána.

   ^1)Rg. 194/1983, sbr. 186/1988.

                                     4. gr.
        Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1984010
   2. file://1976044.html
   3. file://1997060.html#g19
   4. file://1976044.html#g11
   5. file://1976044.html#g12
