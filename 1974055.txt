
   --------------------------------------------------------------------------

                                                               Lög um skólakerfi

                              1974 nr. 55 21. maí

   --------------------------------------------------------------------------

                                     1. gr.
            Allir skólar, sem kostaðir eru eða styrktir að hálfu eða meira af
      almannafé, mynda samfellt skólakerfi, sé eigi annað tekið fram í lögum.

                                     2. gr.
                                            Skólakerfið skiptist í þrjú stig:

   1.
           skyldunámsstig,
   2.
           framhaldsskólastig,
   3.
           háskólastig.

           Á skyldunámsstigi er grunnskólinn. Á framhaldsskólastigi eru
           almennir framhaldsskólar, þar á meðal fjölbrautaskólar og
           menntaskólar, svo og sérskólar. Á háskólastigi er háskóli og
           hliðstæðir skólar.

                                     3. gr.
          Grunnskóli er fyrir börn og unglinga á aldrinum 716 ára og er þeim
    skylt að sækja hann. Grunnskólinn veitir almenna undirstöðumenntun og býr
                                             undir nám á framhaldsskólastigi.

                                     4. gr.
          Framhaldsskólar eru tveggja til fjögurra ára skólar, sem greinast í
      námsbrautir eftir því, sem þörf krefur. Stúdentspróf frá framhaldsskóla
                     veitir rétt til háskólanáms. Um sérskóla og aðra skóla á
                     framhaldsskólastigi segir í lögum þeirra og reglugerðum.

                                     5. gr.
         Til inngöngu í háskóla þarf stúdentspróf eða jafngildi þess samkvæmt
   því, sem lög um háskóla ákveða. Menntamálaráðuneytið getur að fengnu áliti
     háskólaráðs ákveðið önnur inntökuskilyrði í einstakar háskóladeildir, ef
                                                                 þörf gerist.
          Háskóli Íslands greinist í þær deildir, sem ákveðið er í lögum hans
           og reglugerð. Um aðra skóla á háskólastigi segir í lögum þeirra og
                                                                 reglugerðum.

                                     6. gr.
        Kennsla er veitt ókeypis í öllum opinberum skólum. Í einkaskólum, sem
        kostaðir eru að meiri hluta af almannafé, eru skólagjöld háð samþykki
                                                     menntamálaráðuneytisins.

                                     7. gr.
                 Í öllu starfi skóla skulu konur og karlar njóta jafnréttis í
                                       hvívetna, jafnt kennarar sem nemendur.

                                     8. gr.
           Ríki og sveitarfélögum er skylt að tryggja nemendum, hvar sem er á
   landinu, sem jafnasta aðstöðu til menntunar, eftir því sem lög kveða nánar
                                                                        á um.

                                     9. gr.
   ...^1)

   ^1)[2]L. 66/1995, 57. gr.

                                    10. gr.
        Nánari ákvæði um framkvæmd fræðslu, skólaskipan hvers stigs og
   fjárframlög ríkis og sveitarfélaga til skólahaldsins skulu sett í lögum og
   reglugerðum fyrir skóla hvers stigs.^1)

   ^1)Rg. 182/1976 (um störf fræðslustjóra).

                                    11. gr.
        Lög þessi öðlast þegar gildi og koma til framkvæmda svo fljótt sem
   aðstæður leyfa og eigi síðar en 10 árum eftir gildistöku þeirra. ...

References

   Visible links
   1. http://www.althingi.is/dba-bin/lawformpr.pl?lnr=1974055
   2. file://1995066.html#g57
