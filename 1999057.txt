                                    dálkum.

   --------------------------------------------------------------------------

                             Lög um búnaðarfræðslu

                              1999 nr. 57 19. mars

   --------------------------------------------------------------------------

              [2]Ferill málsins á Alþingi.   [3]Frumvarp til laga.

  Tóku gildi 1. júlí 1999. Breytt með [4]l. 71/2004 (tóku gildi 1. jan. 2005).

                 I. kafli. Gildissvið, hlutverk og yfirstjórn.
        1. gr. [Lög þessi taka til menntastofnana landbúnaðarins sem eru
        Landbúnaðarháskóli Íslands og Hólaskóli, Hólum í Hjaltadal.]^1)
                             ^1)[5]L. 71/2004, 1. gr.
2. gr. Landbúnaðarráðherra fer með yfirstjórn búnaðarfræðslunnar samkvæmt lögum
                                    þessum.
     Landbúnaðarráðherra ber ábyrgð á að gæði menntunar sem menntastofnanir
 landbúnaðarins veita samkvæmt lögum þessum uppfylli þau skilyrði sem gerð eru
 samkvæmt [6]lögum nr. 136/1997, um háskóla, og nr. 80/1996, um framhaldsskóla.
   3. gr. Með búnaðarfræðslu er átt við skipulegt nám og kennslu, rannsóknir,
 fræðslu og aðra leiðsögn er lýtur að vörslu, meðferð, ræktun og nytjun lands,
      annarra jarðargæða og búfjár til framleiðslu matvæla og hráefna til
   iðnaðarframleiðslu eða annarrar verðmætasköpunar og markaðssetningu þeirra
  afurða, svo og verndun lands og endurheimt landkosta. Búnaðarfræðsla spannar
   vísindalegt starf og þekkingarmiðlun um sérsvið landbúnaðar og fjölþættra
    landnytja, svo sem búvöruframleiðslu, akuryrkju, landgræðslu, garðyrkju,
 skógrækt, hlunnindi, veiðar í ám og vötnum, fiskeldi og ferðaþjónustu, svo og
  tæknimál, markaðsmál, vistfræði og umhverfismál sem tengjast þessum sviðum.
                           Markmið búnaðarfræðslu er:
        a. að veita fræðslu, hagnýta starfsmenntun og háskólamenntun studda
     rannsóknum fyrir samkeppnishæfan og fjölþættan landbúnað sem byggist á
                  sjálfbærri nýtingu náttúruauðlinda landsins,
        b. að veita endurmenntun á þeim námssviðum sem lög þessi taka til.
      4. gr. Búfræðsluráð er landbúnaðarráðherra til ráðuneytis um mörkun
  heildarstefnu í búfræðslumálum og samræmingu starfa þeirra er að þeim vinna.
 [Landbúnaðarráðherra skipar búfræðsluráð til fjögurra ára í senn. Búfræðsluráð
  skal skipað átta fulltrúum: rektor Landbúnaðarháskóla Íslands, skólameistara
 Hólaskóla, tveimur fulltrúum tilnefndum af menntamálaráðherra, einum fulltrúa
   kjörnum af búnaðarþingi og tveimur fulltrúum kennara tilnefndum af félagi
    þeirra, auk formanns sem landbúnaðarráðherra skipar án tilnefningar.]^1)
                             ^1)[7]L. 71/2004, 2. gr.
  5. gr. Landbúnaðarráðherra skal setja [reglugerð]^1) um eftirfarandi þætti í
                    starfsemi menntastofnana landbúnaðarins:
        1. Með hvaða hætti þær uppfylla skyldur sínar um eftirlit með gæðum
     kennslunnar, hæfni kennara og hvernig ytra gæðaeftirliti skuli háttað.
   2. Með hvaða hætti þær uppfylla rannsóknarhlutverk sitt, skyldur um eftirlit
   með gæðum rannsóknanna og nýtingu þeirra fjármuna sem til þeirra er varið.
    3. Kærur eða málskotsrétt nemenda í málum þar sem þeir telja brotið á rétti
 sínum. Slíkar reglur geta falið í sér ákvæði um að kærumál nemenda skuli fara
        fyrir sérstaka áfrýjunarnefnd sem hafi endanlegt úrskurðarvald.
                     [4. Verkaskiptingu á milli skólanna.]^1)
                                      ^1)
                             ^1)[8]L. 71/2004, 3. gr.
  6. gr. Menntastofnunum landbúnaðarins ber að hafa í starfi sínu samstarf við
aðra skóla og vísindastofnanir hér á landi og erlendis um menntun og rannsóknir.
                 Um þetta er heimilt að gera sérstaka samninga.

                           II. kafli. Nám og kennsla.
  7. gr. Yfirstjórn hverrar stofnunar tekur ákvörðun um fyrirkomulag kennslu,
   náms, námsmats og rannsókna og aðra þætti er lúta að málefnum hennar, enda
        samrýmist verkefnin heildarstefnu í búfræðslumálum, sbr. 4. gr.
     8. gr. Menntastofnanir landbúnaðarins annast búnaðarnám sem lýkur með
skilgreindum prófgráðum búnaðarbrauta, svo og tækni- eða sveinsprófi, háskólanám
sem lýkur með skilgreindum námsgráðum, svo sem kandídats- (BS-gráðu), meistara-
 eða doktorsprófi, og endurmenntun á þeim námssviðum sem fjallað er um í lögum
   þessum. Nám við skólana skal samhæft áfanga- og einingakerfi framhalds- og
                                    háskóla.
    9. gr. Nemendur sem hefja nám á búnaðarbrautum skólanna skulu hafa lokið
          grunnskólanámi eða hafa hlotið jafngilda undirstöðumenntun.
         Yfirstjórn hvers skóla setur sérstök viðbótarinntökuskilyrði.
      10. gr. Nemendur sem hefja háskólanám í landbúnaði skulu hafa lokið
stúdentsprófi, öðru sambærilegu námi eða búa yfir jafngildum þroska og þekkingu
          að mati stjórnar háskólans. Háskólaráð getur ákveðið sérstök
   viðbótarinntökuskilyrði fyrir hverja skilgreinda námsbraut háskólanámsins.
   Inntökuskilyrði í háskólanám í landbúnaði og námskröfur svari til þess sem
        krafist er í viðurkenndum háskólum á sambærilegu sviði erlendis.
 11. gr. Almennt búnaðarnám skólanna skal skipuleggja sem eins til þriggja ára
nám. Kennsla skal fara fram í námskeiðum sem metin eru í einingum. Búnaðarnáminu
 skal ljúka með prófgráðum af búnaðarbrautum eða sveinsprófi sem veitt er þegar
nemandi hefur staðist próf í öllum námskeiðum og skilað með fullnægjandi árangri
     verkefnum sem tilheyra námi til viðkomandi prófgráðu samkvæmt námskrá.
12. gr. Almennt háskólanám skal miðast við þriggja til fjögurra ára nám. Heimilt
   er að bjóða upp á sérhæfðar styttri námsbrautir. Kennsla skal fara fram í
  námskeiðum sem metin eru í einingum. Fullt nám telst 30 einingar á námsári.
Háskólanáminu skal ljúka með prófgráðu sem veitt er þegar nemandi hefur staðist
    próf í öllum námskeiðum og skilað með fullnægjandi árangri verkefnum sem
                        tilheyra námi til prófgráðunnar.
 13. gr. Fyrir hverja skilgreinda námsbraut skal setja námskrá sem kveður á um
  markmið, inntak og meginviðfangsefni námsins, þar með talda starfsþjálfun á
    vettvangi þar sem það á við. Á grundvelli námskrár skal árlega gefin út
  kennsluskrá þar sem m.a. er gerð grein fyrir tilhögun náms, kennsluháttum og
  námsmati. Í kennsluskrá eða öðrum starfsáætlunum skal enn fremur kveðið á um
missira- eða annaskiptingu, kennslutíma, próftímabil, leyfi og önnur atriði sem
                              varða skipulag náms.
Landbúnaðarráðherra skal að fengnum tillögum búfræðsluráðs staðfesta námskrár og
                  gefa út skrá^1) um viðurkenndar prófgráður.
                ^1)Augl. 530/2001, augl. 707/2004, augl. 497/2006.
14. gr. Nú er í almennum framhaldsskóla stofnað til búnaðarnámsbrautar, og skal
 þá námskrá slíkrar kennslu, fyrirkomulag á verknámi og námsmat hljóta samþykki
 búfræðsluráðs. Búfræðsluráð ákveður hvort eða hvenær slíkur skóli getur veitt
                             prófgráðu búnaðarnáms.
15. gr. Yfirstjórn hverrar stofnunar skal staðfesta reglur um skráningu nemenda
     í einstakar námsbrautir þar sem nánar er kveðið á um inntökuskilyrði í
                             viðkomandi námsbraut.
    Yfirstjórn hverrar stofnunar tekur ákvörðun um fjárhæð skrásetningar- og
kennslugjalda sem nemendum er gert að greiða við upphaf skólaárs. Skrásetningar-
    og kennslugjöld skulu taka mið af sannanlegum kostnaði vegna innritunar,
 pappírsvara og kennsluefnis sem skólinn lætur nemendum í té og nauðsynlegt er
                             vegna starfsemi hans.
 Þeir einir teljast nemendur menntastofnana landbúnaðarins sem skrásettir hafa
                         verið til náms á hverjum tíma.

                            III. kafli. Rannsóknir.
     16. gr. Við menntastofnanir landbúnaðarins skulu stundaðar rannsóknir.
  Rannsóknirnar skulu skipulagðar með öðrum rannsóknum á sviði landbúnaðar- og
                                 landnýtingar.
Leggja skal áherslu á grunnrannsóknir til öflunar vísindalegrar þekkingar, jafnt
   sem þróunarvinnu sem felst í að staðfæra þekkingu, sem og markaðsfærslu og
  vöruþróun afurða. Einnig geta stofnanirnar annast þjónusturannsóknir í þágu
                         landbúnaðar og annarra aðila.
    Til að sinna rannsóknarhlutverki sínu skulu stofnanirnar hafa umráð yfir
  nauðsynlegum búrekstri og hafa aðgang að landi, búfé, húsnæði og tækjum til
                             rannsókna og tilrauna.
 17. gr. [Við Landbúnaðarháskóla Íslands skal starfrækt sérstakt rannsóknasvið,
  sbr. [9]V. kafla laga nr. 64/1965, um rannsóknir í þágu atvinnuveganna, með
                             síðari breytingum.]^1)
Heimilt er að ráða sérfræðinga að menntastofnunum landbúnaðarins sérstaklega til
  rannsókna og geta þeir haft kennsluskyldu við viðkomandi stofnun hver á sínu
  sviði. Við ráðningu sérfræðinga á sviði rannsókna og annarra fræðistarfa við
 skólana skulu gilda sambærilegar reglur og eiga við um ráðningu kennara, sbr.
                                 26. og 33. gr.
                             ^1)[10]L. 71/2004, 4. gr.
       18. gr. Heimilt er að stofna sérstaka rannsóknarsjóði til eflingar
       rannsóknastarfi stofnananna. Um þá skulu settar skipulagsskrár sem
         dómsmálaráðherra staðfestir og þær birtar í Stjórnartíðindum.

                   IV. kafli. Endurmenntun og leiðbeiningar.
19. gr. Við menntastofnanir landbúnaðarins má starfrækja endurmenntunardeildir á
               þeim námssviðum sem fjallað er um í lögum þessum.
        Yfirstjórn hverrar stofnunar setur nánari reglur um starfshætti
           endurmenntunardeildar, svo og um fjárhæð námskeiðsgjalda.
 20. gr. Menntastofnanir landbúnaðarins geta annast leiðbeiningar og ráðgjöf í
 landbúnaði og á skyldum sviðum. Um þetta skal gera samninga við hlutaðeigandi
          fagsamtök og hagsmunaaðila eftir því sem við á hverju sinni.

        V. kafli. [Landbúnaðarháskóli Íslands. Stjórn og starfslið.]^1)
                            ^1)[11]L. 71/2004, 12. gr.
21. gr. [Landbúnaðarháskóli Íslands er vísindaleg fræðslu- og rannsóknastofnun á
háskólastigi á sviði landbúnaðar og garðyrkju sem veitir nemendum sínum fræðslu
  og vísindalega þjálfun er miðast við að þeir geti tekið að sér sérfræði- og
          rannsóknastörf í þágu íslensks landbúnaðar og garðyrkju.]^1)
                             ^1)[12]L. 71/2004, 5. gr.
   22. gr. [Stjórn Landbúnaðarháskóla Íslands er falin háskólaráði og rektor.
  Háskólaráð markar stefnu í kennslu og rannsóknum og mótar skipulag skólans.
Rektor er yfirmaður stjórnsýslu háskólans og ber ábyrgð á rekstri hans. Hann ber
      ábyrgð á gerð starfs- og rekstraráætlana og að þær séu samþykktar af
                                  háskólaráði.
Rektor er æðsti fulltrúi Landbúnaðarháskóla Íslands gagnvart mönnum og stofnunum
 innan skólans og utan hans. Hann stýrir starfsemi háskólans og hefur frumkvæði
 að því að háskólaráð marki sér heildarstefnu í málefnum skólans. Rektor hefur
  ráðningarvald yfir öllum starfsmönnum skólans. Verkefni rektors skulu nánar
                      skilgreind í erindisbréfi hans.]^1)
                             ^1)[13]L. 71/2004, 6. gr.
                       23. gr. [Í háskólaráði eiga sæti:
                   1. Rektor sem jafnframt er formaður ráðsins.
                 2. Einn fulltrúi skipaður af landbúnaðarráðherra.
                3. Einn fulltrúi tilnefndur af menntamálaráðherra.
              4. Tveir fulltrúar tilnefndir af Bændasamtökum Íslands.
              5. Einn fulltrúi tilnefndur af Samtökum atvinnulífsins.
            6. Einn fulltrúi tilnefndur af háskólaráði Háskóla Íslands.
            7. Einn fulltrúi tilnefndur af starfsmönnum stofnunarinnar.
                     8. Einn fulltrúi tilnefndur af nemendum.
Tilnefna skal og skipa bæði aðal- og varamenn í háskólaráð. Landbúnaðarráðherra
                   skipar háskólaráð til fimm ára í senn.]^1)
                             ^1)[14]L. 71/2004, 7. gr.
  24. gr. Rektor boðar til funda í háskólaráði. Óski þrír háskólaráðsfulltrúar
  eftir fundi er rektor skylt að boða til hans. Rektor stýrir fundum ráðsins.
  Háskólaráðsfundur er ályktunarbær ef tveir þriðju hlutar atkvæðisbærra manna
  sækja fund hið fæsta. Afl atkvæða ræður úrslitum mála. Ef atkvæði falla jöfn
  sker atkvæði [formanns]^1) úr. Varamenn sitja fundi háskólaráðs í forföllum
                                   aðalmanna.
                             ^1)[15]L. 71/2004, 8. gr.
   25. gr. Landbúnaðarráðherra skipar rektor til fimm ára [að fenginni umsögn
            háskólaráðs].^1) Skal staðan auglýst laus til umsóknar.
 Þann einan má skipa í stöðu rektors sem lokið hefur æðri prófgráðu við háskóla
                       og öðlast hefur stjórnunarreynslu.
                                      ^1)
                             ^1)[16]L. 71/2004, 9. gr.
26. gr. Kennarar við [Landbúnaðarháskóla Íslands]^1) eru prófessorar, dósentar,
 lektorar og stundakennarar. Prófessorar, dósentar og lektorar skulu vera þeir
  einir sem hafa kennslu og rannsóknir að aðalstarfi. Háskólaráð setur nánari
                  reglur um starfsskyldur fastráðinna kennara.
                            ^1)[17]L. 71/2004, 10. gr.
27. gr. Rektor ræður prófessora, dósenta, lektora og stundakennara. Umsækjendur
    um prófessors-, dósents- og lektorsstörf skulu láta fylgja umsókn sinni
    upplýsingar um háskólamenntun sína, vísindastörf og önnur störf, svo og
                            ritsmíðar og rannsóknir.
Kennarar við [Landbúnaðarháskóla Íslands]^1) skulu hafa lokið meistaraprófi hið
 minnsta eða hafa jafngilda þekkingu og reynslu að mati dómnefndar. Þeir skulu
    jafnframt hafa sýnt þann árangur í starfi að þeir njóti viðurkenningar á
                               starfssviði sínu.
  Skipa skal þriggja manna dómnefnd til þess að dæma um hæfi umsækjenda til að
gegna starfi prófessors, dósents eða lektors. Rektor skipar dómnefnd, einn mann
eftir tilnefningu landbúnaðarráðherra og tvo menn eftir tilnefningu háskólaráðs
og skipar rektor annan þeirra formann nefndarinnar. Í dómnefnd má skipa þá eina
      sem lokið hafa a.m.k. meistaraprófi úr háskóla og skulu a.m.k. tveir
                      nefndarmanna starfa utan háskólans.
  Dómnefnd skal láta uppi rökstutt álit um það hvort ráða megi af vísindagildi
 rita og rannsókna umsækjanda, svo og af námsferli hans og störfum, að hann sé
  hæfur til að gegna starfinu. Engum manni má veita prófessors-, dósents- eða
 lektorsstarf nema meiri hluti dómnefndar hafi látið það álit í ljós að hann sé
                                til þess hæfur.
                            ^1)[18]L. 71/2004, 10. gr.
       28. gr. [Við Landbúnaðarháskóla Íslands skal starfrækja sérstakar
   búnaðarnámsbrautir og sérstakar starfsmenntanámsbrautir á sviði garðyrkju.
 Heimilt er að ráða að búnaðar- og starfsmenntanámsbrautum skólans kennara sem
             ekki uppfylla skilyrði til háskólakennslu skv. 27. gr.
  Um yfirstjórn búnaðar- og starfsmenntanáms í Landbúnaðarháskóla Íslands fer
eftir ákvæðum 22. og 23. gr. og er rektor skólans jafnframt yfirmaður þess.]^1)
                            ^1)[19]L. 71/2004, 11. gr.

       VI. kafli. [Hólaskóli, Hólum í Hjaltadal. Stjórn og starfslið.]^1)
                            ^1)[20]L. 71/2004, 13. gr.
 [29. gr. Hólaskóli, Hólum í Hjaltadal, telst ásamt Landbúnaðarháskóla Íslands
 til menntastofnana landbúnaðarins. Hólaskóli veitir nemendum sínum menntun og
              þjálfun á sértækum sviðum íslensks landbúnaðar.]^1)
                            ^1)[21]L. 71/2004, 13. gr.
        [30. gr. Stjórn Hólaskóla er falin skólanefnd og skólameistara.
 Skólanefnd er ráðgefandi um skipulag, stefnu og áherslur í kennslu, rannsóknum
                          og öðrum verkefnum skólans.
   Skólameistari er yfirmaður stjórnsýslu Hólaskóla og er æðsti fulltrúi hans
   gagnvart mönnum og stofnunum innan hans og utan og ber ábyrgð á starfsemi
skólans. Skólameistari hefur frumkvæði að því að skólanefnd marki heildarstefnu
   í málefnum skólans. Skólameistari ræður kennara og annað starfsfólk. Önnur
        verkefni skólameistara skulu skilgreind í erindisbréfi hans.]^1)
                            ^1)[22]L. 71/2004, 13. gr.
   [31. gr. Landbúnaðarráðherra skipar fimm manna skólanefnd við skólann til
                              fjögurra ára í senn.
   Í skólanefnd Hólaskóla eiga sæti einn fulltrúi landbúnaðarráðuneytis, einn
   fulltrúi búnaðarþings, tveir fulltrúar bænda í Hólastifti og einn fulltrúi
  samkvæmt tilnefningu samtaka sveitarfélaganna í Hólastifti. Nefndin kýs sér
   sjálf formann. Varamenn skulu skipaðir með sama hætti. Áheyrnarfulltrúar í
skólanefnd eru tveir með málfrelsi og tillögurétt, annar tilnefndur af kennurum
skólans en hinn af nemendafélagi skólans. Áheyrnarfulltrúar skulu tilnefndir til
    eins árs í senn. Skólameistari situr fundi skólanefndar með málfrelsi og
            tillögurétt. Hann er framkvæmdastjóri nefndarinnar.]^1)
                            ^1)[23]L. 71/2004, 13. gr.
     [32. gr. Landbúnaðarráðherra skipar skólameistara til fimm ára í senn.
   Staða skólameistara skal auglýst laus til umsóknar. Landbúnaðarráðherra er
heimilt að endurskipa sama mann skólameistara að fengnum tillögum skólanefndar.
      Hæfni umsækjenda um embætti skólameistara skal metin eftir menntun,
              stjórnunarreynslu og vísinda- og kennslustörfum.]^1)
                            ^1)[24]L. 71/2004, 13. gr.
     [33. gr. Kennarar og aðrir sérfræðingar við Hólaskóla skulu hafa lokið
  háskólaprófi í landbúnaðarfræðum eða hafa hliðstæða menntun. Þeir skulu auk
 kennslu vinna að rannsóknum og öðrum hliðstæðum störfum í þágu stofnunarinnar.
 Þrátt fyrir ákvæði 1. mgr. er heimilt að ráða kennara í verklegum greinum sem
 hafa aflað sér fullnægjandi þekkingar og starfsþjálfunar á viðkomandi sviði að
                            mati skólameistara.]^1)
                            ^1)[25]L. 71/2004, 13. gr.
    [34. gr. Heimilt er að stofna til kennslu á háskólastigi við Hólaskóla á
     afmörkuðum sviðum með samþykki landbúnaðarráðherra að fenginni umsögn
 búfræðsluráðs, enda sé slíkt nám í fullu samræmi við annað nám á háskólastigi
 samkvæmt lögum þessum og viðurkennt skv. 2. mgr. 2. gr. og 5. gr. laga þessara
                           að mati búfræðsluráðs.]^1)
                            ^1)[26]L. 71/2004, 13. gr.

                             VII. kafli. Fjárhagur.
    35. gr. Kostnaður við störf menntastofnana landbúnaðarins er greiddur af
  ríkissjóði samkvæmt fjárlögum. Hver stofnun hefur sjálfstæða fjárveitingu á
   fjárlögum. Landbúnaðarráðherra gerir tillögur um fjárveitingar til hverrar
                                   stofnunar.
Landbúnaðarráðherra er heimilt að ákveða að við gjaldtöku sé mætt þeim kostnaði
                  sem rekstur stofnananna hefur í för með sér.
    36. gr. Menntastofnunum landbúnaðarins er heimilt að afla sértekna með:
                          a. skólagjöldum, sbr. 15. gr.,
              b. rekstri þjónustustarfsemi sem tengist skólastöðunum,
                                   c. búrekstri,
                              d. ráðgjafarþjónustu og
                e. öðrum hætti er samrýmist meginverkefnum þeirra.
    Menntastofnunum landbúnaðarins er heimilt að koma á fót og eiga aðild að
sjálfstæðum rekstrareiningum til styrktar og eflingar meginviðfangsefnum þeirra.

                           VIII. kafli. Ýmis ákvæði.
 37. gr. Landbúnaðarráðherra setur nánari reglur um framkvæmd laga þessara með
                  reglugerðum,^1) starfsreglum og samþykktum.
[Landbúnaðarráðherra setur með reglugerð nánari ákvæði um skipulag og starfsemi
                 rannsóknasviðs Landbúnaðarháskóla Íslands.]^2)
         ^1)[27]Rg. 244/2003, [28]rg. 320/2003. ^2)[29]L. 71/2004, 14. gr.
                  38. gr. Lög þessi öðlast gildi 1. júlí 1999.
                                  39. gr. ^1)
                            ^1)[30]L. 71/2004, 15. gr.
40. gr. Jarðirnar Hólar, Hvanneyri og Reykir eru lögbýli og eru með gögnum sínum
 og gæðum lagðar undir tilheyrandi menntastofnanir. Starfsemin á jörðunum skal
 þjóna þeim heildarmarkmiðum sem sett eru fyrir hverja stofnun og því hlutverki
           sem þær gegna í sínu nánasta umhverfi, sem og á landsvísu.

                            Ákvæði til bráðabirgða.
 I. Nemendur sem við gildistöku laga þessara stunda nám í framangreindum skólum
    eiga rétt á að ljúka prófum samkvæmt gildandi námsskipulagi skólanna við
   gildistöku laganna. Nemendur geta þó lokið prófum samkvæmt nýju skipulagi
                          skólanna ef þeir kjósa svo.
Skipað og ótímabundið ráðið starfsfólk Bændaskólans á Hvanneyri, Bændaskólans á
Hólum og Garðyrkjuskóla ríkisins að Reykjum skal halda stöðum sínum. Þeir einir
   geta þó orðið prófessorar, dósentar og lektorar við Landbúnaðarháskólann á
    Hvanneyri sem uppfylla kröfur [31]7. gr. laga nr. 136/1997, um háskóla.
   Skólastjóri Bændaskólans á Hvanneyri verður rektor Landbúnaðarháskólans á
                                   Hvanneyri.
 Skólastjóri Bændaskólans á Hólum verður skólameistari Hólaskóla og skólastjóri
Garðyrkjuskóla ríkisins að Reykjum verður skólameistari Garðyrkjuskóla ríkisins.
[II.^1) Störf hjá Landbúnaðarháskólanum á Hvanneyri, Garðyrkjuskóla ríkisins að
     Reykjum í Ölfusi og Rannsóknastofnun landbúnaðarins eru lögð niður við
 gildistöku laga þessara. Starfsfólki framangreindra stofnana skulu boðin störf
                        hjá Landbúnaðarháskóla Íslands.
 Þrátt fyrir ákvæði 16. gr. laga þessara skal skipa nýtt háskólaráð frá 1. júlí
  2004, eftir ákvæðum 7. gr. laga þessara, þó þannig að í stað rektors skipar
landbúnaðarráðherra tímabundið formann háskólaráðs uns rektor Landbúnaðarháskóla
                         Íslands hefur verið skipaður.
  Þrátt fyrir ákvæði 16. gr. laga þessara skal skipa rektor Landbúnaðarháskóla
Íslands frá 1. ágúst 2004 og skal hann ásamt háskólaráði undirbúa framkvæmd laga
                                    þessara.
Við gildistöku laga þessara tekur Landbúnaðarháskóli Íslands við öllum eignum og
  skuldbindingum Landbúnaðarháskólans á Hvanneyri, Garðyrkjuskóla ríkisins og
                       Rannsóknastofnunar landbúnaðarins.
 Nemendur sem við gildistöku laga þessara stunda nám í Landbúnaðarháskólanum á
Hvanneyri og Garðyrkjuskóla ríkisins eiga rétt á að ljúka námi samkvæmt gildandi
  námsskipulagi skólanna við gildistöku laganna. Nemendur geta þó lokið prófum
                 samkvæmt nýju skipulagi ef þeir kjósa svo.]^2)
           ^1)Ákvæðið fylgdi [32]l. 71/2004. ^2)[33]L. 71/2004, brbákv.

References

   Visible links
   1. http://www.althingi.is/dba-bin/lawformpr.pl?lnr=1999057
   2. http://www.althingi.is/dba-bin/ferill.pl?ltg=123&mnr=546
   3. http://www.althingi.is/altext/123/s/0871.html
   4. file:///altext/stjt/2004.071.html
   5. file:///altext/stjt/2004.071.html
   6. file://1997136.html
   7. file:///altext/stjt/2004.071.html
   8. file:///altext/stjt/2004.071.html
   9. file://1965064.html
  10. file:///altext/stjt/2004.071.html
  11. file:///altext/stjt/2004.071.html
  12. file:///altext/stjt/2004.071.html
  13. file:///altext/stjt/2004.071.html
  14. file:///altext/stjt/2004.071.html
  15. file:///altext/stjt/2004.071.html
  16. file:///altext/stjt/2004.071.html
  17. file:///altext/stjt/2004.071.html
  18. file:///altext/stjt/2004.071.html
  19. file:///altext/stjt/2004.071.html
  20. file:///altext/stjt/2004.071.html
  21. file:///altext/stjt/2004.071.html
  22. file:///altext/stjt/2004.071.html
  23. file:///altext/stjt/2004.071.html
  24. file:///altext/stjt/2004.071.html
  25. file:///altext/stjt/2004.071.html
  26. file:///altext/stjt/2004.071.html
  27. http://www.reglugerd.is/interpro/dkm/WebGuard.nsf/key2/244-2003
  28. http://www.reglugerd.is/interpro/dkm/WebGuard.nsf/key2/320-2003
  29. file:///altext/stjt/2004.071.html
  30. file:///altext/stjt/2004.071.html
  31. file://1997136.html
  32. file:///altext/stjt/2004.071.html
  33. file:///altext/stjt/2004.071.html
