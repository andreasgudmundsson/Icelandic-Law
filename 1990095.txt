
   --------------------------------------------------------------------------

                              Lög um félagsráðgjöf

                           1990 nr. 95 28. september

   --------------------------------------------------------------------------

 Upphaflega l. 41/1975. Tóku gildi 11. júní 1975. Endurútgefin, sbr. 6. gr. l.
48/1990, sem [1]l. 95/1990. Breytt með [2]l. 41/2007 (tóku gildi 1. sept. 2007),
 l. 12/2008 (tóku gildi 1. apríl 2008), [3]l. 88/2008 (tóku gildi 1. jan. 2009
nema brbákv. VII sem tók gildi 21. júní 2008) og l. 162/2010 (tóku gildi 1. jan.
                                     2011).

 1. gr. Rétt til að kalla sig félagsráðgjafa hefur sá einn, sem til þess hefur
                             leyfi [landlæknis].^1)
                              ^1)L. 12/2008, 79. gr.
     2. gr. Leyfi skv. 1. gr. skal veita umsækjanda sem lokið hefur prófi í
                       félagsráðgjöf frá Háskóla Íslands.
 Veita má umsækjanda, sem lokið hefur sambærilegu prófi og um getur í 1. mgr.,
leyfi til að kalla sig félagsráðgjafa og stunda félagsráðgjöf hér á landi. Leita
  skal umsagnar Stéttarfélags íslenskra félagsráðgjafa og félagsvísindadeildar
       Háskóla Íslands áður en leyfi samkvæmt þessari málsgrein er veitt.
 Félagsvísindadeild Háskóla Íslands getur sett sem skilyrði að viðkomandi sanni
 kunnáttu í íslenskum lögum og reglum er varða störf félagsráðgjafa hér á landi
               og sanni kunnáttu í mæltu og rituðu íslensku máli.
  3. gr. Takmörkuð og/eða tímabundin réttindi má einnig veita þeim, sem eru í
     starfi þegar lög þessi öðlast gildi, en uppfylla ekki skilyrði 2. gr.
 Slíkt leyfi má því aðeins veita að fyrir liggi meðmæli þeirrar stofnunar, sem
  umsækjandi vinnur hjá. Jafnframt skal leita umsagnar Stéttarfélags íslenskra
                                félagsráðgjafa.
 4. gr. Félagsráðgjafi má kalla sig sérfræðing í sérgrein innan félagsráðgjafar
                hafi hann fengið til þess leyfi [landlæknis].^1)
[Velferðarráðherra]^2) setur með reglugerð,^3) að fengnum tillögum Stéttarfélags
íslenskra félagsráðgjafa og félagsvísindadeildar Háskóla Íslands, nánari ákvæði
  um skilyrði fyrir veitingu leyfis til að kalla sig sérfræðing í einhverri af
                          sérgreinum félagsráðgjafar.
       ^1)L. 12/2008, 80. gr. ^2)L. 162/2010, 62. gr. ^3)Rg. 555/1999, sbr.
                                   966/2008.
5. gr. Óheimilt er að ráða til félagsráðgjafastarfa aðra en þá, sem starfsleyfi
    hafa skv. 2. gr., með þeim undantekningum, sem leiðir af ákvæðum 3. gr.
    6. gr. Félagsráðgjafa er skylt að gæta þagmælsku um atriði, sem hann fær
vitneskju um í starfi sínu og leynt skulu fara samkvæmt lögum eða eðli málsins.
              Þagnarskyldan helst þótt viðkomandi láti af starfi.
   7. gr. Félagsráðgjafa ber að þekkja skyldur sínar samkvæmt lögum, viðhalda
        þekkingu sinni og tileinka sér nýjungar er varða félagsráðgjöf.
       Félagsráðgjafar bera ábyrgð á þeirri félagsráðgjöf sem þeir veita.
   8. gr. [Um eftirlit með félagsráðgjöfum, veitingu áminningar og sviptingu
starfsleyfa eða takmörkun starfsréttinda sem veitt eru samkvæmt lögum þessum og
         endurveitingu slíkra réttinda gilda ákvæði laga um landlækni.
      Ákvæði læknalaga gilda að öðru leyti eftir því sem við getur átt um
            félagsráðgjafa og um refsingar fyrir brot í starfi.]^1)
                             ^1)[4]L. 41/2007, 24. gr.
                                   9. gr. ^1)
                            ^1)[5]L. 88/2008, 233. gr.
10. gr. Ráðherra getur sett nánari ákvæði í reglugerð um framkvæmd laga þessara.
 [Ákvæði til bráðabirgða. Starfsleyfi sem heilbrigðis- og tryggingamálaráðherra
hefur gefið út samkvæmt lögum þessum fyrir 1. apríl 2008 halda gildi sínu þrátt
                     fyrir ákvæði 1. og 4. gr. laganna.]^1)
                              ^1)L. 12/2008, 81. gr.

References

   Visible links
   1. file://1990095.html
   2. file://2007041.html
   3. file://2008088.html
   4. file://2007041.html#g24
   5. file://2008088.html#g233
