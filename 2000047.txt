                                    dálkum.

   --------------------------------------------------------------------------

   [2]Lög um breyting á lögum um skráningu og mat fasteigna, nr. 94/1976, með
                               síðari breytingum.

                              2000 nr. 47 17. maí

   --------------------------------------------------------------------------

                       1. gr. 1. gr. laganna orðast svo:
Fasteignamat ríkisins annast fasteignaskráningu samkvæmt lögum þessum og rekstur
  gagna- og upplýsingakerfis er nefnist Landskrá fasteigna sem er á tölvutæku
                                     formi.
Í Landskrá fasteigna skal skrá allar fasteignir í landinu og er hún grundvöllur
 skráningar fasteigna, þinglýsingabókar fasteigna, mats fasteigna og húsaskrár
Hagstofu Íslands, þjóðskrár, og þannig úr garði gerð að hún nýtist sem stoðgagn
                            í landupplýsingakerfum.
     2. gr. Á eftir 1. gr. laganna kemur ný grein, 2. gr., sem orðast svo:
 Hverja fasteign skal meta til verðs eftir því sem næst verður komist á hverjum
                  tíma og nánar er kveðið á um í lögum þessum.
              3. gr. 2. gr. laganna, er verður 3. gr., orðast svo:
  Fasteign samkvæmt lögum þessum er afmarkaður hluti lands, ásamt lífrænum og
    ólífrænum hlutum þess, réttindum sem því fylgja og þeim mannvirkjum sem
                        varanlega eru við landið skeytt.
 Fasteignir, hluta þeirra og einstök mannvirki skal skrá sem sérstakar eindir í
                     Landskrá fasteigna svo sem hér segir:
        a. land, þ.e. hver sá skiki lands sem vegna sérgreinds eignar- eða
afnotaréttar, hagnýtingar, auðkenna eða landamerkja getur talist sjálfstæð eind,
     b. mannvirki sem gert hefur verið í landi eða á eða verið við það tengt,
       c. séreignarhlutar í fjöleignarhúsum samkvæmt lögum um fjöleignarhús,
           d. hlutar mannvirkja ef um sérstaka notkun þeirra er að ræða,
                                    e. ræktun,
                                   f. hlunnindi,
                        g. önnur réttindi tengd fasteignum.
Ráðherra getur með reglugerð ákveðið nánari skráningu samkvæmt framansögðu og að
       skrá skuli fleiri eindir fasteigna en þær sem taldar eru í 2. mgr.
4. gr. Í stað orðanna 2. gr. í 3. gr. laganna, er verður 4. gr., kemur: 3. gr.
    5. gr. Eftirfarandi breytingar verða á 4. gr. laganna er verður 5. gr.:
                a. Í stað orðanna 3. gr. í 1. mgr. kemur: 4. gr.
               b. Í stað orðanna 12. gr. í 2. mgr. kemur: 22. gr.
6. gr. Í stað orðanna 19. gr. og 9. gr. í 3. mgr. 6. gr. laganna, er verður
                      7. gr., kemur: 29. gr., og: 19. gr.
     7. gr. Á eftir II. kafla laganna kemur nýr kafli, III. kafli, Landskrá
                fasteigna, með níu nýjum greinum, svohljóðandi:
                                   a. (10. gr.)
         Landskrá fasteigna skal mynduð af stofnhluta, mannvirkjahluta,
         fasteignamatshluta og þinglýsingarhluta er geyma eftirfarandi:
            1. Í stofnhluta eru heiti, auðkenni og afmörkun fasteigna.
     2. Í mannvirkjahluta eru byggingarfræðileg atriði um fasteignir og notkun
             þeirra eða einstaka hluta þeirra eftir því sem við á.
      3. Í fasteignamatshluta eru matsgögn ásamt fasteigna- og brunabótamati.
   4. Í þinglýsingarhluta eru þinglýstir eigendur og eignarhlutur þeirra skráðir
      ásamt þinglýstum veðböndum, kvöðum og öðru er þinglýsingabók heldur.
Um þinglýsingarhluta Landskrár fasteigna og upplýsingar er hann geymir fer eftir
                            ákvæðum þinglýsingalaga.
 Fjármálaráðherra er heimilt með reglugerð að setja nánari fyrirmæli um gerð og
                           efni Landskrár fasteigna.
                                   b. (11. gr.)
    Fasteignamat ríkisins forskráir grunnupplýsingar í stofnhluta Landskrár
 fasteigna. Með forskráningu er átt við skráningu upplýsinga í biðskrá. Þessar
    upplýsingar færast í stofnhluta Landskrár fasteigna við þinglýsingu eða
       staðfestingu þinglýsingarstjóra og telst það þá fullnaðarskráning.
Fullnaðarskráning eða breyting grunnupplýsinga í stofnhluta Landskrár fasteigna
      verður aðeins með þinglýsingu í samræmi við ákvæði þinglýsingalaga.
                                   c. (12. gr.)
Allt sérgreint og afmarkað land skal bera fast númer, landnúmer, sem er auðkenni
 landskika í Landskrá fasteigna. Númerið er hlaupandi raðtala sem felur ekki í
                             sér aðrar upplýsingar.
 Ef fasteign er mynduð af fleiri en einum landskika skal hver skiki auðkenndur
 með sérstöku landnúmeri. Slík fasteign skal bera eitt heiti. Sveitarstjórn er
     heimilt að ákveða að einstakir skikar hafi undirheiti við aðalheitið.
Í þéttbýli skulu opin svæði og götur utan afmarkaðra lóða og landsvæða auðkennd
        með einu eða fleiri landnúmerum eftir ákvörðun sveitarstjórnar.
 Í hverju sveitarfélagi skulu þjóðlendur og afréttarlönd sem liggja utan marka
                            lögbýla bera landnúmer.
          Fasteignamat ríkisins úthlutar landnúmeri við forskráningu.
                                   d. (13. gr.)
  Allar fasteignir skulu bera fast auðkenni, fastanúmer. Númerið er hlaupandi
    raðtala sem felur ekki í sér aðrar upplýsingar. Auk fastanúmers ber hver
fasteign heiti samkvæmt ákvörðun sveitarstjórnar eða samkvæmt lögum um bæjanöfn
                                     o.fl.
          Fasteignamat ríkisins úthlutar fastanúmeri við forskráningu.
Ráðherra er heimilt að setja nánari reglur um heiti fasteigna, annarra en þeirra
                     sem falla undir lög um bæjanöfn o.fl.
                                   e. (14. gr.)
   Eigandi skal gefa út stofnskjal fyrir hverja lóð eða heildarsafn lóða sem
        myndaðar eru í Landskrá fasteigna. Í stofnskjali skal koma fram:
    a. heiti landeignar samkvæmt ákvörðun sveitarfélags eða lögum um bæjanöfn,
                              eftir því sem við á,
                       b. landnúmer lóðar, eitt eða fleiri,
                   c. landnúmer þess lands sem lóð er tekin úr,
            d. afmörkun lóðar á uppdrætti sem staðfestur hefur verið af
                              skipulagsyfirvöldum,
    e. fastanúmer hverrar lóðar eða jarðar sem hefur beina tilvísun í þá skika
                              sem henni tilheyra,
                        f. nafn og kennitala eiganda lands.
                                   f. (15. gr.)
   Við myndun fasteignar í fjöleignarhúsi skal Fasteignamat ríkisins forskrá
auðkenni hvers séreignarhluta í húsinu, fastanúmer og skilgreiningu og auðkenni
           þess rýmis í húsinu sem tilheyrir hverjum séreignarhluta.
 Fasteignir í fjöleignarhúsum skulu afmarkaðar á grunnteikningum. Um skráningu
        fasteigna í fjöleignarhúsum fer samkvæmt lögum um fjöleignarhús.
       Ráðherra er heimilt að setja nánari reglur um skráningu fasteigna.
                                   g. (16. gr.)
    Sveitarstjórn skal tilkynna Fasteignamati ríkisins um breytingar á heiti
 fasteignar. Fasteignamat ríkisins skal framsenda viðkomandi þinglýsingarstjóra
                           tilkynningu sveitarfélags.
    Breyting skv. 1. mgr. tekur gildi í Landskrá fasteigna við staðfestingu
  þinglýsingarstjóra og skal Fasteignamat ríkisins tilkynna hana til Hagstofu
                  Íslands, þjóðskrár, að staðfestingu lokinni.
 Í Landskrá fasteigna skal halda ferilskrá yfir breytingar á fasteignum þar sem
  fyrri heiti og auðkenni og tengsl þeirra við gildandi heiti og auðkenni eru
                                   varðveitt.
                                   h. (17. gr.)
   Landeiganda er skylt að þinglýsa stofnskjali er ný fasteign verður til við
                                skiptingu lands.
 Áður en heimild er veitt til veðsetningar eða mannvirkjagerðar á leigulóð eða
 landi í eigu sveitarfélags skal sveitarstjórn hlutast til um að fasteign verði
                       skráð með þinglýsingu stofnskjals.
  Áður en heimild er veitt til mannvirkjagerðar á eignarlóð skal sveitarstjórn
      hlutast til um að fasteign verði skráð með þinglýsingu stofnskjals.
                                   i. (18. gr.)
  Að gerð Landskrár fasteigna skal starfa samráðsnefnd fimm manna sem ráðherra
skipar. Einn nefndarmaður skal tilnefndur af fjármálaráðherra og skal hann vera
formaður nefndarinnar, einn af dómsmálaráðherra, einn af Hagstofu Íslands, einn
   af umhverfisráðherra og einn af Sambandi íslenskra sveitarfélaga. Hlutverk
  nefndarinnar er að samræma skráningu fasteigna og vera viðkomandi aðilum til
  ráðgjafar um myndun og þróun Landskrár fasteigna og framkvæmd laga þessara.
8. gr. Í stað orðsins fasteignaskrá í 2. og 4. mgr. 11. gr. laganna, er verður
                      21. gr., kemur: Landskrá fasteigna.
 9. gr. Í stað orðsins fasteignaskrá í 1. mgr. 12. gr. laganna, er verður 22.
                        gr., kemur: Landskrá fasteigna.
 10. gr. Í stað orðsins fasteignaskrárinnar í 15. gr. laganna, er verður 25.
                        gr., kemur: Landskrár fasteigna.
 11. gr. Í stað orðanna 17. gr. í 1. mgr. 18. gr. laganna, er verður 28. gr.,
                                 kemur: 27. gr.
 12. gr. Í stað orðanna 9. gr. í 1. mgr. 20. gr. laganna, er verður 30. gr.,
                                 kemur: 19. gr.
   13. gr. Eftirfarandi breytingar verða á 21. gr. laganna er verður 31. gr.:
        a. Í stað orðanna 19. og 20. gr. í 1. mgr. kemur: 29. og 30. gr.
      b. Í stað orðsins fasteignaskrá í 2. mgr. kemur: Landskrá fasteigna.
               c. Í stað orðanna 22. gr. í 2. mgr. kemur: 32. gr.
 14. gr. Í stað orðanna 21. gr. í 22. gr. laganna, er verður 32. gr., kemur:
                                    31. gr.
   15. gr. Eftirfarandi breytingar verða á 24. gr. laganna er verður 34. gr.:
               a. Í stað orðanna 21. gr. í 1. mgr. kemur: 31. gr.
      b. Í stað orðsins fasteignaskrá í 2. mgr. kemur: Landskrá fasteigna.
   16. gr. Eftirfarandi breytingar verða á 26. gr. laganna er verður 36. gr.:
               a. Í stað orðanna 13. gr. í 1. mgr. kemur: 23. gr.
      b. Í stað orðsins fasteignaskrá í 3. mgr. kemur: Landskrá fasteigna.
                 17. gr. Lög þessi öðlast gildi 1. janúar 2001.
 Þegar lög þessi hafa öðlast gildi skal heimilt að fella meginmál þeirra inn í
  [3]lög nr. 94/1976, um skráningu og mat fasteigna, með síðari breytingum, og
       gefa þau út með samfelldri greinatölu og kaflanúmerum svo breytt.

References

   Visible links
   1. http://www.althingi.is/dba-bin/lawformpr.pl?lnr=2000047
   2. file://1976094.html
   3. file://1976094.html
