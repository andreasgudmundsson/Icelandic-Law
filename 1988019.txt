                                    dálkum.

   --------------------------------------------------------------------------

     Lög um sjóði og stofnanir sem starfa samkvæmt staðfestri skipulagsskrá

                               1988 nr. 19 5. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 1. janúar 1989. Breytt með [4]l. 33/1999 (tóku gildi 1. nóv. 1999) og
                   [5]l. 143/2006 (tóku gildi 1. jan. 2007).

 1. gr. [Lög þessi taka til sjóða og stofnana sem starfa samkvæmt skipulagsskrá
   staðfestri af sýslumanni samkvæmt lögum þessum eða samkvæmt skipulagsskrá
staðfestri af dómsmálaráðherra eða forseta Íslands eða konungi, sbr. þó 2. mgr.
 Dómsmálaráðherra ákveður hvaða sýslumaður fer með framkvæmd laga þessara.]^1)
Undanskildir lögum þessum eru þó þeir sjóðir og stofnanir sem stofnað er til með
   lögum, ákvörðunum Alþingis eða milliríkjasamningum enda þótt skipulagsskrá
                              þeirra sé staðfest.
   [Um sjálfseignarstofnanir sem stunda atvinnurekstur fer samkvæmt lögum um
              sjálfseignarstofnanir sem stunda atvinnurekstur.]^2)
        [Ákvarðanir sýslumanns samkvæmt lögum þessum eru kæranlegar til
                            dómsmálaráðuneytis.]^1)
                ^1)[6]L. 143/2006, 1. gr. ^2)[7]L. 33/1999, 49. gr.
 2. gr. Stofnfé sjóðs eða stofnunar skal vera 300.000 kr. hið minnsta miðað við
  lánskjaravísitölu þá sem í gildi er við gildistöku laganna og breytist síðan
 árlega í samræmi við þá vísitölu í janúarmánuði. Skal [sýslumaður]^1) auglýsa
árlega lágmarksupphæð.^2) Heimilt skal þó ef sérstakar ástæður þykja mæla með að
                           stofnfé nemi lægri upphæð.
Í skipulagsskrá skal greina stofnfé og hvaðan það er runnið, svo og hvert skuli
   vera markmið sjóðs eða stofnunar og hvernig fé skuli varið til að ná þeim
 markmiðum. Þá skal greina skýrt hvernig stjórn sjóðs eða stofnunar skal skipuð
                    og hver bera skuli ábyrgð á fjárvörslu.
 [Sýslumaður]^1) skal halda skrá um alla sjóði og stofnanir sem starfa samkvæmt
               staðfestri skipulagsskrá og nefnist hún sjóðaskrá.
      Staðfestar skipulagsskrár og breytingar á þeim skal birta í B-deild
                                Stjórnartíðinda.
                  ^1)[8]L. 143/2006, 2. gr. ^2)[9]Augl. 17/2006.
  3. gr. Sá sem ábyrgð ber á sjóði eða stofnun skal eigi síðar en 30. júní ár
    hvert senda Ríkisendurskoðun reikning sjóðsins eða stofnunarinnar fyrir
    næstliðið ár ásamt skýrslu um hvernig fé sjóðs eða stofnunar hefur verið
                              ráðstafað á því ári.
   Stjórn sjóðs eða stofnunar skal jafnframt tilkynna sjóðaskrá hverjir skipi
                              stjórn hverju sinni.
 Ríkisendurskoðun skal halda skrá yfir heildartekjur og gjöld svo og eignir og
skuldir allra skráðra sjóða og stofnana, svo og athugasemdir sínar við framlagða
   reikninga. Skal færa nýjar upplýsingar í skrána eftir því sem þær berast.
  Aðgangur að upplýsingum í skránni er öllum frjáls og skal láta í té afrit af
                     henni til þeirra sem eftir því leita.
4. gr. Hafi skýrsla og reikningur sjóðs eða stofnunar eigi borist í eitt ár eða
  reikningsskil reynast ófullkomin getur [sýslumaður],^1) að fengnum tillögum
  Ríkisendurskoðunar, falið lögreglustjóra að rannsaka fjárreiður sjóðsins eða
 stofnunarinnar og taka í sína vörslu skjöl og eignir. Skal lögreglustjóri hafa
  fjárvörsluna á hendi þar til [sýslumaður]^1) hefur skipað málum á annan veg.
   Kostnað, sem leiðir af rannsókn á fjárreiðum og vörslu sjóðs, má leggja á
    viðkomandi sjóð eða stofnun eftir mati [sýslumanns]^1) og í samráði við
                               Ríkisendurskoðun.
                            ^1)[10]L. 143/2006, 2. gr.
 5. gr. Eigi má selja eða veðsetja fasteignir sem eru eign sjóðs eða stofnunar,
 nema að fengnu samþykki [sýslumanns].^1) Áður en tekin er afstaða til umsóknar
        um veðsetningu eða sölu slíkrar fasteignar skal leitað umsagnar
                              Ríkisendurskoðunar.
                            ^1)[11]L. 143/2006, 2. gr.
     6. gr. Nú hafa þjóðfélagshættir og aðstæður breyst svo mjög frá því að
     skipulagsskrá sjóðs eða stofnunar var staðfest að markmiðum þeim, sem
  skipulagsskrá gerir ráð fyrir, verður eigi náð eða stjórn verður ekki skipuð
       samkvæmt ákvæðum hennar og er [sýslumanni]^1) þá heimilt að breyta
skipulagsskrá. Við slíka breytingu skal þess gætt að fara eftir óskum stofnenda
 svo sem unnt er. Ef unnt er skal fá samþykki stjórnar sjóðs eða stofnunar til
                                 breytinganna.
Eftir sömu reglum og greinir í 1. mgr. er [sýslumanni]^1) heimilt að sameina tvo
 eða fleiri sjóði eða stofnanir í einn sjóð eða stofnun. Þá er [sýslumanni]^1)
  heimilt að leggja niður staðfestan sjóð eða stofnun en eignum skal varið til
               málefna sem skyld eru hinum upphaflegu markmiðum.
Áður en breytt er staðfestri skipulagsskrá, sjóðir eða stofnanir sameinaðar eða
lagðar niður skal ætíð leita umsagnar Ríkisendurskoðunar. Ríkisendurskoðun getur
    einnig átt frumkvæði að því að tekin verði afstaða til aðgerða samkvæmt
                                  framansögðu.
                            ^1)[12]L. 143/2006, 2. gr.
  7. gr. Dómsmálaráðherra skal með reglugerð^1) kveða nánar á um efni og gerð
   skipulagsskráa og önnur atriði sem varða framkvæmd laga þessara. Má í því
   sambandi og í samráði við Ríkisendurskoðun setja nánari reglur um samstarf
        [sýslumanns]^2) og Ríkisendurskoðunar eftir því sem þurfa þykir.
                 ^1)[13]Rg. 1125/2006. ^2)[14]L. 143/2006, 2. gr.
                 8. gr. Lög þessi öðlast gildi 1. janúar 1989.
                            Ákvæði til bráðabirgða.

References

   Visible links
   1. http://www.althingi.is/dba-bin/lawformpr.pl?lnr=1988019
   2. http://www.althingi.is/dba-bin/ferill.pl?ltg=110&mnr=100
   3. http://www.althingi.is/altext/110/s/pdf/0104.pdf
   4. file://1999033.html
   5. file:///altext/stjt/2006.143.html
   6. file:///altext/stjt/2006.143.html
   7. file://1999033.html#g49
   8. file:///altext/stjt/2006.143.html
   9. file://ekkitil/ekkitil.html?AUGL/2006017
  10. file:///altext/stjt/2006.143.html
  11. file:///altext/stjt/2006.143.html
  12. file:///altext/stjt/2006.143.html
  13. file://ekkitil/ekkitil.html?REGL/20061125
  14. file:///altext/stjt/2006.143.html
