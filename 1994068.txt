                                    dálkum.

   --------------------------------------------------------------------------

                Lög um Eignarhaldsfélagið Brunabótafélag Íslands

                              1994 nr. 68 11. maí

   --------------------------------------------------------------------------

                            Tóku gildi 30. maí 1994.

                          I. kafli. Heiti. Tilgangur.
   1. gr. Með lögum þessum er Brunabótafélagi Íslands, sem starfað hefur sem
 gagnkvæmt vátryggingafélag síðan 1. janúar 1917, breytt í eignarhaldsfélag og
             hættir félagið jafnframt beinni vátryggingastarfsemi.
 Frá gildistöku laga þessara yfirtekur eignarhaldsfélagið öll réttindi og allar
    skyldur Brunabótafélags Íslands hverju nafni sem nefnast, sbr. þó 4. gr.
      2. gr. Heiti félagsins er Eignarhaldsfélagið Brunabótafélag Íslands.
                Heimili og varnarþing félagsins er í Reykjavík.
              3. gr. Tilgangur og starfssvið félagsins er einkum:
    að taka þátt í vátryggingastarfsemi með eignaraðild að vátryggingafélögum,
    að stunda lánastarfsemi, m.a. til verklegra framkvæmda sveitarfélaga eftir
           því sem ástæður félagsins leyfa, svo og rekstur fasteigna,
      að stuðla að þróun vátrygginga með fræðslu og menntun á því sviði og að
              taka þátt í eða veita styrki til slíkrar starfsemi.

                 II. kafli. Flutningur stofns. Eign og ábyrgð.
 4. gr. Flytja skal vátryggingastofn Brunabótafélags Íslands í brunatryggingum
fasteigna við gildistöku laga þessara til Vátryggingafélags Íslands hf. Réttindi
  og skyldur vátryggingataka og vátryggðra, m.a. að því er varðar skilmála og
  iðgjöld, skulu haldast óbreytt við flutninginn. Vátryggingafélag Íslands hf.
   gengur inn í aðild Brunabótafélags Íslands að samningum um brunatryggingar
   fasteigna við sveitarfélögin og skulu báðir aðilar bundnir við efni þeirra
  samninga. Sveitarfélag, sem þess óskar, getur þó sagt upp samningnum með sex
 mánaða fyrirvara miðað við 15. október 1995 en missir við þá uppsögn aðild að
                       fulltrúaráði eignarhaldsfélagsins.
  Eigendur fasteigna eru bundnir af samningum sveitarfélaga við Brunabótafélag
           Íslands samkvæmt ákvæðum laga um brunatryggingar húseigna.
                       5. gr. Sameigendur félagsins eru:
   1. Þeir sem hafa brunatryggingu fasteignar hjá Brunabótafélagi Íslands þegar
 lög þessi taka gildi og fluttir eru til Vátryggingafélags Íslands hf., sbr. 4.
                                      gr.
   2. Þeir sem vátryggðu hjá Brunabótafélagi Íslands 31. desember 1988 og færðir
voru með leyfi tryggingamálaráðherra til Vátryggingafélags Íslands hf. 1. janúar
                                     1989.
             3. Sameignarsjóður eignarhaldsfélagsins, sbr. III. kafla.
Eigendahópar skv. 1. og 2. tölul. 1. mgr. breytast samkvæmt ákvæðum 15. gr. laga
                                    þessara.
    Ábyrgð sameigenda félagsins takmarkast við eignarréttindi þeirra í því.
6. gr. Eignarréttindi sameigenda eru óvirk nema til slita á félaginu komi, sbr.
 16. gr. Ákveða skal slitaverðmæti (eignarhlut) hvers og eins sameiganda á þeim
                         degi er lög þessi taka gildi.
   Eignarhlutur hvers og eins sameiganda skv. 1. tölul. 5. gr. ákvarðast sem
hlutfall af hreinni eign félagsins í árslok 1992 og miðast við iðgjaldagreiðslur
  hans til Brunabótafélags Íslands tvö undangengin almanaksár fyrir gildistöku
                                    laganna.
   Eignarhlutur hvers og eins sameiganda skv. 2. tölul. 5. gr. ákvarðast sem
hlutfall af hreinni eign félagsins í árslok 1992 og miðast við iðgjaldagreiðslur
 hans til Brunabótafélags Íslands almanaksárin 1987 og 1988, framreiknaðar til
 ársloka 1992 í hlutfalli við breytingar á hreinni eign félagsins frá árslokum
                  1988 til ársloka 1992 samkvæmt ársreikningi.
Eignarhlutir látinna sameigenda og sameigenda sem ekki eru skráðir lögaðilar við
       gildistöku laga þessara falla til sameignarsjóðs, sbr. III. kafla.

                          III. kafli. Sameignarsjóður.
   7. gr. Stofnaður er sjóður er heitir sameignarsjóður Eignarhaldsfélagsins
                            Brunabótafélag Íslands.
           Tilgangur sjóðsins er hinn sami og tilgreindur er í 3. gr.
8. gr. Til sameignarsjóðsins falla metin eignarréttindi sameigenda eftir reglum
                                   í 15. gr.
  Sameignarsjóðurinn skal vera í vörslu félagsins en fulltrúaráð þess ákveður
                                 meðferð hans.
 Fulltrúaráðið skal setja sameignarsjóðnum samþykktir sem hafa að geyma fyllri
                  ákvæði um útfærslu lagaákvæðanna um sjóðinn.

                    IV. kafli. Fulltrúaráð. Fundir. Stjórn.
 9. gr. Fulltrúaráð eignarhaldsfélagsins er skipað fulltrúum sveitarfélaganna í
  landinu eftir nánari ákvæðum þessara laga. Fulltrúaráðið hefur æðsta vald í
                              málefnum félagsins.
Ári eftir reglulegar sveitarstjórnarkosningar skulu kaupstaðir og héraðsnefndir,
sem fulltrúa eiga í fulltrúaráði félagsins, tilnefna einn mann og annan til vara
  í fulltrúaráðið. Atkvæðisréttur og kjörgengi manns á fundi í héraðsnefnd við
 tilnefningu í fulltrúaráð er háð því að sveitarfélag það, sem hann er fulltrúi
   fyrir, hafi haft samning um brunatryggingar fasteigna hjá Brunabótafélagi
   Íslands er lög þessi tóku gildi og hafi ekki sagt þeim samningi upp síðar.
 10. gr. Aðalfund fulltrúaráðsins skal kalla saman fjórða hvert ár, næsta ár á
 eftir reglulegum sveitarstjórnarkosningum, og er kjörtímabil fulltrúaráðsmanna
  milli aðalfunda. Á aðalfundi skal kjósa félaginu stjórn og varastjórn og er
kjörtímabil stjórnarmanna einnig milli aðalfunda. Fulltrúaráðið skal kalla saman
til aukafunda hvenær sem stjórn félagsins ákveður og ætíð ef eigi færri en ^1/10
                         fulltrúaráðsmanna óskar þess.
  11. gr. Á aðalfundi fulltrúaráðsins skal kjósa sjö manna stjórn og fimm til
   vara, alla úr hópi fulltrúaráðsmanna. Stjórnarmenn skipta sjálfir með sér
verkum. Stjórn félagsins afgreiðir ársreikninga félagsins fyrir lok júnímánaðar
ár hvert, hefur umsjón með sjóðum og öðrum eignum og gætir hagsmuna félagsins í
                                   hvívetna.
 12. gr. Skuldbindingar stjórnarinnar eru bindandi fyrir félagið í heild ef þær
    eru undirritaðar af formanni eða varaformanni í forföllum hans og þremur
                                stjórnarmönnum.
    13. gr. Stjórnin ræður félaginu forstjóra sem stjórnar daglegum rekstri
       félagsins og fjármálum í umboði stjórnar samkvæmt nánari ákvæðum í
 starfssamningi sem stjórnin gerir við hann. Stjórnin ákveður forstjóra laun og
                               önnur starfskjör.
 14. gr. Fulltrúaráð skal setja félaginu samþykktir sem taki til innri málefna
  félagsins, svo sem um boðun funda og lögmæti þeirra, fundarsköp og dagskrár
    funda, afgreiðslu mála, framlagningu ársreikninga og endurskoðun þeirra.
 Jafnframt skulu samþykktirnar hafa að geyma nánari útfærslu á ákvæðum þessara
laga. Samþykktum má breyta á lögmætum aðalfundi eða aukafundi fulltrúaráðs enda
                  hafi ^3/4 fundarmanna samþykkt breytinguna.

             V. kafli. Breytingar. Félagsslit. Brottfall réttinda.
  15. gr. Við andlát sameiganda og þegar lögaðili, sem er sameigandi, er ekki
lengur skráður sem lögaðili falla eignarréttindi sameiganda skv. 5. gr. niður og
             eignarréttindin falla þá til sameignarsjóðs félagsins.
    16. gr. Ákvörðun um slit á félaginu skal tekin á lögmætum aðalfundi eða
 aukafundi fulltrúaráðsins og þarf atkvæði minnst ^3/4 fulltrúaráðsmanna til að
                             slík samþykkt sé gild.
      Ákveði fulltrúaráð að slíta félaginu skal fyrst inna af hendi allar
skuldbindingar þess hverju nafni sem nefnast eða setja tryggingar fyrir greiðslu
 þeirra. Síðan skal greiða þeim sem eiga réttindi hjá félaginu á grundvelli 5.
  gr. en það sem eftir er rennur til sameignarsjóðs. Taki annað félag ekki við
 hlutverki eignarhaldsfélagsins við slit þess skal hrein eign sameignarsjóðsins
renna til þeirra sveitarfélaga sem eiga aðild að fulltrúaráðinu í hlutfalli við
     brunatryggingariðgjöld fasteigna samkvæmt samningum sveitarfélaganna á
            vátryggingarárinu 15. október 1992 til 14. október 1993.
17. gr. Sameining sveitarfélags, sem er í samningstengslum við félagið og annars
 eða annarra sveitarfélaga sem ekki eru slík tengsl við, breytir ekki réttindum
hins sameinaða sveitarfélags í eignarhaldsfélaginu kjósi sveitarfélagið að halda
                samningstengslum sínum áfram eftir sameininguna.
                      18. gr. Lög þessi öðlast þegar gildi
                            Ákvæði til bráðabirgða.

References

   Visible links
   1. http://www.althingi.is/dba-bin/lawformpr.pl?lnr=1994068
