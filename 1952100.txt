
   --------------------------------------------------------------------------

                       Lög um íslenskan ríkisborgararétt

                           1952 nr. 100 23. desember

   --------------------------------------------------------------------------

              1. gr. [Barn öðlast íslenskt ríkisfang við fæðingu:
                    1. ef móðir þess er íslenskur ríkisborgari,
   2. ef faðir þess er íslenskur ríkisborgari og kvæntur móðurinni. Þetta gildir
    þó ekki ef hjónin voru skilin að borði og sæng á getnaðartíma barnsins.
Barn, sem fundist hefur hér á landi, telst, þar til annað reynist sannara, vera
                          íslenskur ríkisborgari.]^1)
                             ^1)[2]L. 62/1998, 1. gr.
   2. gr. [Eignist ógift kona, sem er erlendur ríkisborgari, barn hér á landi
      öðlast það íslenskan ríkisborgararétt ef karlmaður, sem er íslenskur
                ríkisborgari, er faðir þess samkvæmt barnalögum.
 Eignist ógift kona, sem er erlendur ríkisborgari, barn erlendis með karlmanni
 sem er íslenskur ríkisborgari getur faðirinn, áður en barnið nær 18 ára aldri,
 óskað þess við dómsmálaráðuneytið að það öðlist íslenskan ríkisborgararétt, og
  skal hann hafa samráð við barnið hafi það náð 12 ára aldri. Leggi hann fram
   fullnægjandi gögn, að mati ráðuneytisins, um barnið og faðerni þess öðlast
     barnið íslenskan ríkisborgararétt við staðfestingu ráðuneytisins.]^1)
                             ^1)[3]L. 62/1998, 2. gr.
 [2. gr. a. [Erlent barn, sem ættleitt er af íslenskum ríkisborgara, með leyfi
  íslenskra stjórnvalda, öðlast íslenskt ríkisfang við ættleiðinguna ef það er
                                yngra en 12 ára.
  Erlent barn, yngra en 12 ára, sem ættleitt er af íslenskum ríkisborgara með
erlendri ákvörðun, sem íslensk stjórnvöld viðurkenna, öðlast íslenskt ríkisfang
       við staðfestingu dómsmálaráðuneytisins að ósk ættleiðanda.]^1)]^2)
                 ^1)[4]L. 62/1998, 3. gr. ^2)[5]L. 49/1982, 2. gr.
 3. gr. [Útlendingur, sem átt hefur lögheimili hér á landi samfleytt frá því að
   hann náði 16 ára aldri og að auki hefur búið hér áður eigi skemur en 5 ár
  samanlagt, öðlast íslenskt ríkisfang með því að tilkynna dómsmálaráðuneytinu
 skriflega þá ósk sína, eftir að hann hefur náð 21 árs aldri, en innan fullnaðs
23 ára aldurs. Eigi hann hvergi ríkisfang eða sanni, að hann muni missa erlends
ríkisfangs síns er hann öðlast íslenskt ríkisfang, getur hann gefið yfirlýsingu
þessa, þegar hann er fullra 18 ára, enda hafi hann, þegar yfirlýsingin er gefin,
 átt lögheimili hér á landi síðustu 5 árin og að auki búið hér áður eigi skemur
                             en 5 ár samanlagt.]^1)
 Eigi ríkið í ófriði, getur borgari í óvinaríki ekki öðlast íslenskt ríkisfang
samkvæmt þessari grein. Sama á við um þann, sem ekki á ríkisborgararétt í neinu
            ríki, en hefur síðast átt ríkisborgararétt í óvinaríki.
                             ^1)[6]L. 49/1982, 3. gr.
4. gr. Nú hefur einhver, sem öðlast hefur íslenskt ríkisfang við fæðingu og átt
hefur hér lögheimili til fullnaðs 18 ára aldurs, misst íslensks ríkisfangs síns,
og fær hann þá ríkisfangið að nýju, hafi hann átt hér lögheimili síðustu 2 árin,
       með því að tilkynna dómsmálaráðuneytinu skriflega þá ósk sína. ^1)
                             ^1)[7]L. 62/1998, 4. gr.
5. gr. [Fái einhver ríkisfang skv. 3. og 4. gr. öðlast jafnframt ógift börn hans
 undir 18 ára aldri ríkisfangið, hafi hann forsjá þeirra og þau eigi lögheimili
                                hér á landi.]^1)
                             ^1)[8]L. 62/1998, 5. gr.
  [5. gr. a. Dómsmálaráðherra er heimilt, að fenginni umsögn lögreglustjóra á
        dvalarstað umsækjanda og útlendingaeftirlits, að veita íslenskan
 ríkisborgararétt samkvæmt umsókn sem borin er fram af umsækjanda sjálfum, eða
     forsjármönnum hans hafi hann ekki náð 18 ára aldri, enda fullnægi hann
            eftirgreindum skilyrðum um búsetu, hegðun og framfærslu:
                                A. Búsetuskilyrði.
     1. Umsækjandi hafi átt hér lögheimili í sjö ár; ríkisborgari í einhverju
                 hinna Norðurlandanna þó einungis í fjögur ár.
       2. Umsækjandi, sem er í hjúskap eða staðfestri samvist með íslenskum
ríkisborgara, hafi átt hér lögheimili í þrjú ár frá giftingu/stofnun staðfestrar
  samvistar, enda hafi hinn íslenski maki haft íslenskan ríkisborgararétt ekki
                               skemur en fimm ár.
    3. Umsækjandi, sem býr í skráðri sambúð með íslenskum ríkisborgara og bæði
 eru ógift, hafi átt hér lögheimili í fimm ár frá skráningu sambúðarinnar, enda
 hafi hinn íslenski ríkisborgari haft ríkisborgararétt ekki skemur en fimm ár.
    4. Umsækjandi, sem á íslenskan ríkisborgara að öðru foreldri, hafi átt hér
lögheimili í tvö ár, enda hafi hið íslenska foreldri haft ríkisborgararétt ekki
                               skemur en fimm ár.
       5. Umsækjandi, sem verið hefur íslenskur ríkisborgari, en hefur gerst
           erlendur ríkisborgari, hafi átt hér lögheimili í eitt ár.
      6. Flóttamaður, sem fullnægir skilgreiningu í alþjóðasamningi um stöðu
 flóttamanna sem gerður var 28. júlí 1951, hafi átt hér lögheimili sem slíkur í
                                    fimm ár.
   7. Reglur þessar miðast við lögheimili og samfellda dvöl hér á landi. Heimilt
 er að víkja frá því skilyrði þótt dvöl umsækjanda hér hafi verið rofin allt að
  einu ári vegna tímabundinnar atvinnu eða af óviðráðanlegum ástæðum, svo sem
vegna veikinda nákomins ættingja, en þó allt að þremur árum vegna náms erlendis.
 Sá tími, sem umsækjandi hefur átt hér lögheimili og dvöl, verður þó að vera að
minnsta kosti jafnlangur þeim tíma sem hann verður samkvæmt áðurgreindum reglum
                                  að uppfylla.
                                B. Önnur skilyrði.
   1. Umsækjandi sé að áliti tveggja valinkunnra manna starfhæfur og vel kynntur
                          þar sem hann hefur dvalist.
   2. Umsækjandi geti framfleytt sér hérlendis með hliðsjón af þeim upplýsingum
  sem koma fram í umsókn og hafi ekki þegið framfærslustyrk frá sveitarfélagi
                              síðastliðin tvö ár.
   3. Umsækjandi hafi ekki sætt varðhalds- eða fangelsisrefsingu eða eigi ólokið
  máli í refsivörslukerfinu þar sem hann er grunaður eða sakaður um refsiverða
                                   háttsemi.
Dómsmálaráðherra er einnig heimilt að veita íslenskan ríkisborgararétt barni sem
 fætt er hér á landi og sannanlega hefur ekki öðlast annan ríkisborgararétt við
fæðingu og hefur ekki öðlast hann, eða átt rétt til að öðlast hann, þegar umsókn
um ríkisborgararétt er borin fram. Barnið skal hafa átt lögheimili og samfellda
            dvöl hér á landi frá fæðingu í að minnsta kosti þrjú ár.
 Um börn þeirra sem fá ríkisborgararétt samkvæmt þessari grein gilda ákvæði 5.
                       gr., nema öðruvísi sé ákveðið.]^1)
                             ^1)[9]L. 62/1998, 6. gr.
               6. gr. [Alþingi veitir ríkisborgararétt með lögum.
Áður en umsókn um ríkisborgararétt er lögð fyrir Alþingi skal dómsmálaráðuneytið
fá um hana umsögn lögreglustjóra á dvalarstað umsækjanda og útlendingaeftirlits.
Eigi sá börn sem ríkisborgararétt fær með lögum fer um þau eftir ákvæðum 5. gr.,
                     nema lögin láti öðruvísi um mælt.]^1)
                             ^1)[10]L. 62/1998, 7. gr.
                       7. gr. Íslensks ríkisfangs missir
       1. sá, sem hlýtur erlent ríkisfang samkvæmt umsókn sinni eða skýlausu
                                   samþykki,
     2. sá, sem hlýtur erlent ríkisfang með því að ganga í opinbera þjónustu í
                                   öðru ríki,
    3. ógift barn undir 18 ára aldri, sem verður erlendur ríkisborgari með þeim
    hætti, að foreldrar þess, sem hafa [forsjá]^1) þess, fá erlent ríkisfang
samkvæmt 1. eða 2. tölul. greinarinnar, eða foreldri, sem hefur eitt [forsjá]^1)
    barnsins eða ásamt hinu, sem ekki er íslenskur ríkisborgari, fær erlent
                      ríkisfang með fyrrnefndum hætti, ^2)
                ^1)[11]L. 62/1998, 8. gr. ^2)[12]L. 49/1982, 5. gr.
   8. gr. Íslenskur ríkisborgari, sem fæddur er erlendis og aldrei hefur átt
 lögheimili hér á landi né hefur dvalist hér í einhverju skyni, er af megi ráða
að hann vilji íslenskur ríkisborgari vera, missir íslensks ríkisfangs þá er hann
verður 22 ára. Þó getur forseti leyft, að hann haldi ríkisfangi sínu, ef um það
er sótt innan þess tíma. [Hann missir þó ekki íslensks ríkisfangs verði hann við
                            það ríkisfangslaus.]^1)
[Nú missir einhver íslensks ríkisfangs samkvæmt þessari grein og missa þá einnig
börn hans íslensks ríkisfangs, sem þau hafa öðlast á grundvelli ríkisfangs hans,
                   nema þau við það verði ríkisfangslaus.]^2)
                ^1)[13]L. 62/1998, 9. gr. ^2)[14]L. 49/1982, 6. gr.
  9. gr. Forsetinn getur leyst þann, sem orðinn er eða óskar að verða erlendur
ríkisborgari, undan þegnskyldu á Íslandi, enda sanni aðili, að hann verði innan
   ákveðins tíma erlendur ríkisborgari, ef hann er ekki þá þegar orðinn það.
 [Eigi verður þeim neitað um að verða leystur undan þegnskyldu, sem er erlendur
                   ríkisborgari og á lögheimili erlendis.]^1)
                             ^1)[15]L. 49/1982, 7. gr.
 [9. gr. a. Ákveða má með samningi við önnur ríki, að ákvæði 2. og 3. mgr. komi
 til framkvæmda. Orðið samningsríki í þessari grein á við það eða þau ríki, sem
                        slíkur samningur er gerður við.
   Íslenskur ríkisborgari, sem við fæðingu hefur einnig orðið ríkisborgari í
samningsríki, missir íslensks ríkisfangs er hann nær aldursmarki, sem ákveðið er
 í samningnum, og má ekki vera lægra en 19 ár og ekki hærra en 22 ár, hafi hann
               síðustu 5 árin átt lögheimili í því samningsríki.
Missi einhver ríkisfangs samkvæmt 2. mgr. missa einnig börn hans ríkisfangsins,
  ef þau leiða það af ríkisfangi hans, nema þau verði við það ríkisfangslaus.
Sá, sem misst hefur íslensks ríkisfangs samkvæmt þessari grein og hefur æ síðan
 verið ríkisborgari í samningsríki, öðlast ríkisfang að nýju, ef hann tilkynnir
  dómsmálaráðuneytinu skriflega þá ósk sína, enda hafi hann þá fengið að nýju
lögheimili hér á landi. Ákvæðin í 2. málsl. 4. gr. og í 5. gr. eiga hér við með
                             samsvarandi hætti.]^1)
                             ^1)[16]L. 49/1982, 8. gr.
[9. gr. b. Ákveða má, með samningi^1) við Danmörku, Finnland, Noreg og Svíþjóð,
 að eitt eða fleiri ákvæðanna í AC hér á eftir, skuli fá gildi. Orðin norrænt
  samningsríki í greininni eiga við það eða þau ríki, sem gerður er við slíkur
                                   samningur.
    A. Þegar beitt er 3. gr. skal meta lögheimili í norrænu samningsríki til 16
ára aldurs til jafns við lögheimili hér á landi. Þó skal sá, sem hlut á að máli,
   hafa átt lögheimili hér á landi síðustu 5 árin, þegar yfirlýsing er gefin.
   Þegar beitt er 4. gr. skal meta lögheimili í norrænu samningsríki til 12 ára
                  aldurs til jafns við lögheimili hér á landi.
   Þegar beitt er 8. gr. skal meta lögheimili í norrænu samningsríki í minnst 7
                    ár til jafns við lögheimili hér á landi.
                    B. Ríkisborgari í norrænu samningsríki, sem
       1. hefur öðlast ríkisborgararétt þar með öðrum hætti en með lögum eða
                               samsvarandi hætti,
                            2. hefur náð 18 ára aldri,
              3. hefur átt lögheimili hér á landi síðustu 7 árin, og
     4. hefur ekki á því tímabili verið dæmdur [í fangelsi]^2) eða til að sæta
   öryggisgæslu eða hælisvist samkvæmt ákvæðum almennra hegningarlaga, öðlast
 íslenskt ríkisfang með því að tilkynna dómsmálaráðherra skriflega þá ósk sína.
                          Ákvæði 5. gr. eiga hér við.
      C. Sá sem misst hefur íslensks ríkisfangs, og hefur síðan óslitið verið
    ríkisborgari í norrænu samningsríki, öðlast ríkisfang að nýju með því að
  tilkynna dómsmálaráðuneytinu skriflega þá ósk sína, enda hafi hann þá fengið
            lögheimili hér á landi. Ákvæði 5. gr. eiga hér við.]^3)
    ^1)Augl. B 468/2000. ^2)[17]L. 82/1998, 151. gr. ^3)[18]L. 49/1982, 9. gr.
  10. gr. Dómsmálaráðherra sker úr ágreiningi um það, hvort maður hafi öðlast
íslenskan ríkisborgararétt við setningu laga þessara eða fullnægi skilyrðum til
að öðlast íslenskan ríkisborgararétt með því að lýsa ósk sinni þar um. Skjóta má
                 úrskurði um þetta efni undir úrlausn dómstóla.
      Dómsmálaráðherra getur sett nánari reglur um framkvæmd laga þessara.
[Yfirlýsingu skv. 3. gr., 4. gr., 4. mgr. 9. gr. a og B- og C-lið 9. gr. b um að
 maður óski að verða íslenskur ríkisborgari getur aðeins sá aðili sjálfur gefið
                           en ekki forsjármaður.]^1)
  Þar sem eigi er annað ákveðið aldursmark í lögum þessum, skal þeim, sem náð
  hefur 18 ára aldri, heimilt að gefa yfirlýsingu um ríkisborgararétt samkvæmt
 lögum þessum, án tillits til þess, að hann er háður [forsjá]^1) annars manns.
                            ^1)[19]L. 62/1998, 10. gr.
11. gr. Barn undir 18 ára aldri, sem mundi hafa átt íslenskan ríkisborgararétt,
ef ákvæði 1. gr. 1. mgr. 2. tölul. hefðu verið í gildi fyrir gildistöku þessara
  laga, og ekki er eða hefur verið ríkisborgari í öðru landi, öðlast íslenskt
                       ríkisfang við gildistöku laganna.
Kona, sem samkvæmt áður gildandi löggjöf hefur misst íslensks ríkisfangs við það
        að giftast erlendum ríkisborgara eða við það að öðlast erlendan
 ríkisborgararétt, annaðhvort við hjónaband eða vegna þess að eiginmaður hennar
hefur öðlast erlendan ríkisborgararétt, en mundi hafa haldið íslensku ríkisfangi
    sínu, ef ákvæði þessara laga hefðu áður verið í gildi, getur endurheimt
 ríkisborgararétt sinn með því að tilkynna dómsmálaráðuneytinu skriflega þá ósk
       sína. Slíka tilkynningu skal þó bera fram fyrir 31. desember 1957.
 Kona, sem nær 22 ára aldri fyrir 1. janúar 1956 og hefur verið eða er gift er
 hún nær þeim aldri, missir ekki íslensks ríkisfangs samkvæmt 8. gr., 1. mgr.,
                             fyrr en í árslok 1956.
Nú flyst maður búferlum af landi héðan, sem orðinn er ríkisborgari í öðru landi,
 en hefur haldið íslensku ríkisfangi samkvæmt ákvæði 2. málsl. [20]5. gr. laga
 nr. 64 28. janúar 1935, og missir hann þá ekki íslensks ríkisfangs, nema hann
 eigi enn ríkisborgararétt í öðru landi og mundi missa eða hafa misst íslensks
 ríkisfangs samkvæmt ákvæðum 7. gr. þessara laga, ef þau hefðu áður haft gildi.
 Nú verða þær aðstæður fyrir hendi eftir gildistöku laga þessara, er nægja til
  þess að öðlast ríkisborgararétt eða varða missi hans, og skal þá fara eftir
               ákvæðum laga þessara eins og þau hefðu áður gilt.
 [Ákvæði til bráðabirgða. Barn sem fætt er eftir 1. júlí 1964 en fyrir 1. júlí
1982 og hefði öðlast íslenskt ríkisfang ef ákvæði 1. tölul. 1. mgr. 1. gr. laga
um íslenskan ríkisborgararétt, sbr. [21]lög nr. 49/1982, hefðu verið í gildi við
    fæðingu þess fær íslenskt ríkisfang er móðir þess gefur um það skriflega
    yfirlýsingu til dómsmálaráðuneytisins, enda hafi hún forsjá barnsins, sé
íslenskur ríkisborgari og barnið innan 18 ára aldurs. Barn þarf að lýsa samþykki
                        sínu svo að yfirlýsing sé gild.
Hafi barnið náð 18 ára aldri getur það gefið yfirlýsingu um að það óski eftir að
 framangreint ákvæði taki til sín, enda hafi móðir þess haft íslenskt ríkisfang
 frá fæðingu þess til 1. júlí 1982 og barnið fullnægir skilyrðum 8. gr. til að
                        vera íslenskur ríkisborgari.]^1)
                            ^1)[22]L. 62/1998, 11. gr.

References

   Visible links
   1. http://www.althingi.is/dba-bin/lawformpr.pl?lnr=1952100
   2. file:///altext/stjt/1998.062.html
   3. file:///altext/stjt/1998.062.html
   4. file:///altext/stjt/1998.062.html
   5. file:///altext/stjtnr.html#1982049?g2
   6. file:///altext/stjtnr.html#1982049?g3
   7. file:///altext/stjt/1998.062.html
   8. file:///altext/stjt/1998.062.html
   9. file:///altext/stjt/1998.062.html
  10. file:///altext/stjt/1998.062.html
  11. file:///altext/stjt/1998.062.html
  12. file:///altext/stjtnr.html#1982049?g5
  13. file:///altext/stjt/1998.062.html
  14. file:///altext/stjtnr.html#1982049?g6
  15. file:///altext/stjtnr.html#1982049?g7
  16. file:///altext/stjtnr.html#1982049?g8
  17. file:///altext/stjt/1998.082.html
  18. file:///altext/stjtnr.html#1982049?g9
  19. file:///altext/stjt/1998.062.html
  20. file:///altext/stjtnr.html#1935064?g5
  21. file:///altext/stjtnr.html#1982049
  22. file:///altext/stjt/1998.062.html
