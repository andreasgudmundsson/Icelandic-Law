
   --------------------------------------------------------------------------

                       Lög um íslenskan ríkisborgararétt

                           1952 nr. 100 23. desember

   --------------------------------------------------------------------------

 Tóku gildi 1. janúar 1953. Breytt með l. 49/1982 (tóku gildi 1. júlí 1982), l.
 62/1998 (tóku gildi 1. okt. 1998 nema ákvæði til bráðabirgða sem tók gildi 18.
 júní 1998), l. 82/1998 (tóku gildi 1. okt. 1998), [1]l. 96/2002 (tóku gildi 1.
  jan. 2003), l. 9/2003 (tóku gildi 1. júlí 2003), l. 81/2007 (tóku gildi 17.
apríl 2007 nema 3. tölul. c-liðar 5. gr. sem tók gildi 1. jan. 2009), l. 26/2009
 (tóku gildi 1. apríl 2009), l. 65/2010 (tóku gildi 27. júní 2010), l. 162/2010
     (tóku gildi 1. jan. 2011) og l. 126/2011 (tóku gildi 30. sept. 2011).

              [I. kafli. Ríkisborgararéttur við fæðingu o.fl.]^1)
                               ^1)L. 81/2007, 1. gr.
              1. gr. [Barn öðlast íslenskt ríkisfang við fæðingu:
                    1. ef móðir þess er íslenskur ríkisborgari,
   2. ef faðir þess er íslenskur ríkisborgari og kvæntur móðurinni. Þetta gildir
    þó ekki ef hjónin voru skilin að borði og sæng á getnaðartíma barnsins.
   [Ákvæði 2. tölul. 1. mgr. gildir einnig um foreldri barns sem getið er við
          tæknifrjóvgun, sbr. 1. málsl. 2. mgr. 6. gr. barnalaga.]^1)
Barn, sem fundist hefur hér á landi, telst, þar til annað reynist sannara, vera
                          íslenskur ríkisborgari.]^2)
                    ^1)L. 65/2010, 7. gr. ^2)L. 62/1998, 1. gr.
   2. gr. [Eignist ógift kona, sem er erlendur ríkisborgari, barn hér á landi
      öðlast það íslenskan ríkisborgararétt ef karlmaður, sem er íslenskur
                ríkisborgari, er faðir þess samkvæmt barnalögum.
 Eignist ógift kona, sem er erlendur ríkisborgari, barn erlendis með karlmanni
 sem er íslenskur ríkisborgari getur faðirinn, áður en barnið nær 18 ára aldri,
óskað þess við [ráðuneytið]^1) að það öðlist íslenskan ríkisborgararétt, og skal
     hann hafa samráð við barnið hafi það náð 12 ára aldri. Leggi hann fram
   fullnægjandi gögn, að mati ráðuneytisins, um barnið og faðerni þess öðlast
     barnið íslenskan ríkisborgararétt við staðfestingu ráðuneytisins.]^2)
   [Ákvæði þessarar greinar gildir einnig um foreldri barns sem getið er við
          tæknifrjóvgun, sbr. 2. málsl. 2. mgr. 6. gr. barnalaga.]^3)
[Gangi foreldrar barnsins í hjúskap öðlast barnið íslenskan ríkisborgararétt við
  hjúskapinn ef það hefur eigi gengið í hjúskap og er eigi fullra 18 ára.]^4)
     ^1)L. 126/2011, 26. gr. ^2)L. 62/1998, 2. gr. ^3)L. 65/2010, 8. gr. ^4)L.
                                81/2007, 2. gr.
 [2. gr. a. [Erlent barn, sem ættleitt er af íslenskum ríkisborgara, með leyfi
  íslenskra stjórnvalda, öðlast íslenskt ríkisfang við ættleiðinguna ef það er
                                yngra en 12 ára.
  Erlent barn, yngra en 12 ára, sem ættleitt er af íslenskum ríkisborgara með
erlendri ákvörðun, sem íslensk stjórnvöld viðurkenna, öðlast íslenskt ríkisfang
        við staðfestingu [ráðuneytisins]^1) að ósk ættleiðanda.]^2)]^3)
        ^1)L. 162/2010, 92. gr. ^2)L. 62/1998, 3. gr. ^3)L. 49/1982, 2. gr.
3. gr. [Útlendingur sem hefur átt hér lögheimili og haft hér samfellda dvöl frá
  því að hann náði 11 ára aldri, eða frá 13 ára aldri sé hann ríkisfangslaus,
öðlast íslenskan ríkisborgararétt með því að tilkynna [ráðuneytinu]^1) skriflega
 þá ósk sína eftir að hann hefur náð 18 ára aldri en áður en hann hefur náð 20
                                 ára aldri.]^2)
                   ^1)L. 162/2010, 92. gr. ^2)L. 9/2003, 1. gr.
4. gr. Nú hefur einhver, sem öðlast hefur íslenskt ríkisfang við fæðingu og átt
hefur hér lögheimili til fullnaðs 18 ára aldurs, misst íslensks ríkisfangs síns,
og fær hann þá ríkisfangið að nýju, hafi hann átt hér lögheimili síðustu 2 árin,
        með því að tilkynna [ráðuneytinu]^1) skriflega þá ósk sína. ^2)
                   ^1)L. 162/2010, 92. gr. ^2)L. 62/1998, 4. gr.
5. gr. [Fái einhver ríkisfang skv. 3. og 4. gr. öðlast jafnframt ógift börn hans
 undir 18 ára aldri ríkisfangið, hafi hann forsjá þeirra og þau eigi lögheimili
                                hér á landi.]^1)
                               ^1)L. 62/1998, 5. gr.
                               [5. gr. a. ^1)]^2)
                    ^1)L. 81/2007, 3. gr. ^2)L. 62/1998, 6. gr.

             [II. kafli. Veiting ríkisborgararéttar með lögum.]^1)
                               ^1)L. 81/2007, 4. gr.
               6. gr. [Alþingi veitir ríkisborgararétt með lögum.
Áður en umsókn um ríkisborgararétt er lögð fyrir Alþingi skal [ráðuneytið]^1) fá
            um hana umsögn lögreglustjóra á dvalarstað umsækjanda og
                           [Útlendingastofnunar].^2)
Eigi sá börn sem ríkisborgararétt fær með lögum fer um þau eftir ákvæðum 5. gr.,
                     nema lögin láti öðruvísi um mælt.]^3)
   ^1)L. 162/2010, 92. gr. Þar er vísað í 1. mgr. greinarinnar en augljóslega er
        átt við 2. mgr. ^2)[2]L. 96/2002, 59. gr. ^3)L. 62/1998, 7. gr.

      [III. kafli. Veiting ríkisborgararéttar með stjórnvaldsákvörðun.]^1)
                               ^1)L. 81/2007, 5. gr.
 [7. gr. Þrátt fyrir ákvæði 6. gr. er [ráðherra]^1) heimilt, að fenginni umsögn
 lögreglu og Útlendingastofnunar, að veita íslenskan ríkisborgararétt samkvæmt
umsókn sem borin er fram af umsækjanda sjálfum eða forsjármönnum hans hafi hann
        ekki náð 18 ára aldri, enda fullnægi hann skilyrðum 8. og 9. gr.
Heimild [ráðherra]^2) samkvæmt ákvæðum þessa kafla er bundin við þau mál þar sem
vafalaust er að umsækjandi uppfylli lögmælt skilyrði. Er [ráðherra]^2) þó ávallt
  heimilt að vísa umsókn um ríkisborgararétt til ákvörðunar Alþingis sem eftir
             atvikum veitir umsækjanda ríkisborgararétt með lögum.
 Ákvarðanir skv. 2. mgr. eru undanþegnar III.V. kafla [3]stjórnsýslulaga, nr.
                37/1993, og [4]upplýsingalögum, nr. 50/1996.]^3)
       ^1)L. 126/2011, 26. gr. ^2)L. 162/2010, 92. gr. ^3)L. 81/2007, 5. gr.
   [8. gr. Um veitingu íslensks ríkisborgararéttar skv. 1. mgr. 7. gr. gilda
                           eftirtalin búsetuskilyrði:
     1. Umsækjandi hafi verið hér búsettur í sjö ár; ríkisborgari í einhverju
                    Norðurlandanna þó einungis í fjögur ár.
    2. Umsækjandi, sem er í hjúskap ^1) með íslenskum ríkisborgara, hafi verið
   hér búsettur í þrjú ár frá giftingu ,^1) enda hafi hinn íslenski maki haft
               íslenskan ríkisborgararétt ekki skemur en fimm ár.
    3. Umsækjandi, sem býr í skráðri sambúð með íslenskum ríkisborgara og bæði
 eru ógift, hafi verið hér búsettur í fimm ár frá skráningu sambúðarinnar, enda
 hafi hinn íslenski ríkisborgari haft ríkisborgararétt ekki skemur en fimm ár.
   4. Umsækjandi, sem á íslenskan ríkisborgara að öðru foreldri, hafi verið hér
 búsettur í tvö ár, enda hafi hið íslenska foreldri haft ríkisborgararétt ekki
                               skemur en fimm ár.
   5. Umsækjandi, sem verið hefur íslenskur ríkisborgari en hefur gerst erlendur
                ríkisborgari, hafi verið hér búsettur í eitt ár.
      6. Flóttamaður, sem fullnægir skilgreiningu í alþjóðasamningi um stöðu
 flóttamanna sem gerður var 28. júlí 1951, hafi verið hér búsettur sem slíkur í
    fimm ár. Sama gildir um mann sem fengið hefur dvalarleyfi hér á landi af
                                mannúðarástæðum.
  Skilyrði 1. mgr. miðast við fasta búsetu og lögheimili og samfellda, löglega
dvöl hér á landi síðustu ár áður en umsókn er lögð fram. Heimilt er að víkja frá
 því skilyrði þótt dvöl umsækjanda hér hafi verið rofin allt að einu ári vegna
  tímabundinnar atvinnu eða af óviðráðanlegum ástæðum, svo sem vegna veikinda
 nákomins ættingja, en þó allt að þremur árum vegna náms erlendis. Sá tími, sem
umsækjandi hefur átt hér lögheimili og dvöl, verður þó að vera að minnsta kosti
 jafnlangur þeim tíma sem hann verður samkvæmt áðurgreindum reglum að uppfylla.
      Umsækjandi skal uppfylla skilyrði þess að fá búsetuleyfi útgefið af
 Útlendingastofnun. Umsækjandi skal jafnframt hafa slíkt leyfi þegar sótt er um
     íslenskan ríkisborgararétt nema hann sé undanþeginn skyldu til að hafa
                          dvalarleyfi hér á landi.]^2)
                    ^1)L. 65/2010, 9. gr. ^2)L. 81/2007, 5. gr.
  [9. gr. Um veitingu íslensks ríkisborgararéttar skv. 1. mgr. 7. gr. gilda að
                        öðru leyti eftirtalin skilyrði:
          1. Umsækjandi hafi sannað með fullnægjandi hætti hver hann sé.
         2. Umsækjandi sé starfhæfur og vel kynntur og leggi m.a. því til
      staðfestingar fram álit tveggja valinkunnra íslenskra ríkisborgara.
   3. Umsækjandi hafi staðist próf í íslensku samkvæmt kröfum sem [ráðherra]^1)
 setur í reglugerð.^2) Í reglugerð skal jafnframt mælt fyrir um undanþágur frá
 þessu skilyrði fyrir þá sem telja verður ósanngjarnt að gera þessa kröfu til.
  [Ráðherra getur falið Námsmatsstofnun eða öðrum sambærilegum aðila að annast
undirbúning og framkvæmd prófa og greiðist kostnaður vegna þessa með gjaldi sem
                             ráðherra ákveður.]^3)
   4. Árangurslaust fjárnám hafi ekki verið gert hjá umsækjanda sl. þrjú ár, bú
    hans tekið til gjaldþrotaskipta eða hann í vanskilum með skattgreiðslur.
          5. Umsækjandi geti framfleytt sér hérlendis og hafi ekki þegið
framfærslustyrk frá sveitarfélagi sl. þrjú ár. Er umsækjanda skylt að sýna fram
        á að hann hafi framfært sig með löglegum hætti hér á landi og er
[ráðuneytinu]^1) heimilt að afla skattframtala og gagna frá skattyfirvöldum því
                               til staðfestingar.
         6. Umsækjandi hafi ekki, hérlendis eða erlendis, sætt sektum eða
  fangelsisrefsingu eða eigi ólokið máli í refsivörslukerfinu þar sem hann er
grunaður eða sakaður um refsiverða háttsemi samkvæmt íslenskum lögum. Frá þessu
má þó víkja að liðnum fresti sem hér greinir, enda sé ekki um að ræða endurtekin
                                     brot:
   a. Veita má íslenskan ríkisborgararétt að liðnu einu ári frá því að brot var
                   framið sem sætti sekt lægri en 50.000 kr.
   b. Veita má íslenskan ríkisborgararétt að liðnum þremur árum frá því að brot
           var framið sem sætti sekt að fjárhæð 50.000 kr. eða hærri.
       c. Veita má íslenskan ríkisborgararétt að liðnum sex árum frá því að
                fangelsisrefsing í allt að 60 daga var afplánuð.
       d. Veita má íslenskan ríkisborgararétt að liðnum átta árum frá því að
              fangelsisrefsing í allt að sex mánuði var afplánuð.
       e. Veita má íslenskan ríkisborgararétt að liðnum tíu árum frá því að
                fangelsisrefsing í allt að eitt ár var afplánuð.
    f. Veita má íslenskan ríkisborgararétt að liðnum 14 árum frá því að lengri
   fangelsisrefsing en eitt ár var afplánuð. Hið sama gildir um öryggisgæslu.
         Þegar talið er að refsing sé úttekin með gæsluvarðhaldi, eða hún
skilorðsbundin að öllu leyti, reiknast tíminn samkvæmt þessum tölulið frá því að
  viðkomandi var látinn laus úr gæsluvarðhaldi eða skilorðsdómur kveðinn upp.
Veita má íslenskan ríkisborgararétt að liðnum þremur árum frá því að ákvörðun um
                   skilorðsbundna ákærufrestun var tilkynnt.
    Nú hefur ákvörðun um refsingu verið frestað skilorðsbundið og skal þá eftir
  atvikum miðað við skilyrði þau sem greinir í cf-liðum þessa töluliðar.]^4)
       ^1)L. 162/2010, 92. gr. ^2)Rg. 1129/2008. ^3)L. 26/2009, 1. gr. ^4)L.
                                81/2007, 5. gr.
  [10. gr. [Ráðherra]^1) er einnig heimilt að veita íslenskan ríkisborgararétt
      barni sem fætt er hér á landi og hefur sannanlega ekki öðlast annan
ríkisborgararétt við fæðingu og hefur ekki öðlast hann né átt rétt til að öðlast
   hann þegar umsókn um ríkisborgararétt er borin fram. Barnið skal hafa átt
lögheimili og samfellda dvöl hér á landi frá fæðingu í að minnsta kosti þrjú ár.
  Um börn þeirra sem fá ríkisborgararétt samkvæmt þessum kafla gilda ákvæði 5.
                       gr., nema öðruvísi sé ákveðið.]^2)
                   ^1)L. 162/2010, 92. gr. ^2)L. 81/2007, 5. gr.
[11. gr. Sektir eða fangelsi allt að einu ári liggur við því að veita íslenskum
       yfirvöldum rangar upplýsingar við umsókn um ríkisborgararétt.]^1)
                               ^1)L. 81/2007, 5. gr.

                         [IV. kafli. Önnur ákvæði.]^1)
                               ^1)L. 81/2007, 6. gr.
[12. gr.]^1) Íslenskur ríkisborgari, sem fæddur er erlendis og aldrei hefur átt
 lögheimili hér á landi né hefur dvalist hér í einhverju skyni, er af megi ráða
að hann vilji íslenskur ríkisborgari vera, missir íslensks ríkisfangs þá er hann
verður 22 ára. Þó getur [[ráðherra]^2) leyft, að hann haldi ríkisfangi sínu, ef
 um það er sótt innan þess tíma. [Hann missir þó ekki íslensks ríkisfangs verði
                        hann við það ríkisfangslaus.]^3)
[Nú missir einhver íslensks ríkisfangs samkvæmt þessari grein og missa þá einnig
börn hans íslensks ríkisfangs, sem þau hafa öðlast á grundvelli ríkisfangs hans,
                   nema þau við það verði ríkisfangslaus.]^4)
[[Ráðherra]^2) úrskurðar hvort fullnægt er skilyrði 1. mgr. um dvöl hér á landi
                til að halda ríkisfanginu, leiki á því vafi.]^5)
     ^1)L. 81/2007, 5. gr. ^2)L. 162/2010, 92. gr. ^3)L. 62/1998, 9. gr. ^4)L.
                      49/1982, 6. gr. ^5)L. 9/2003, 3. gr.
  [13. gr.]^1) [[Ráðherra]^2) getur leyst þann sem búsettur er erlendis og er
orðinn eða óskar að verða erlendur ríkisborgari undan íslensku ríkisfangi, enda
sanni aðili að hann verði innan ákveðins tíma erlendur ríkisborgari, ef hann er
  ekki þá þegar orðinn það. Eigi hann lögheimili hér á landi verður hann eigi
     leystur frá íslensku ríkisfangi nema sérstakar ástæður séu til að mati
                                 [ráðherra].^2)
  Eigi verður þeim neitað um að verða leystur undan ríkisfangi sem er erlendur
                   ríkisborgari og á lögheimili erlendis.]^3)
        ^1)L. 81/2007, 5. gr. ^2)L. 162/2010, 92. gr. ^3)L. 9/2003, 4. gr.
                                        ^1)
                               ^1)L. 81/2007, 5. gr.
   [[14. gr.]^1) Ákveða má, með samningi^2) við Danmörku, Finnland, Noreg og
 Svíþjóð, að eitt eða fleiri ákvæðanna í AC hér á eftir, skuli fá gildi. Orðin
 norrænt samningsríki í greininni eiga við það eða þau ríki, sem gerður er við
                               slíkur samningur.
    A. Þegar beitt er 3. gr. skal meta lögheimili í norrænu samningsríki til 16
ára aldurs til jafns við lögheimili hér á landi. Þó skal sá, sem hlut á að máli,
   hafa átt lögheimili hér á landi síðustu 5 árin, þegar yfirlýsing er gefin.
   Þegar beitt er 4. gr. skal meta lögheimili í norrænu samningsríki til 12 ára
                  aldurs til jafns við lögheimili hér á landi.
     Þegar beitt er [12. gr.]^3) skal meta lögheimili í norrænu samningsríki í
               minnst 7 ár til jafns við lögheimili hér á landi.
                    B. Ríkisborgari í norrænu samningsríki, sem
       1. hefur öðlast ríkisborgararétt þar með öðrum hætti en með lögum eða
                               samsvarandi hætti,
                            2. hefur náð 18 ára aldri,
              3. hefur átt lögheimili hér á landi síðustu 7 árin, og
     4. hefur ekki á því tímabili verið dæmdur [í fangelsi]^4) eða til að sæta
   öryggisgæslu eða hælisvist samkvæmt ákvæðum almennra hegningarlaga, öðlast
  íslenskt ríkisfang með því að tilkynna [ráðherra]^5) skriflega þá ósk sína.
                          Ákvæði 5. gr. eiga hér við.
      C. Sá sem misst hefur íslensks ríkisfangs, og hefur síðan óslitið verið
    ríkisborgari í norrænu samningsríki, öðlast ríkisfang að nýju með því að
   tilkynna [ráðuneytinu]^5) skriflega þá ósk sína, enda hafi hann þá fengið
            lögheimili hér á landi. Ákvæði 5. gr. eiga hér við.]^6)
      ^1)L. 81/2007, 5. gr. ^2)Augl. B 468/2000. ^3)L. 81/2007, 7. gr. ^4)L.
        82/1998, 151. gr. ^5)L. 162/2010, 92. gr. ^6)L. 49/1982, 9. gr.
 [15. gr.]^1) [Ráðherra]^2) sker úr ágreiningi um það, hvort maður hafi öðlast
íslenskan ríkisborgararétt við setningu laga þessara eða fullnægi skilyrðum til
að öðlast íslenskan ríkisborgararétt með því að lýsa ósk sinni þar um. Skjóta má
                 úrskurði um þetta efni undir úrlausn dómstóla.
       [Ráðherra]^2) getur sett nánari reglur um framkvæmd laga þessara.
[Yfirlýsingu skv. 3. gr., 4. gr. og B- og C-lið [14. gr.]^3) um að maður óski að
    verða íslenskur ríkisborgari getur aðeins sá aðili sjálfur gefið en ekki
                               forsjármaður.]^4)
  Þar sem eigi er annað ákveðið aldursmark í lögum þessum, skal þeim, sem náð
  hefur 18 ára aldri, heimilt að gefa yfirlýsingu um ríkisborgararétt samkvæmt
 lögum þessum, án tillits til þess, að hann er háður [forsjá]^5) annars manns.
     ^1)L. 81/2007, 5. gr. ^2)L. 162/2010, 92. gr. ^3)L. 81/2007, 7. gr. ^4)L.
                     9/2003, 6. gr. ^5)L. 62/1998, 10. gr.
[16. gr.]^1) [Barn sem er fætt eftir 1. júlí 1964 en fyrir 1. júlí 1982 og hefði
   öðlast íslenskan ríkisborgararétt ef ákvæði 1. tölul. 1. mgr. 1. gr. laga
    þessara, sbr. lög nr. 49/1982, hefði verið í gildi er það fæddist öðlast
 íslenskt ríkisfang með því að tilkynna [ráðuneytinu]^2) skriflega þá ósk sína,
  enda hafi móðir þess verið íslenskur ríkisborgari við fæðingu þess og til 1.
                                   júlí 1982.
  Sá sem óskar að öðlast íslenskt ríkisfang skv. 1. mgr. skal fullnægja ákvæði
    [12. gr.]^3) um lögheimili eða dvöl hér á landi fyrir 22 ára aldur.]^4)
     ^1)L. 81/2007, 5. gr. ^2)L. 162/2010, 92. gr. ^3)L. 81/2007, 7. gr. ^4)L.
                                 9/2003, 7. gr.
 [Ákvæði til bráðabirgða. Barn sem fætt er eftir 1. júlí 1964 en fyrir 1. júlí
1982 og hefði öðlast íslenskt ríkisfang ef ákvæði 1. tölul. 1. mgr. 1. gr. laga
  um íslenskan ríkisborgararétt, sbr. lög nr. 49/1982, hefðu verið í gildi við
    fæðingu þess fær íslenskt ríkisfang er móðir þess gefur um það skriflega
yfirlýsingu til [ráðuneytisins],^1) enda hafi hún forsjá barnsins, sé íslenskur
ríkisborgari og barnið innan 18 ára aldurs. Barn þarf að lýsa samþykki sínu svo
                             að yfirlýsing sé gild.
Hafi barnið náð 18 ára aldri getur það gefið yfirlýsingu um að það óski eftir að
 framangreint ákvæði taki til sín, enda hafi móðir þess haft íslenskt ríkisfang
frá fæðingu þess til 1. júlí 1982 og barnið fullnægir skilyrðum [12. gr.]^2) til
                        að vera íslenskur ríkisborgari.
 [Sá sem misst hefur íslensks ríkisfangs samkvæmt upphaflegum ákvæðum [5]7. gr.
 laga nr. 100/1952 en hefði haldið því ef greinin hefði verið fallin úr gildi á
  þeim tíma er hann missti íslenska ríkisfangið öðlast það að nýju með því að
tilkynna [ráðherra]^1) skriflega þá ósk sína fyrir 1. júlí 2007 enda fylgi henni
                    fullnægjandi gögn að mati ráðuneytisins.
     Sé viðkomandi háður forsjá annarra annast forsjáraðili tilkynninguna.
Eigi sá sem öðlast íslenskt ríkisfang samkvæmt þessu ákvæði ógift börn undir 18
 ára aldri sem hann hefur forsjá fyrir öðlast þau einnig ríkisfangið. Sé barnið
orðið 12 ára og hafi erlent ríkisfang skal barnið veita samþykki sitt til að fá
íslenskan ríkisborgararétt. Samþykkis skal þó ekki krafist sé barnið ófært um að
   veita það sökum andlegrar fötlunar eða annars sambærilegs ástands.]^3)]^4)
     ^1)L. 162/2010, 92. gr. ^2)L. 81/2007, 7. gr. ^3)L. 9/2003, brbákv. ^4)L.
                                62/1998, 11. gr.

References

   Visible links
   1. file://2002096.html
   2. file://2002096.html#g59
   3. file://1993037.html
   4. file://1996050.html
   5. file://1952100.html#g7
