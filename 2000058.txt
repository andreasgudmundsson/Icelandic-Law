                                    dálkum.

   --------------------------------------------------------------------------

                                Lög um yrkisrétt

                              2000 nr. 58 19. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 26. maí 2000. Breytt með l. 72/2003 (tóku gildi 10. apríl 2003) og l.
  37/2004 (tóku gildi 26. maí 2004; EES-samningurinn: XVII. viðauki tilskipun
                                   98/44/EB).

                            I. kafli. Almenn ákvæði.
1. gr. Aðili, sem hefur ræktað, eða uppgötvað og þróað, nýtt yrki (afbrigði eða
  stofn af plöntutegund) eða öðlast rétt hans, yrkishafi, getur samkvæmt lögum
 þessum öðlast einkarétt til hagnýtingar þess í atvinnuskyni. Réttur til yrkis
(yrkisréttur) er veittur á grundvelli umsóknar til yrkisréttarnefndar, sbr. 22.
                                      gr.
              Landbúnaðarráðherra fer með framkvæmd laga þessara.
 [1. gr. a. Lög þessi taka til yrkja allra ættkvísla og tegunda plantna, þ.m.t.
                        blendinga ættkvísla og tegunda.
     Í lögum þessum er hugtakið yrki notað um plöntuhópa sömu tegundar eða
 undirtegundar samkvæmt nákvæmustu þekktu flokkun grasafræðinnar sem, óháð því
    hvort öllum skilyrðum fyrir vernd samkvæmt lögunum er fullnægt, er unnt:
        a. að skilgreina með þeim einkennum sem birta tiltekna arfgerð eða
                             samsetningu arfgerða,
       b. að aðgreina frá öðrum flokkum plantna með að minnsta kosti einu af
                            fyrrnefndum einkennum og
    c. að líta á sem einingu með tilliti til möguleika til fjölgunar án þess að
                           einkenni þeirra breytist.
 Plöntuhópar samanstanda af heilum plöntum eða plöntuhlutum ef með hlutunum má
     rækta heilar plöntur, hvort tveggja í lögum þessum nefnt yrkishlutar.
  Birting eiginleika skv. a-lið 2. mgr. getur verið stöðug eða breytileg milli
  sams konar stofnþátta yrkis að því tilskildu að breytileiki ráðist einnig af
                       arfgerð eða samvali arfgerða.]^1)
                               ^1)L. 37/2004, 1. gr.
                     2. gr. [Yrkisrétt má veita ef yrki er:
    1. greinilega sérstætt, þ.e. ef unnt er að greina það með skýrum hætti frá
            öðrum yrkjum sem þekkt eru á umsóknardegi, sbr. 2. mgr.,
   2. nægilega einsleitt, þ.e. ef afgerandi einkenni þess eru nægilega einsleit
 með tilliti til þeirrar fjölbreytni sem búast má við miðað við fjölgunaraðferð
                                 hverju sinni,
        3. stöðugt, þ.e. ef einkenni þess sem máli skipta eru óbreytt eftir
   endurtekna fjölgun eða ef um er að ræða sérstaka fjölgunarhringrás við lok
                          hverrar slíkrar hringrásar,
   4. nýtt, þ.e. ef efniviður til fjölgunar þess eða uppskera af því hefur ekki
  á umsóknardegi yrkisréttar, með samþykki yrkishafa, verið selt eða boðið til
   sölu á almennum markaði ellegar með öðrum hætti framselt til hagnýtingar í
                                 atvinnuskyni:
                         a. hér á landi lengur en eitt ár,
       b. erlendis lengur en fjögur ár, þó í sex ár sé um tré eða vínvið að
                                   ræða.]^1)
Yrki telst þekkt ef það hefur verið selt eða boðið til sölu á almennum markaði,
er skráð á opinberum lista eða er almennt þekkt með öðrum hætti. Hafi yrki verið
    lýst í umsókn um yrkisrétt, einkaleyfisumsókn eða umsókn um skráningu á
 opinberum lista hér á landi eða í öðru ríki telst það þekkt frá umsóknardegi.
    Þetta gildir þó einungis hafi áðurnefndar umsóknir leitt til samþykktar.
                               ^1)L. 37/2004, 2. gr.

                               II. kafli. Umsókn.
     3. gr. Umsókn um skráningu í yrkisréttarskrá skal skila skriflega til
                              yrkisréttarnefndar.
Í yrkisumsókn skal vera lýsing á yrki og skal sérstaklega tekið fram hvað skilji
     það frá öðrum yrkjum. Í umsókn skal vera tillaga um heiti yrkis, nafn
 upphafsmanns yrkis og heimilisfang. Einnig skal þar greina nafn, kennitölu og
                            heimilisfang umsækjanda.
 Sé umsækjandi annar en upphafsmaður skal hann sýna fram á heimild sína til að
                              sækja um yrkisrétt.
Ef umsækjandi er ekki búsettur eða með aðsetur hér á landi eða í einhverju ríki
    sem er aðili að samningnum um Evrópska efnahagssvæðið [eða stofnsamningi
 Fríverslunarsamtaka Evrópu]^1) skal hann hafa umboðsaðila sem búsettur er eða
                           hefur aðsetur hér á landi.
Yrkisréttarnefnd getur krafist þess að umsækjandi veiti innan tilskilins frests
   nauðsynlegar upplýsingar til meðferðar á umsókn. Enn fremur getur nefndin
 krafist þess að umsækjandi leggi innan tilskilins frests fram gögn og efni til
                             rannsóknar skv. 9. gr.
                Umsækjandi skal greiða umsóknargjald 30.000 kr.
                              ^1)L. 72/2003, 34. gr.
  4. gr. Umsókn, sem telst fullnægjandi, skal þegar við móttöku færð í dagbók
  yrkisréttarnefndar og afrit umsóknar sent umsækjanda með áritun um færslu í
                                   dagbókina.
Dagbókin skal vera aðgengileg almenningi, þó ekki upplýsingar um línur sem mynda
 blendingsyrki og lýsing á þeim hafi umsækjandi óskað þess að þeim verði haldið
                                    leyndum.
5. gr. Veiti umsækjandi ekki þær upplýsingar eða leggi fram þau gögn og efni sem
yrkisréttarnefnd hefur krafist skv. 5. mgr. 3. gr. innan tilskilins frests getur
                        nefndin fellt umsókn úr dagbók.
  6. gr. Frá umsóknardegi hefur umsækjandi rétt til verndar yrkisins fram yfir
                   aðra sem síðar sækja um vernd á sama yrki.
 Óski umsækjandi þess getur yrkisréttarnefnd litið svo á að umsóknin hafi verið
   móttekin samtímis fyrstu umsókn um rétt til yrkis í einhverju aðildarríki
Alþjóðasambandsins um vernd nýrra yrkja (UPOV) hafi hún verið lögð inn á síðustu
tólf mánuðum fyrir umsóknardag hérlendis. [Tímabilið reiknast frá innlagnardegi
   fyrstu umsóknar og skal ekki telja umsóknardag til þess tímabils.]^1) Slík
 beiðni skal koma fram í umsókn og skal leggja fram sönnun fyrir móttöku fyrstu
umsóknarinnar innan þriggja mánaða frá umsóknardegi hérlendis. [Yrkishafi hefur
   frest í tvö ár frá því að forgangsréttartímabilinu lýkur eða sama tíma frá
höfnun eða afturköllun umsóknar hafi henni verið hafnað eða hún afturkölluð til
að láta yrkisréttarnefnd í té nauðsynlegar upplýsingar, skjöl eða efni sem þörf
              er á við rannsókn á umsókninni, sbr. III. kafla.]^1)
                               ^1)L. 37/2004, 3. gr.
  7. gr. Svo fljótt sem unnt er eftir að umsókn hefur verið færð í dagbók skal
 yrkisréttarnefnd láta fara fram bráðabirgðarannsókn á því hvort yrki fullnægi
                               skilyrðum verndar.
     Telji nefndin eftir þá rannsókn að skilyrðunum sé fullnægt birtir hún
tilkynningu um umsóknina í Lögbirtingablaði með áskorun til þeirra er hugsanlega
eiga hagsmuna að gæta um að andmæla skráningu yrkisins innan tilskilins frests.
Telji nefndin hins vegar skilyrðum ekki fullnægt skal umsækjanda veittur frestur
til athugasemda. Ef athugasemdir hans breyta fyrri niðurstöðu skal tilkynning um
                       umsóknina birt í Lögbirtingablaði.
8. gr. Ákveði yrkisréttarnefnd á grundvelli andmæla að afskrifa umsókn úr dagbók
    og hætta við rannsókn skal birta tilkynningu um það í Lögbirtingablaði.
  Yrkisréttarnefnd úrskurðar ekki í málum er varða rétt umsækjanda til yrkis.
Nefndin skal benda aðilum á að bera megi ágreining undir dómstóla. Sé nefndinni
          tilkynnt um málshöfðun skal árita umsóknina þar að lútandi.

                       III. kafli. Rannsókn og skráning.
 9. gr. Áður en yrki getur öðlast vernd, sbr. þó 21. gr., skal yrkisréttarnefnd
ganga úr skugga um það, með sérstakri rannsókn ef þörf krefur, að yrkið fullnægi
    skilyrðum fyrir vernd, sbr. 2. gr., og hvort það búi yfir þeim sérstöku
                     eiginleikum sem nefndir eru í umsókn.
  Heimilt er að krefja umsækjanda um greiðslu vegna kostnaðar nefndarinnar af
  rannsókn skv. 1. mgr. Slík greiðsla umsækjanda skal þó aldrei vera hærri en
                                   30.000 kr.
10. gr. Teljist yrki fullnægja skilyrðum fyrir vernd skal yrkisréttarnefnd skrá
          það í yrkisréttarskrá með samþykktu yrkisheiti, sbr. 11. gr.
     Yrkisréttarnefnd getur hafnað að skrá yrki verði umsækjandi eigi innan
tilskilins frests við áskorun nefndarinnar um að gera tillögu um heiti yrkis eða
tillögu um nýtt heiti þess telji nefndin fyrirhugað heiti ekki fullnægja settum
                                   skilyrðum.
Hafi mál verið höfðað fyrir dómstólum, sbr. 2. mgr. 8. gr., skal færa athugasemd
                           um það í yrkisréttarskrá.
 11. gr. Yrki skal auðkenna með samþykktu yrkisheiti og skal heitið haldast og
      yrkið auðkennt með því, einnig þegar það nýtur ekki lengur verndar.
Ekki er heimilt að nota eingöngu tölustafi sem heiti nema það sé viðtekin venja
    við að auðkenna yrki af þeirri tegund er um ræðir. Heitið skal ekki vera
 villandi eða til þess fallið að valda ruglingi um einkenni eða gildi yrkisins,
 hvert það sé eða um það hver yrkishafinn sé. Það skal frábrugðið öllum heitum
             sem þegar auðkenna yrki af sömu eða náskyldri tegund.
                  Í tengslum við yrkisheitið má nota aukheiti.
Í sérstökum tilvikum getur yrkisréttarnefnd að beiðni yrkishafa heimilað að yrki
                sé gefið annað heiti en upphaflega var samþykkt.
      Landbúnaðarráðherra er heimilt að setja nánari reglur um yrkisheiti.
 12. gr. Þegar yrkisréttarnefnd hefur skráð yrki gefur hún út yrkisréttarskjal
  sem afhent skal umsækjanda gegn greiðslu 3.000 kr. skráningargjalds. Skjalið
gildir í eitt ár en framlengja má gildistíma þess um eitt ár í senn í allt að 25
                                     árum.
     Vernd samkvæmt yrkisréttarskjali framlengist með greiðslu árgjalds til
      yrkisréttarnefndar. Árgjald fellur í gjalddaga á sama mánaðardegi og
yrkisréttarskjal var gefið út á. Árgjald fyrir hvert ár frá 1. gjaldári til 10.
gjaldárs er 3.000 kr. Gjald fyrir hvert ár frá 11. ári til 25. árs er 6.000 kr.
           Gjald fyrir hvert ár frá 26. ári til 30. árs er 9.000 kr.
   Þrátt fyrir ákvæði 1. mgr. getur landbúnaðarráðherra sett reglur um lengri
  gildistíma yrkisréttarskjals tiltekinna tegunda og ættkvísla þannig að yrki
                         njóti verndar allt að 30 árum.
         Tilkynningu um skráningu yrkis skal birta í Lögbirtingablaði.
    13. gr. Eftir skráningu getur yrkisréttarnefnd haft eftirlit með því að
 yrkishafi haldi yrkinu nægilega vel við. Innan þess frests sem nefndin ákveður
skal yrkishafi í þessu skyni láta henni í té nauðsynlegan efnivið til fjölgunar
                                     yrkis.
   14. gr. Yrkisréttarnefnd skal ógilda veitingu yrkisréttar ef í ljós kemur:
   1. að yrki fullnægði ekki á skráningardegi skilyrðum 1. og 4. tölul. 1. mgr.
                     2. gr. um að vera sérstætt og nýtt eða
     2. að í þeim tilvikum er veiting yrkisréttar byggist að verulegu leyti á
upplýsingum og skjölum sem yrkishafi lét í té hafi skilyrðum 2. og 3. tölul. 1.
mgr. 2. gr., um að yrki væri nægilega einsleitt og stöðugt, ekki verið fullnægt
                               á skráningardegi,
     [3. að yrkisréttur hefur verið veittur þeim sem ekki á rétt til hans nema
               hann sé yfirfærður til þess sem á slíkan rétt.]^1)
          Yrkisréttarnefnd getur fellt yrki úr yrkisréttarskránni ef:
                1. yrkishafi fer skriflega fram á það við nefndina,
                        2. árgjald hefur ekki verið greitt,
   3. yrki fullnægir ekki lengur skilyrðum 2. og 3. tölul. 1. mgr. 2. gr. um að
                     vera nægilega einsleitt og stöðugt eða
   4. yrkishafi verður ekki fyrir lok tilskilins frests við áskorun nefndarinnar
                                     um að:
       a. láta nefndinni í té nauðsynlegan efnivið til fjölgunar þess vegna
                         eftirlits eftir skráningu eða
   b. gera tillögu um nýtt heiti yrkis hafi nefndin eftir skráningu þess komist
      að þeirri niðurstöðu að samþykkt heiti sé ekki í samræmi við reglur
                              landbúnaðarráðherra.
 Yrki skal fellt úr yrkisréttarskránni tveimur mánuðum eftir að yrkishafa hefur
 verið tilkynnt ákvörðun yrkisréttarnefndar á sannanlegan hátt nema hann höfði
                            mál fyrir lok frestsins.
                               ^1)L. 37/2004, 4. gr.
15. gr. Hafi yrki verið fellt úr yrkisréttarskrá verður það eigi skráð að nýju.
 Yrkisréttarnefnd skal birta tilkynningu þar um í Lögbirtingablaði og tilgreina
                                    ástæður.

                            IV. kafli. Yrkisréttur.
  16. gr. [Yrkisréttur nær til þess yrkis sem skráð er samkvæmt lögum þessum.
                         Yrkisréttur gildir einnig um:
      a. yrki sem eru í öllum aðalatriðum komin af vernduðu yrki, enda sé hið
          verndaða yrki ekki sjálft komið af öðru í öllum aðalatriðum,
     b. yrki sem ekki verða með vissu greind frá verndaða yrkinu skv. 2. gr.,
    c. yrki sem ekki er unnt að framleiða nema með endurtekinni notkun verndaða
                                   yrkisins.
 Yrki telst í skilningi a-liðar 1. mgr. komið af öðru yrki í öllum aðalatriðum
                                     þegar:
      a. það er mestmegnis komið af upphafsyrkinu, eða af yrki sem sjálft er
 mestmegnis komið af upphafsyrkinu, og heldur þeim megineinkennum sem ráðast af
               arfgerð eða samsetningu arfgerða upphafsyrkisins,
           b. það verður með vissu greint frá upphafsyrkinu skv. 2. gr.,
    c. það samsvarar, að frátöldum þeim mismun sem felst í aðgerðinni við að fá
    það fram, upphafsyrkinu í þeim megineinkennum sem ráðast af arfgerð eða
                     samsetningu arfgerða upphafsyrkisins.
Í reglugerð er heimilt að tilgreina mögulegar leiðir til að fá fram yrki skv. 1.
                                 og 2. mgr.]^1)
                               ^1)L. 37/2004, 5. gr.
    17. gr. [Yrkisréttur felur í sér að aðrir en yrkishafi mega ekki án hans
     samþykkis nýta stofnþætti yrkis eða uppskeru af hinu verndaða yrki með
                              eftirfarandi hætti:
                             a. framleiða eða fjölga,
                            b. undirbúa til fjölgunar,
                                c. bjóða til sölu,
                            d. markaðssetja eða selja,
                                   e. flytja út,
                                  f. flytja inn,
              g. safna birgðum í þeim tilgangi sem greinir í af-lið.
     Ákvæði 1. mgr. gildir aðeins um uppskeru af yrki sem fengist hefur með
         hagnýtingu á efniviði til fjölgunar þess hafi yrkishafi ekki:
                           a. heimilað þá hagnýtingu og
                  b. haft tök á að nýta réttindi sín skv. 1. mgr.
Heimilt er að kveða á um í reglugerð að í sérstökum tilvikum geti ákvæði 1. mgr.
     einnig átt við um afurðir sem fengnar eru beint úr uppskeru annarra en
 yrkishafa. Það á þó aðeins við að afurðirnar hafi verið fengnar með óheimilli
 notkun á hinu verndaða yrki, enda hafi rétthafinn ekki með góðu móti átt þess
   kost að neyta réttar síns. Að svo miklu leyti sem ákvæði 1. mgr. gilda um
 afurðir sem fengnar eru beint úr uppskeru hins verndaða yrkis skulu þær einnig
                  teljast til uppskeru samkvæmt lögum þessum.
   Beiting yrkisréttar má ekki brjóta í bága við ákvæði sem sett hafa verið á
 grundvelli almannaheilla, siðferðis eða almannaöryggis, til verndar heilsu og
 lífi manna, dýra og plantna, vegna umhverfisverndar, verndar hugverkaréttar í
       iðnaði eða viðskiptum, eða til að tryggja samkeppni í verslun eða
 landbúnaðarframleiðslu. Ákvæði þessarar málsgreinar skerða ekki rétt bænda sem
                        kveðið er á um í 18. gr. a.]^1)
                               ^1)L. 37/2004, 6. gr.
[17. gr. a. Yrkishafi getur bundið samþykki sitt fyrir nýtingu yrkis skilyrðum,
              þar á meðal um greiðslu hæfilegs nytjaleyfisgjalds.
 Sá sem í atvinnuskyni fjölgar yrki, selur efnivið til fjölgunar þess eða nýtir
    yrki með öðrum hætti skal veita yrkishafa nauðsynlegar upplýsingar vegna
                          innheimtu nytjaleyfisgjalds.
 Þau skilyrði sem yrkishafi setur skv. 1. mgr., m.a. um gjaldtöku, skulu aðeins
eiga við um þá notkun og það framboð sem getur í 1. mgr. 17. gr. Skilyrðin skulu
      vera sanngjörn og allir framleiðendur njóta sambærilegra kjara.]^1)
                               ^1)L. 37/2004, 7. gr.
                       18. gr. Undanþegin yrkisrétti er:
                1. notkun í einkaþágu sem tengist ekki viðskiptum,
                              2. notkun í tilraunum,
   3. [notkun til kynbóta, þ.e. til að þróa ný yrki og, nema þegar ákvæði 1. og
2. mgr. 16. gr. eiga við, notkun sem um getur í 1. mgr. 17. gr. þegar um slík ný
                              yrki er að ræða],^1)
     4. notkun á efniviði ^1) yrkis sem yrkishafi, eða einhver í umboði hans,
 hefur markaðssett á Evrópska efnahagssvæðinu [eða í aðildarríki stofnsamnings
      Fríverslunarsamtaka Evrópu],^2) svo fremi notkunin feli ekki í sér:
                          a. frekari fjölgun yrkisins eða
   b. útflutning á efniviði til fjölgunar yrkisins til lands þar sem yrkisvernd
nær ekki til þeirrar ættkvíslar eða tegundar sem yrkið er af, nema um sé að ræða
                             útflutning til neyslu.
                        [Efniviður skv. 1. mgr. merkir:
    a. hvers kyns efnivið til fjölgunar, þ.m.t. heilar plöntur og plöntuhluta,
                                   b. uppskeru,
               c. allar afurðir sem unnar eru beint úr uppskeru.]^1)
                   ^1)L. 37/2004, 8. gr. ^2)L. 72/2003, 35. gr.
[18. gr. a. Til að vernda landbúnaðarframleiðslu er bændum heimilt, þrátt fyrir
ákvæði 1. mgr. 17. gr., að nota uppskeru af eigin landi til ræktunar á yrkjum af
  tilgreindum tegundum á eigin landi enda sé ekki um að ræða blendingsyrki eða
samsett yrki. Með eigin landi er bæði átt við eignarland og land sem bændur hafa
umráð yfir til búsetu og landbúnaðar og annars konar ræktunar samkvæmt samningum
                               við landeigendur.
  Landbúnaðarráðherra ákveður í reglugerð hvaða tegundir falla undir ákvæði 1.
                          mgr. og með hvaða skilyrðum.
  Óheimilt er að krefja bændur um nytjaleyfisgjald fyrir nýtingu yrkis skv. 1.
mgr. ef framleiðsla þeirra á nytjajurtum skv. 2. mgr. fer fram á landi sem ekki
 getur gefið af sér meira en 92 tonna uppskeru af korntegundum en magn annarra
    nytjajurta miðast við sömu stærð lands. Öðrum bændum er skylt að greiða
  yrkishafa nytjaleyfisgjald en landbúnaðarráðherra getur ákveðið að það skuli
  vera lægra en greitt er á sama svæði fyrir hagnýtingu fjölgunarefnis af sama
                                     yrki.
     Landbúnaðarráðherra setur í reglugerð nánari reglur um framkvæmd þessa
                                  ákvæðis.]^1)
                               ^1)L. 37/2004, 9. gr.
   19. gr. Yrkisréttarnefnd skal samkvæmt beiðni kanna hvort þau skilyrði sem
 yrkishafi hefur sett fyrir samþykki sínu skv. [1. mgr. 17. gr. a samræmist 3.
                             mgr. sömu greinar].^1)
                              ^1)L. 37/2004, 10. gr.
 20. gr. [Hafi yrkishafi ekki tryggt nægilegt framboð af efniviði til fjölgunar
verndaðs yrkis hér á landi á sanngjörnum kjörum og í þeim mæli og með þeim hætti
sem nauðsynlegt er til að tryggja matvælaframleiðslu í landinu og aðra mikilvæga
  almannahagsmuni getur sá sem vill hagnýta yrkið farið fram á nauðungarleyfi,
    fyrir dómstólum, svo framarlega sem ekki eru haldbær rök fyrir vanrækslu
                                   yrkishafa.
 Einkaleyfishafi sem ekki getur nýtt uppfinningu sína án þess að brjóta á eldri
   yrkisrétti getur gegn sanngjörnu gjaldi farið fram á nauðungarleyfi til að
  hagnýta verndaða yrkið. Nauðungarleyfi skal aðeins veita ef einkaleyfishafi
   sýnir fram á að uppfinningin sem tekur til yrkisins sé tæknilega mikilvægt
  framfaraspor og hafi verulegan ábata í för með sér í samanburði við verndaða
                                     yrkið.
Hafi yrkishafi fengið nauðungarleyfi til að nýta einkaleyfisverndaða uppfinningu
skv. 1. mgr. [4]46. gr. a laga um einkaleyfi, nr. 17/1991, hefur einkaleyfishafi
 rétt á að fá nauðungarleyfi með sanngjörnum skilmálum til að hagnýta verndaða
                                     yrkið.
Ákvæði [5]49. og [6]50. gr. laga um einkaleyfi, nr. 17/1991, gilda eftir því sem
við á um nauðungarleyfi samkvæmt þessari grein. Dómstóll getur skyldað yrkishafa
       til að leggja fram nauðsynlegan efnivið til fjölgunar yrkisins til
                            nauðungarleyfishafa.]^1)
                              ^1)L. 37/2004, 11. gr.
 21. gr. Frá umsóknardegi til skráningar í yrkisréttarskrá getur yrkishafi sett
 skilyrði skv. [1. mgr. 17. gr. a],^1) enda tilkynni hann yrkisréttarnefnd það.
  Tímabil verndar skv. 12. gr. gildir þá frá skráningu þeirrar tilkynningar í
      dagbók yrkisréttarnefndar. Ákvæði 11. og 20. gr. gilda á sama hátt á
                                 umsóknartíma.
  Ef ræktandi greiðir nytjaleyfisgjald áður en umsókn er afgreidd skal gjaldið
lagt inn á geymslufjárreikning á nafni yrkishafa. Fjárhæðin verður laus sé yrkið
          skráð. Ef umsókn er hafnað skal hún endurgreidd með vöxtum.
  Sé umsókn um vernd yrkis dregin til baka eða henni hafnað eru afnot yrkisins
 öllum frjáls til fjölgunar. Ræktandi, sem hefur notað yrkið á umsóknartímanum,
                 fær sömu stöðu og við notkun óverndaðs yrkis.
                              ^1)L. 37/2004, 12. gr.

                              V. kafli. Stjórnun.
22. gr. Landbúnaðarráðherra skipar yrkisréttarnefnd til fjögurra ára sem annast
                   skal framkvæmd II.IV. kafla laga þessara.
    Nefndin skal skipuð fæst þremur mönnum og flest fimm mönnum. Minnst einn
   nefndarmanna skal hafa þekkingu á ræktun og kynbótum nytjaplantna og annar
                           þekkingu á hugverkarétti.
  23. gr. Ákvarðanir yrkisréttarnefndar á grundvelli II.IV. kafla verða ekki
                      bornar undir aðra stjórnsýsluaðila.
  24. gr. [Hafi yrkishafi hvorki búsetu eða aðsetur hér á landi, í ríki sem er
  aðili að samningnum um Evrópska efnahagssvæðið eða aðildarríki stofnsamnings
 Fríverslunarsamtaka Evrópu er unnt að beina erindum til umboðsmanns hans.]^1)
 Náist ekki til yrkishafa eða umboðsmanns hans skal fara eftir lögum um meðferð
 einkamála og lögum um birtingu laga og stjórnvaldaerinda, eftir því sem við á.
                              ^1)L. 72/2003, 36. gr.
25. gr. Sá sem af ásetningi skerðir yrkisrétt samkvæmt lögum þessum eða reglum á
                      grundvelli þeirra skal sæta sektum.
    Nú er brotið framið af lögaðila og er þá heimilt að dæma hann í fésekt.
 26. gr. Sá sem af ásetningi eða gáleysi skerðir yrkisrétt skal greiða hæfilegt
  endurgjald fyrir hagnýtingu yrkis og að auki skaðabætur fyrir annað tjón sem
                      skerðingin hefur haft í för með sér.

                          VI. kafli. Gildistaka o.fl.
27. gr. Landbúnaðarráðherra getur með reglugerð sett nánari ákvæði um framkvæmd
                                 laga þessara.
                     28. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=2000058
   2. http://www.althingi.is/dba-bin/ferill.pl?ltg=125&mnr=527
   3. http://www.althingi.is/altext/125/s/0828.html
   4. file://1991017.html#g46a
   5. file://1991017.html#g49
   6. file://1991017.html#g50
