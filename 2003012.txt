                                    dálkum.

   --------------------------------------------------------------------------

           Lög um heimild til samninga um álverksmiðju í Reyðarfirði

                              2003 nr. 12 11. mars

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 12. mars 2003. Breytt með [4]l. 129/2004 (taka gildi 31. des. 2005).

                                1. gr. Heimild.
        Iðnaðarráðherra er veitt heimild til að gera samninga fyrir hönd
ríkisstjórnarinnar innan ramma þessara laga við Alcoa Incorporated, Fjarðaál sf.
      (félagið) og stofnendur þess, Alcoa á Íslandi ehf. og Reyðarál ehf.
  (eigendurnir), um að reisa og reka álverksmiðju og tengd mannvirki á Íslandi
                                  (verkefnið).
Samningarnir skulu kveða á um þær skuldbindingar af hálfu ríkisins, Alcoa Inc.,
 félagsins og eigenda þess sem kunna að þykja nauðsynlegar og viðeigandi fyrir
 félagið, eigendurna og starfsemina, þ.m.t. framkvæmd á ákvæðum laga þessara. Í
 slíkum samningum skal ákveðið hversu lengi ákvæði þeirra skuli gilda og skulu
           þau eigi gilda skemur en í 20 ár frá stofnun Fjarðaáls sf.
      Fjárfestingarsamningur sá sem iðnaðarráðherra undirritar fyrir hönd
ríkisstjórnarinnar samkvæmt lögum þessum um meginatriði verkefnisins skal birtur
                           í B-deild Stjórnartíðinda.
    Starfsemi félagsins og eigendanna skal vera í samræmi við íslensk lög og
            reglugerðir eins og nánar er kveðið á um í lögum þessum.
                               2. gr. Verkefnið.
Verkefnið, sem lög þessi taka til, felur í sér að félagið byggir álverksmiðju í
 Reyðarfirði í Fjarðabyggð til framleiðslu á áli og aðstöðu sem tengist slíkri
framleiðslu og skyldri starfsemi, þ.m.t. bygging hafnarmannvirkja eins og nánar
 verður um samið í fjárfestingarsamningi sem gerður verður innan ramma þessara
  laga milli iðnaðarráðherra og félagsins og hafnarsamningi milli hafnarsjóðs
 Fjarðabyggðar og félagsins. Álverksmiðjan er hönnuð til framleiðslu á allt að
                          322.000 tonnum af áli á ári.
                      3. gr. Ábyrgðir ríkisstjórnarinnar.
Í tengslum við framkvæmd verkefnisins skv. 2. gr. er ríkisstjórninni heimilt að
        tryggja efndir af hálfu Fjarðabyggðar eins og þær eru ákveðnar í
 fjárfestingarsamningi, auk efnda hafnarsjóðs Fjarðabyggðar eins og kveðið er á
                              um í hafnarsamningi.
                          4. gr. Undanþágur frá lögum.
 Eigendurnir skulu undanþegnir ákvæðum 2. mgr. [5]42. gr. laga nr. 138/1994, um
einkahlutafélög, um að minnst helmingur stjórnarmanna skuli vera búsettur hér á
                                     landi.
 Félagið og eigendurnir skulu undanþegnir ákvæðum 2. og 4. tölul. 1. mgr. [6]1.
   gr. laga nr. 19/1966, um eignarrétt og afnotarétt fasteigna, sem setja þau
 skilyrði að eigendur sameignarfélags skuli allir vera íslenskir ríkisborgarar
            eða með lögheimili á Íslandi samfellt í a.m.k. fimm ár.
  Félagið skal undanþegið ákvæðum [7]laga nr. 48/1994, um brunatryggingar, eða
   ákvæðum síðari laga um sameiginlega skyldutryggingu húseigna, enda tryggi
  félagið eignir sínar með öðrum hætti sem telst venjulegur og viðtekinn er í
 álframleiðslu. Ákvæði [8]laga nr. 55/1992, um Viðlagatryggingu Íslands, skulu
ekki eiga við félagið. Félagið skal viðhalda viðlagatryggingu sem er venjuleg og
                           viðtekin í álframleiðslu.
Þrátt fyrir ákvæði [9]laga nr. 62/1973, um jöfnun flutningskostnaðar á sementi,
 skal ekki leggja flutningsjöfnunargjald á sement sem flutt er til landsins eða
framleitt innan lands og notað er til byggingarframkvæmda við Kárahnjúkavirkjun
      og álverksmiðju í Reyðarfirði. Flutningsjöfnunarsjóður greiðir ekki
                  flutningskostnað á sementi til þeirra nota.
                  5. gr. Fyrirtækjafyrirkomulag og eignarhald.
     Í fjárfestingarsamningi er heimilt að semja um fyrirtækjafyrirkomulag
dótturfélaga Alcoa Inc. á Íslandi og tilteknar takmarkanir í því efni. Jafnframt
 er heimilt að semja um tilteknar skyldur og kvaðir hvað varðar starfsemina og
  eignarhald á félaginu og félögum eigendanna, svo og framsal eignarréttar og
                                     hluta.
                              6. gr. Skattlagning.
 Félagið og eigendurnir skulu greiða skatta og önnur opinber gjöld, sem almennt
  eru lögð á hér á landi, eftir þeim reglum sem um þau gilda samkvæmt lögum á
    hverjum tíma, nema að því leyti sem á annan veg er mælt í lögum þessum:
   1. Þrátt fyrir breytingar, sem síðar kunna að verða á [10]lögum nr. 75/1981,
 um tekjuskatt og eignarskatt, með áorðnum breytingum, skulu eigendurnir greiða
                  18% tekjuskatt með eftirfarandi sérákvæðum:
    a. Ef tekjuskattshlutfall á félög með takmarkaðri ábyrgð, sbr. 1. tölul. 1.
  mgr. [11]2. gr. laga nr. 75/1981, er lægra en 18% á þeim degi sem afhending
     raforku fer fram að fullu skal það hlutfall gilda um eigendurna. Verði
  tekjuskattshlutfallið hækkað að nýju skal það gilda um eigendurna en skal þó
                           aldrei vera hærra en 18%.
      b. Félaginu skal heimilt að draga frá skattskyldum tekjum á hverju ári
 eftirstöðvar rekstrartapa frá síðustu níu almanaksárum með þeim skilyrðum sem
    fram koma í 8. tölul. 1. mgr. [12]31. gr. laga nr. 75/1981. Ef íslenskum
 fyrirtækjum verður heimilað að draga eftirstöðvar rekstrartapa fleiri ára frá
 skattskyldum tekjum þar til afhending raforku fer fram að fullu skal það sama
 gilda um félagið. Verði árunum fækkað síðar skal það sama gilda um félagið, þó
þannig að því skal ávallt heimilt að draga frá skattskyldum tekjum eftirstöðvar
                     rekstrartapa síðustu níu almanaksára.
    c. Fastafjármunir vegna byggingar álverksmiðjunnar skulu teljast byggingar,
vélar og tæki í ákveðnum hlutföllum sem samið verður um. Fastafjármunir, sem að
   öðru leyti er aflað vegna viðhalds eða endurbóta á álverksmiðjunni, skulu
 flokkaðir í samræmi við [13]32. og [14]38. gr. laga nr. 75/1981. Fyrningu skal
                hagað í samræmi við 4. tölul. þessarar greinar.
    2. Eigendurnir skulu undanþegnir eignarskatti skv. 1. mgr. [15]84. gr. laga
                                  nr. 75/1981.
   3. Félagið skal undanþegið iðnaðarmálagjaldi samkvæmt [16]lögum nr. 134/1993,
um iðnaðarmálagjald, með áorðnum breytingum, og markaðsgjaldi samkvæmt [17]lögum
   nr. 160/2002, um útflutningsaðstoð, sem og sköttum eða gjöldum sömu eða að
 verulegu leyti svipaðrar tegundar sem síðar kynnu að verða lögð á til viðbótar
                     eða í staðinn fyrir iðnaðarmálagjald.
    4. Á því ári þegar nýjar eignir eru teknar í notkun getur félagið valið að
fyrna þær í hlutfalli við notkun á árinu í stað fullrar árlegrar fyrningar skv.
[18]33. gr. laga nr. 75/1981. Þrátt fyrir ákvæði [19]34. og [20]45. gr. laga nr.
         75/1981 skal félaginu heimilt að fyrna eignir sínar að fullu.
   5. Í stað fasteignaskatts skv. [21]II. kafla laga nr. 4/1995, um tekjustofna
  sveitarfélaga, með áorðnum breytingum, sem og skatta eða gjalda sömu eða að
 verulegu leyti svipaðrar tegundar sem síðar kynnu að verða lögð á til viðbótar
      eða í staðinn fyrir fasteignaskatt, skal félagið greiða Fjarðabyggð
  fasteignaskatt sem skal vera 1% af 255 milljónum bandaríkjadala á meðalgengi
     fyrstu sex mánaða ársins 2007, sem er áætlað verðmæti lóðar, bygginga,
     athafnasvæðis og mannvirkja innan lóðar og hafnarsvæðis sem þarf vegna
    framleiðslugetu sem nemur allt að 322.000 tonna álframleiðslu á ári, sem
    breytist í samræmi við breytingar á byggingarvísitölu og tilteknar aðrar
         viðmiðanir sem nánar skal fjallað um í fjárfestingarsamningi.
   6. Félagið skal undanþegið gatnagerðargjaldi samkvæmt [22]lögum nr. 17/1996,
 um gatnagerðargjald, vegna framleiðslugetu sem nemur allt að 322.000 tonnum á
          ári eða öðrum sköttum eða gjöldum í stað gatnagerðargjalds.
     7. Með samningum, sem gerðir verða innan ramma laga þessara, má ákveða að
       Fjarðaál sf. skuli greiða umsamda fjárhæð til Fjarðabyggðar í stað
byggingarleyfisgjalds samkvæmt skipulags- og [23]byggingarlögum, nr. 73/1997, og
  umsamda fjárhæð til ríkissjóðs í stað skipulagsgjalds samkvæmt [24]lögum nr.
                                    73/1997.
   8. Stimpilgjöld, sbr. [25]lög nr. 36/1978, um stimpilgjald, skulu vera 0,15%
 af kaup- eða leigusamningum sem útgefnir eru eða gerðir af hálfu félagsins og
eigenda þess og af fjárfestingarlánum sem félagið og eigendurnir kunna að taka í
    sambandi við byggingu álverksmiðjunnar og hafnarbúnaðar, sem og af öllum
stimpilskyldum skjölum sem nauðsynleg eru í sambandi við stofnun félagsins. Lán,
   sem tekin eru til endurfjármögnunar fjárfestingarlána, sem og hlutabréf í
              félögum eigendanna, skulu undanþegin stimpilgjaldi.
    9. Félagið og eigendurnir skulu undanþegnir ákvæðum 1. og 4. tölul. 1. mgr.
    [26]14. gr. laga nr. 146/1996, um öryggi raforkuvirkja, neysluveitna og
                                   raffanga.
       10. Þrátt fyrir ákvæði 2. tölul. [27]71. gr. laga nr. 75/1981 skal 5%
tekjuskattur lagður á arð sem greiddur er hluthöfum í félögum eigendanna að því
tilskildu að þeir séu búsettir í OECD-ríki og að 25% af hlutafé í félaginu séu í
                eigu hluthafans á skattári fyrir greiðslu arðs.
       11. Ákvæði [28]laga nr. 75/1981, með áorðnum breytingum, um frádrátt
   vaxtakostnaðar, svo sem þau eru við undirritun samninganna, skulu haldast
                 óbreytt á upphaflegum gildistíma samningsins.
       12. Hafnarsjóði Fjarðabyggðar er heimilt að gera sérstakan samning um
   vörugjöld með öðrum hætti en fram kemur í [29]hafnalögum, nr. 23/1994, með
   síðari breytingum, sbr. hafnareglugerð og hafnagjaldskrá sem settar eru á
                               grundvelli þeirra.
Í fjárfestingarsamningi er heimilt að kveða á um að skattar eða gjöld verði ekki
     lögð á raforkunotkun félagsins og útblástur lofttegunda eða aðra losun
  úrgangsefna, nema slíkir skattar og gjöld séu lögð með almennum hætti á öll
                önnur fyrirtæki hér á landi, þ.m.t. álfyrirtæki.
 Í fjárfestingarsamningi er heimilt með tilliti til skattlagningar að semja um
  reglur og viðmiðanir er lúta að viðskiptum félagsins og eigendanna við Alcoa
 Inc. og fyrirtæki í eignatengslum við Alcoa Inc. Í því efni er m.a. heimilt að
    byggja á meginreglum verðlagningar óskyldra aðila samkvæmt reglum OECD.
    Almenn ákvæði íslenskra laga um tekjuskatt, virðisaukaskatt og gjöld sem
   sveitarfélög leggja á og í gildi eru á hverjum tíma og varða skattframtal,
 framtalsfrest, álagningu, endurskoðun, endurálagningu, innheimtu, gjalddaga og
 greiðslu, sem og aðrar uppgjörsreglur varðandi tekjuskatt, virðisaukaskatt og
 gjöld sem sveitarfélög leggja á, auk andmæla og ágreinings í tengslum við þau,
                     skulu gilda um félagið og eigendurna.
 Á samningstímanum geta félagið og eigendurnir valið að almenn ákvæði íslenskra
  skattalaga, eins og þau eru á hverjum tíma, gildi. Beiðni um slíka breytingu
 skal gerð með skriflegri tilkynningu sem lögð skal fram eigi síðar en 1. júní
                 árið áður en breytingarnar eiga að taka gildi.
                          7. gr. Reikningsskilareglur.
    Með samningum, sem gerðir eru samkvæmt lögum þessum, má ákveða sérstakar
    reikningsskilareglur fyrir félagið og eigendurna sem grundvallaðar eru á
 íslenskum lögum með þeim skýringum og breytingum sem taldar eru viðeigandi. Í
   þessum reikningsskilareglum er heimilt að hafa ákvæði þar sem félaginu er
 heimilað að skrá allar færslur og gefa út fjárhagsyfirlit í bandaríkjadölum í
   samræmi við almennt viðurkenndar reikningsskilareglur sem gefnar eru út af
Alþjóðlega reikningsskilaráðinu. Slíkt fyrirkomulag má fela í sér undanþágur frá
             ákvæðum [30]laga nr. 75/1981, með áorðnum breytingum.
                       8. gr. Lögsaga og lausn deilumála.
 Uppbygging, túlkun og framkvæmd samninga, sem gerðir verða innan ramma þessara
 laga, skulu lúta lögsögu íslenskra laga. Heimilt er þó að vísa ágreiningi til
                                  gerðardóms.
                     9. gr. Innflutningur og útflutningur.
    Innflutningur og kaup félagsins eða einhvers fyrir þess hönd hérlendis á
byggingarefnum, vélum og tækjum og öðrum fjárfestingarvörum og varahlutum fyrir
   álverksmiðjuna og tengd mannvirki, svo og til reksturs þeirra, skulu vera
 undanþegin tollum og vörugjöldum samkvæmt [31]lögum nr. 97/1987, um vörugjald,
með áorðnum breytingum. Með samningum, sem gerðir eru innan ramma laga þessara,
er heimilt að fella niður eða endurgreiða tolla og vörugjöld á vöru og þjónustu
           sem keypt er innan lands vegna byggingar álverksmiðjunnar.
                                10. gr. Framsal.
    Heimilt er að semja um framsal félagsins og eigendanna á samningunum með
             tilteknum skilyrðum sem fram skulu koma í samningunum.
                              11. gr. Gildistaka.
                         Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=2003012
   2. http://www.althingi.is/dba-bin/ferill.pl?ltg=128&mnr=509
   3. http://www.althingi.is/altext/128/s/0842.html
   4. file:///altext/stjt/2004.129.html
   5. file://1994138.html#g42
   6. file://1966019.html#g1
   7. file://1994048.html
   8. file://1992055.html
   9. file://1973062.html
  10. file://1981075.html
  11. file://1981075.html
  12. file://1981075.html
  13. file:///altext/stjtnr.html#1981075?g32
  14. file://1981075.html
  15. file://1981075.html
  16. file://1993134.html
  17. file://2002160.html
  18. file://1981075.html
  19. file:///altext/stjtnr.html#1981075?g34
  20. file://1981075.html
  21. file://1995004.html
  22. file://1996017.html
  23. file://1997073.html
  24. file://1997073.html
  25. file://1978036.html
  26. file://1996146.html#g14
  27. file://1981075.html
  28. file://1981075.html
  29. file://1994023.html
  30. file://1981075.html
  31. file://1987097.html
