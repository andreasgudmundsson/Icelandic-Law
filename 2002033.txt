                                    dálkum.

   --------------------------------------------------------------------------

                       Lög um eldi nytjastofna sjávar^1)

                             2002 nr. 33 16. apríl

   --------------------------------------------------------------------------

   ^1)Breyting var gerð á lögunum með [2]l. 76/2005, um breytingu á ýmsum lögum
       við stofnun Landbúnaðarstofnunar, og tekur hún gildi 1. jan. 2006.
              [3]Ferill málsins á Alþingi.   [4]Frumvarp til laga.

  Tóku gildi 7. maí 2002. EES-samningurinn: IX. viðauki tilskipun 89/298/EBE,
 89/592/EBE, 93/22/EBE og 2001/34/EB. Breytt með [5]l. 73/2003 (tóku gildi 10.
  apríl 2003; EES-samningurinn: I. viðauki tilskipun 91/67/EBE), [6]l. 13/2004
     (tóku gildi 31. mars 2004) og [7]l. 76/2005 (taka gildi 1. jan. 2006).

 1. gr. Markmið þessara laga er að stuðla að ábyrgu eldi nytjastofna og tryggja
   verndun villtra nytjastofna. Skal í því skyni leitast við að tryggja gæði
  framleiðslunnar, koma í veg fyrir hugsanleg spjöll á villtum nytjastofnum og
        lífríki þeirra og tryggja hagsmuni þeirra sem nýta slíka stofna.
    2. gr. Til eldis samkvæmt lögum þessum teljast geymsla, gæsla og fóðrun
   nytjastofna, hafbeit, klak- og seiðaeldi, hvort sem er á landi eða í sjó.
 Til nytjastofna samkvæmt lögum þessum teljast sjávardýr, svo og sjávargróður,
    sem nytjuð eru eða kunna að verða nytjuð í íslenskri fiskveiðilandhelgi,
  íslensku landgrunni eða á landi með eldi. Ferskvatnsfiskar teljast ekki til
                       nytjastofna samkvæmt þessum lögum.
    3. gr. Sjávarútvegsráðherra fer með yfirstjórn allra mála er varða eldi
nytjastofna sjávar. Til eldis nytjastofna þarf rekstrarleyfi Fiskistofu. Áður en
             Fiskistofa gefur út slíkt leyfi skal hún afla umsagnar
    Hafrannsóknastofnunarinnar. Er eldi nytjastofna óheimilt á Íslandi eða í
                  fiskveiðilandhelgi Íslands án slíks leyfis.
Umsókn um rekstrarleyfi skal vera skrifleg og skulu þar koma fram upplýsingar um
   m.a. eignaraðild að fiskeldisstöð, fagþekkingu umsækjanda, stærð stöðvar,
 framleiðslumagn, eldistegundir, eldisaðferðir, matsskyldu framkvæmdar samkvæmt
   [8]lögum nr. 106/2000, um mat á umhverfisáhrifum, og starfsleyfi samkvæmt
  [9]lögum nr. 7/1998, um hollustuhætti og mengunarvarnir. Umsókn skulu fylgja
   skilríki um afnot lands og sjávar, leyfi til mannvirkjagerðar og leyfi til
  starfsemi samkvæmt ákvæðum annarra laga sem varða slíkan atvinnurekstur. Þá
skulu fylgja umsókn gögn um sjúkdómstengda og vistfræðilega þætti, svo og önnur
              gögn sem Fiskistofa óskar eftir að lögð verði fram.
Ef umsókn og önnur gögn eru fullnægjandi og sýnt er að veiting leyfisins stríðir
ekki gegn markmiðum 1. gr. skal Fiskistofa gefa út rekstrarleyfi til fimm ára í
                                     senn.
 Ráðherra er heimilt að setja reglugerð^1) á grundvelli þessara laga sem mælir
nánar fyrir um skilyrði sem umsækjendur um rekstrarleyfi samkvæmt lögunum þurfa
að uppfylla til að fá útgefið leyfi. Í reglugerðinni skal meðal annars tilgreina
  viðmið varðandi stærð stöðvar, eldisrými, framleiðslugetu og önnur atriði er
varða vistfræðilega og sjúkdómstengda þætti, [þar á meðal um takmörkun eða bann
  eldis á nytjastofnum er lög þessi ná til ef ljóst þykir að aðrar verndar- og
 friðunaraðgerðir sem kveðið er á um í lögum og stjórnvaldsfyrirmælum duga ekki
til að koma í veg fyrir erfðablöndun við staðbundna stofna eða að líffræðilegri
        fjölbreytni sé ógnað og tegundum eða stofnum stefnt í hættu].^2)
 Þrátt fyrir 2. mgr. er ráðherra heimilt í reglugerð að kveða sérstaklega á um
skilyrði fyrir veitingu rekstrarleyfa til stöðva sem ekki falla undir matsskyldu
          samkvæmt [10]lögum nr. 106/2000, um mat á umhverfisáhrifum.
   ^1)[11]Rg. 238/2003, sbr. [12]485/2003 og [13]515/2004. ^2)[14]L. 13/2004, 1.
                                      gr.
4. gr. Landbúnaðarráðherra skipar fjóra menn í fiskeldisnefnd til fjögurra ára í
senn, einn án tilnefningar, einn samkvæmt tilnefningu sjávarútvegsráðherra, einn
  samkvæmt tilnefningu Hafrannsóknastofnunarinnar og einn samkvæmt tilnefningu
 Veiðimálastofnunar. Landbúnaðarráðherra skipar formann nefndarinnar. Varamenn
skal skipa með sama hætti og aðalmenn. Fiskeldisnefnd skal vera til ráðgjafar og
 stefnumótunar um eldi vatnafiska og nytjastofna bæði á landi og í sjó og fara
                með þau mál sem henni eru falin samkvæmt lögum.
 [5. gr. Ráðherra fer með yfirstjórn sjúkdómamála er varða dýr sem lög þessi ná
 til. Honum til aðstoðar er fisksjúkdómanefnd, sbr. [15]78. gr. laga nr. 76 25.
 júní 1970, um lax- og silungsveiði, með síðari breytingum, eftir því sem við á
                            varðandi sjávardýr.]^1)
                             ^1)[16]L. 73/2003, 1. gr.
 [6. gr. Heimilt er að flytja til landsins frá eldisstöð sjávardýr er lög þessi
 ná til, óháð þroskastigi, að meðtöldum dýrum sem lifa upprunalega villt en eru
    ætluð til eldis í eldisstöð, enda skal innflutningurinn háður skilyrðum
    reglugerðar sem sjávarútvegsráðherra setur, að höfðu samráði við embætti
     yfirdýralæknis. Við innflutning skal framvísa skriflegri staðfestingu
     yfirdýralæknis um að uppfyllt séu skilyrði samkvæmt þessu ákvæði.]^1)
                             ^1)[17]L. 73/2003, 1. gr.
 [7. gr.]^1) Fiskistofa og eftirlitsmenn í hennar þjónustu annast eftirlit með
     framkvæmd laga þessara og skulu ákvæði [18]laga nr. 38/1990, um stjórn
  fiskveiða, með síðari breytingum, gilda eftir því sem við á um það eftirlit.
Eftirlitið skal ná til fiskeldislegra þátta í starfsemi stöðvanna og til þess að
skilyrði í rekstrarleyfi séu haldin. Forsvarsmönnum fiskeldisstöðva er skylt að
 veita Fiskistofu og eftirlitsaðilum hennar allar þær upplýsingar og þá aðstoð
             sem nauðsynleg er við framkvæmd eftirlits og skoðunar.
   Fiskistofu er heimilt að fela aðilum sem hlotið hafa faggildingu samkvæmt
    [19]lögum nr. 100/1992, um vog, mál og faggildingu, að annast framkvæmd
  eftirlitsins samkvæmt sérstökum samningi. Eftirlitið skal framkvæmt á vegum
    Fiskistofu og eftir reglum sem hún setur. Fyrir eftirlit Fiskistofu eða
faggiltra eftirlitsaðila skulu fiskeldisstöðvar greiða árlegt eftirlitsgjald sem
          miðast við raunkostnað við eftirlitið samkvæmt gjaldskrá sem
                        sjávarútvegsráðherra staðfestir.
Eftirlitsgjald skal innheimt með einni greiðslu á ári eigi síðar en 1. nóvember
ár hvert. Fiskistofa skal annast innheimtu eftirlitsgjaldsins. Ef eftirlitsgjald
er ekki greitt á eindaga reiknast hæstu lögleyfðu dráttarvextir af fjárhæð þess
                        frá gjalddaga til greiðsludags.
Ráðherra getur með reglugerð^2) mælt nánar fyrir um tilhögun eftirlits samkvæmt
                                 þessari grein.
        ^1)[20]L. 73/2003, 1. gr. ^2)[21]Rg. 238/2003, sbr. [22]485/2003 og
                        [23]515/2004; [24]rg. 345/2004.
[8. gr.]^1) Fiskistofa getur afturkallað rekstrarleyfi samkvæmt lögum þessum ef
         leyfishafi eða starfsmenn hans brjóta gegn ákvæðum laganna eða
stjórnvaldsfyrirmælum sem sett eru á grundvelli þeirra, skilyrðum leyfis er ekki
    fullnægt eða ef leyfishafi verður ófær um að reka fiskeldisstöð. Brjóti
leyfishafi gegn ákvæðum laga þessara eða hlíti ekki þeim skilyrðum sem sett eru
  í rekstrarleyfi skal Fiskistofa veita honum skriflega viðvörun og hæfilegan
    frest til úrbóta. Sinni leyfishafi ekki slíkri viðvörun skal afturkalla
rekstrarleyfi. Sé um ásetning eða stórkostlegt gáleysi að ræða getur Fiskistofa
   afturkallað starfsleyfi án undanfarandi viðvörunar eða frests til úrbóta.
                             ^1)[25]L. 73/2003, 1. gr.
   [9. gr.]^1) Brot gegn ákvæðum laga þessara, reglum settum samkvæmt þeim og
   ákvæðum leyfisbréfa varða sektum hvort sem þau eru framin af ásetningi eða
  gáleysi. Sé um stórfelld eða ítrekuð ásetningsbrot að ræða skulu þau að auki
                   varða fangelsisvist allt að tveimur árum.
                             ^1)[26]L. 73/2003, 1. gr.
                   [10. gr.]^1) Lög þessi öðlast þegar gildi.
                             ^1)[27]L. 73/2003, 1. gr.
 Ákvæði til bráðabirgða. Fiskeldisstöðvar sem starfa á grundvelli starfsleyfis
 samkvæmt [28]lögum nr. 7/1998, um hollustuhætti og mengunarvarnir, skulu sækja
        um rekstrarleyfi samkvæmt lögum þessum innan árs frá gildistöku.

References

   Visible links
   1. http://www.althingi.is/dba-bin/lawformpr.pl?lnr=2002033
   2. file://2005076.html
   3. http://www.althingi.is/dba-bin/ferill.pl?ltg=127&mnr=333
   4. http://www.althingi.is/altext/127/s/0424.html
   5. file:///altext/stjt/2003.073.html
   6. file:///altext/stjt/2004.013.html
   7. file://2005076.html
   8. file://2000106.html
   9. file://1998007.html
  10. file://2000106.html
  11. http://www.reglugerd.is/interpro/dkm/WebGuard.nsf/key2/238-2003
  12. http://www.reglugerd.is/interpro/dkm/WebGuard.nsf/key2/485-2003
  13. http://www.reglugerd.is/interpro/dkm/WebGuard.nsf/key2/515-2004
  14. file:///altext/stjt/2004.013.html
  15. file://1970076.html#g78
  16. file:///altext/stjt/2003.073.html
  17. file:///altext/stjt/2003.073.html
  18. file://1990038.html
  19. file://1992100.html
  20. file:///altext/stjt/2003.073.html
  21. http://www.reglugerd.is/interpro/dkm/WebGuard.nsf/key2/238-2003
  22. http://www.reglugerd.is/interpro/dkm/WebGuard.nsf/key2/485-2003
  23. http://www.reglugerd.is/interpro/dkm/WebGuard.nsf/key2/515-2004
  24. http://www.reglugerd.is/interpro/dkm/WebGuard.nsf/key2/345-2004
  25. file:///altext/stjt/2003.073.html
  26. file:///altext/stjt/2003.073.html
  27. file:///altext/stjt/2003.073.html
  28. file://1998007.html
