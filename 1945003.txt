
   --------------------------------------------------------------------------

                Lög um kirkju- og manntalsbækur (sálnaregistur)

                             1945 nr. 3 12. janúar

   --------------------------------------------------------------------------

Tóku gildi 26. janúar 1945. Breytt með [2]l. 10/1983 (tóku gildi 25. mars 1983)
                   og [3]l. 36/2002 (tóku gildi 7. maí 2002).

 1. gr. Í hverju prestakalli skal sóknarprestur færa kirkjubók (ministerialbók)
 og manntalsbók (sálnaregistur) fyrir allt prestakallið, og varðveitir prestur
þær. Auk þess skulu sóknarnefndarformenn í hverri sókn færa slíkar bækur, að því
er til sóknarinnar tekur og geyma þeirra. Heimilt er sóknarnefnd að fela öðrum,
er hún telur sérstaklega vel til þess hæfan, að rita bækurnar. Bækur þessar skal
 rita greinilega og án nokkurrar undanfellingar. Skylt er sóknarpresti að láta
sóknarnefndarformanni eða kirkjubókarritara í té alla nauðsynlega vitneskju við
 færslu framangreindra bóka. Þeir skulu bera bækurnar vandlega saman að minnsta
 kosti einu sinni á ári, í janúarmánuði ár hvert, en aldrei mega þær vera eina
  nótt undir sama þaki báðar. Ákvæði þessarar greinar um manntalsbækur taka þó
 ekki til þeirra kaupstaða, þar sem öðrum en prestum er með lögum falið að skrá
                                    manntal.
   2. gr. Kirkjustjórnin skal hlutast til um, að ávallt sé kostur á hentugum
kirkju- og manntalsbókum úr vönduðum pappír og í því formi, er tíðkast hefur eða
    hún ákveður síðar. Bækurnar séu gegnþræddar, innsiglaðar og löggiltar af
biskupi. Hlutaðeigandi prófastur skal hafa eftirlit með því á yfirreiðum sínum,
að þær séu vel og samviskusamlega færðar, og annast um, að misfellum í því efni
 verði kippt í lag. [Íslenska þjóðkirkjan og önnur skráð trúfélög skulu greiða
                fyrir kirkju- og manntalsbækur sem þau færa.]^1)
                             ^1)[4]L. 36/2002, 1. gr.
 3. gr. Kirkjubækur sóknarpresta skulu sendar þjóðskjalasafninu til varðveislu
 áður en 50 ár eru liðin frá löggildingu þeirra, og má aldrei halda þeim lengur
                   en 15 ár, frá því að þær eru fullritaðar.
    Kirkju- og manntalsbækur sókna skulu afhentar hlutaðeigandi héraðs- eða
 kaupstaðarbókasafni til eignar og geymslu, þegar þær eru fullskrifaðar. Nú er
ekki til héraðsbókasafn, og skal þá afhenda bækurnar hlutaðeigandi prófasti, sem
                   kemur þeim í örugga geymslu innan héraðs.
Forstöðumanni héraðs- og kaupstaðarbókasafns er heimilt að gefa fæðingarvottorð
og önnur vottorð samkvæmt kirkjubókum safnsins þeim, er þess óska, og gegn sama
        gjaldi og greitt er til þjóðskjalasafnsins fyrir slíkt vottorð.
   4. gr. Brot gegn lögum þessum varða sektum til ríkissjóðs ^1) nema þyngri
 refsing liggi við samkvæmt öðrum lögum, og skulu mál út af brotum sæta meðferð
                                opinberra mála.
                             ^1)[5]L. 10/1983, 13. gr.
  5. gr. Ráðherra getur sett með reglugerð nánari fyrirmæli um framkvæmd laga
                                    þessara.

References

   Visible links
   1. http://www.althingi.is/dba-bin/lawformpr.pl?lnr=1945003
   2. file:///altext/stjtnr.html#1983010
   3. file:///altext/stjt/2002.036.html
   4. file:///altext/stjt/2002.036.html
   5. file:///altext/stjtnr.html#1983010?g13
