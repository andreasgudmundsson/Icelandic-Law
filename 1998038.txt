
   --------------------------------------------------------------------------

             Lög um stjórn veiða úr norsk-íslenska síldarstofninum

                              1998 nr. 38 11. maí

   --------------------------------------------------------------------------

                 Ferill málsins á Alþingi.   Frumvarp til laga.

  Tóku gildi 11. maí 1998. Breytt með l. 36/2000 (tóku gildi 26. maí 2000), l.
159/2000 (tóku gildi 29. des. 2000) og l. 126/2011 (tóku gildi 30. sept. 2011).

   1. gr. Ákvæði [1]5. gr. laga nr. 151 27. desember 1996, um fiskveiðar utan
    lögsögu Íslands, gilda ekki um úthlutun veiðiheimilda úr norsk-íslenska
                                síldarstofninum.
2. gr. Á árunum 1998, 1999, [2000 og 2001]^1) skulu eftirfarandi reglur gilda um
                stjórn veiða úr norsk-íslenska síldarstofninum:
    a. Allar veiðar eru óheimilar án sérstaks leyfis Fiskistofu. Fiskistofu er
aðeins heimilt að veita þeim skipum leyfi til síldveiði sem leyfi hafa til veiða
                  í atvinnuskyni í fiskveiðilandhelgi Íslands.
     b. Skipta skal a.m.k. 90% af þeim árlegu heildarveiðiheimildum sem í hlut
     Íslands koma milli þeirra skipa sem veiðar stunduðu úr norsk-íslenska
síldarstofninum á árunum 1995, 1996 og 1997 eða komið hafa í þeirra stað, þannig
   að 60% sé skipt milli þeirra miðað við burðargetu þeirra en 40% skal skipt
  jafnt. Allt að 10% af árlegum heildarveiðiheimildum skal skipt milli annarra
  skipa á grundvelli reglna sem ráðherra setur, þó þannig að aldrei komi meira
magn í hlut hvers skips en sem nemur 25% af meðaltalsaflahámarki skv. 1. málsl.
                                þessa stafliðar.
   c. [Aðeins er heimilt að færa milli skipa aflahámark sem úthlutað er samkvæmt
reglum fyrri málsliðar b-liðar. Tilkynna skal Fiskistofu fyrir fram um flutning
    aflahámarks og öðlast hann ekki gildi fyrr en Fiskistofa hefur staðfest
                                flutninginn.]^2)
   d. [Ráðherra]^3) skal setja með reglugerð nánari reglur um framkvæmd þessarar
greinar. Getur ráðherra m.a. ákveðið að sérstakar reglur skuli gilda um úthlutun
 á takmörkuðu aflamagni sem íslenskum skipum er heimilt að veiða innan lögsögu
 annarra. Þá getur ráðherra ákveðið að endurúthluta skuli afla eftir tiltekinn
tíma sýnist það nauðsynlegt til að fullnýta leyfðan heildarafla íslenskra skipa.
    e. Að öðru leyti gilda á þessu tímabili ákvæði [2]laga nr. 151 27. desember
     1996, um fiskveiðar utan lögsögu Íslands, um veiðar úr norsk-íslenska
                  síldarstofninum eftir því sem við getur átt.
       ^1)L. 159/2000, 1. gr. ^2)L. 36/2000, 1. gr. ^3)L. 126/2011, 263. gr.
   3. gr. [Ráðherra]^1) skal fyrir 1. nóvember árið 2000 leggja fyrir Alþingi
  frumvarp um stjórn veiða úr norsk-íslenska síldarstofninum eftir árið 2000.
                             ^1)L. 126/2011, 263. gr.
                      4. gr. Lög þessi öðlast þegar gildi.

References

   Visible links
   1. file://1996151.html#g5
   2. file://1996151.html
