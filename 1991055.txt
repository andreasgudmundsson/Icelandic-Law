                                    dálkum.

   --------------------------------------------------------------------------

                            Lög um þingsköp Alþingis

                              1991 nr. 55 31. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 31. maí 1991. Breytt með [4]l. 74/1992 (tóku gildi 19. ágúst 1992) og
                   [5]l. 102/1993 (tóku gildi 6. okt. 1993).

                                 I. Þingskipun.
 1. gr. Þegar Alþingi kemur saman við þingsetningu skal sá þingmaður, sem hefur
lengsta fasta þingsetu að baki, stjórna umræðunum þangað til forseti þingsins er
   kosinn og standa fyrir kosningu hans. Hafi tveir þingmenn eða fleiri setið
         jafnlengi á þingi skal sá teljast aldursforseti sem eldri er.
 Á fyrsta fundi þingsins eftir kosningar til Alþingis skal kjósa níu þingmenn í
  nefnd eftir reglum 68. gr. til þess að prófa kjörbréf og kosningu nýkjörinna
  þingmanna og varaþingmanna. Nefndin kýs sér formann og framsögumann og gerir
 tillögu til þingsins um hvort kosning og kjörgengi þingmanns skuli talin gild.
Tillögurnar má bera upp munnlega, án nokkurs fyrirvara, og ræður afl atkvæða um
  gildi kosninga og kjörgengi, svo og hvort fresta skuli úrskurði þar um, sbr.
                         [6]46. gr. stjórnarskrárinnar.
        Umræður á þingsetningarfundum fara fram eftir fyrirmælum 55. gr.
   2. gr. Sérhver nýr þingmaður skal vinna drengskaparheit að stjórnarskránni
   undireins og búið er að viðurkenna að kosning hans sé gild skv. [7]47. gr.
                              stjórnarskrárinnar.
3. gr. Þá skal kjósa forseta Alþingis. Í kjöri eru þeir einir sem tilnefndir eru
                        og eigi hreyfa andmælum við því.
  Rétt kjörinn forseti er sá er hefur meira en helming greiddra atkvæða. Verði
  þeim atkvæðafjölda eigi náð við fyrstu kosningu skal kosið að nýju um þá tvo
  þingmenn er flest fengu atkvæði; hafi við þá kosningu fleiri fengið jafnmörg
  atkvæði ræður hlutkesti um hverja tvo skuli kjósa. Ef þeir fá báðir jafnmörg
atkvæði ræður hlutkesti hvor þeirra verður forseti. Berist aðeins ein tilnefning
  skv. 1. mgr. skal kosning eigi að síður fara fram um þann sem tilnefndur er.
   Forseti gengst fyrir kosningu [sex varaforseta]^1) skv. 68. gr. Ef ekki er
samkomulag milli þingflokka um einn lista skal kosning fara eftir reglum 5. mgr.
                                þeirrar greinar.
         Þegar þessum kosningum er lokið skal hluta um sæti þingmanna.
                             ^1)[8]L. 74/1992, 1. gr.
4. gr. Kjörbréfanefnd skv. 1. gr. skal einnig prófa kjörbréf er síðar koma fram,
svo og rannsaka kosningar og kjörgengi, er þingið hefur frestað að taka gild, og
          kærur yfir kosningum eða kjörgengi er þegar eru tekin gild.
  Ef nefnd þessi lætur uppi skriflega tillögu eða ef hún leggur til að kosning
  skuli teljast ógild skulu tillögur hennar ræddar eftir reglunum um 2. umræðu
 lagafrumvarpa skv. 1. mgr. 39. gr. Ella fer um tillögur nefndarinnar eftir því
                   sem ákveðið er um tillögur hennar í 1. gr.
 5. gr. Þingið getur við rannsókn þá, er ræðir um í 1. gr., úrskurðað kosningu
 ógilda þótt eigi hafi hún kærð verið og einnig frestað að taka kosningu gilda
til þess að fá skýrslur. Svo er og um kosningu þingmanns er eigi er kominn, eða
                       kjörbréf hans, þá er þing er sett.
                             Sama er um kjörgengi.
  Að öðru leyti tekur þingið eigi upp hjá sjálfu sér að rannsaka kosningar eða
            kjörgengi en gerir það því aðeins að kært sé yfir þeim.
 Kæru yfir kosningu þingmanns eða kjörgengi skal því aðeins taka til greina að
   hún sé komin til Alþingis í byrjun þings næst á eftir kosningu eða áður en
                   kosning þingmanns er tekin gild á Alþingi.
Við prófun kosninga og kjörgengis hefur sérhver þingmaður fullan þingmannsrétt.
   En fresti þingið úrskurði um kjörbréf þingmanns þá tekur hann engan þátt í
störfum þingsins uns það mál er útkljáð og kosning hans og kjörgengi viðurkennd.
   6. gr. Kosning forseta og varaforseta gildir þangað til nýtt þing er sett.
             Kosning kjörbréfanefndar er fyrir allt kjörtímabilið.
  Þó er hverjum forseta þingsins heimilt að leggja niður störf ef meiri hluti
  leyfir; svo getur og Alþingi vikið forseta frá en þó þarf til þess samþykki
tveggja þriðju hluta þingmanna. Skal þá þegar kjósa nýjan forseta í sæti það er
                                    losnaði.
 7. gr. Aldursforseti, sbr. 1. gr., hefur, meðan hann skipar forsetasæti, allan
                       sama rétt og skyldur sem forseti.
  8. gr. Forseti stjórnar umræðum og sér um að allt fari fram með góðri reglu.
Forseti tekur við öllum erindum til Alþingis og annast um afgreiðslu þeirra mála
  er frá þinginu eiga að fara. Forseti skýrir á fundi frá erindum sem send eru
                   þinginu og því sem útbýtt er á þingfundi.
Nú vill forseti taka þátt í umræðum frekar en forsetastaða hans krefur og víkur
       hann þá á þingmannabekk en varaforseti tekur forsetasæti á meðan.
          Forseti hefur umsjón með starfi þingnefnda, sbr. II. kafla.
       Í forföllum forseta ganga varaforsetar að öllu leyti í hans stað.
 9. gr. Forseti ber ábyrgð á rekstri Alþingis og hefur æðsta vald í stjórnsýslu
                                     þess.
  10. gr. Með forseta starfa varaforsetar og mynda ásamt honum forsætisnefnd.
                        Forseti stjórnar fundum hennar.
 Forsætisnefnd skipuleggur þinghaldið og hefur umsjón með alþjóðasamstarfi sem
  Alþingi á aðild að. Hún fjallar um fjárhagsáætlanir þingsins og stofnana sem
   undir Alþingi heyra. Nefndin setur almennar reglur um rekstur þingsins og
stjórnsýslu. Auk þess fjallar forsætisnefnd um þau mál sem forseti leggur fyrir
 hana eða varaforsetar óska að ræða. Verði ágreiningur í nefndinni sker forseti
                                      úr.
  Forsætisnefnd fer með þau verkefni sem forsetum Alþingis hafa verið falin í
                                  öðrum lögum.
 11. gr. Forsætisnefnd ræður skrifstofustjóra til sex ára í senn. Hann stjórnar
skrifstofu Alþingis og framkvæmdum á vegum þingsins, hefur umsjón með fjárreiðum
                        þess og eignum í umboði forseta.
  Skrifstofustjóri situr fundi forsætisnefndar og er forseta og nefndinni til
                   aðstoðar í öllu er varðar stjórn þingsins.
  Skrifstofustjóri gerir tillögur til forseta um ráðningu annarra starfsmanna
                                   þingsins.
12. gr. Skrifstofustjóri, eða fulltrúi hans, situr þingfundi og heldur gerðabók,
 undir umsjón forsetans, og getur í henni mála þeirra, er rædd eru á fundum, og
                                úrslita þeirra.
  Í byrjun fundar skal gerðabók frá síðasta fundi samþykkt og undirskrifuð af
  forseta. Þingmenn skulu eiga kost á að kynna sér gerðabók í skrifstofunni að
            minnsta kosti tveimur tímum áður en næsti fundur byrjar.
  Forseta er heimilt að kveðja til tvo þingmenn til að telja saman atkvæði við
                         atkvæðagreiðslur og kosningar.
Skrifstofustjóri skal ásamt forseta sjá um að samþykktir þingsins séu skrásettar
               og rita forsetinn og skrifstofustjórinn undir þær.

                                  II. Nefndir.
                 13. gr. Á Alþingi starfa þessar fastanefndir:
                                1. Allsherjarnefnd.
                          2. Efnahags- og viðskiptanefnd.
                                3. Félagsmálanefnd.
                                 4. Fjárlaganefnd.
                        5. Heilbrigðis- og trygginganefnd.
                                 6. Iðnaðarnefnd.
                               7. Landbúnaðarnefnd.
                                8. Menntamálanefnd.
                                 9. Samgöngunefnd.
                              10. Sjávarútvegsnefnd.
                                11. Umhverfisnefnd.
                              12. Utanríkismálanefnd.
 Fastanefndir skal kjósa á fyrsta fundi hvers þings og skal kosið hlutbundinni
   kosningu, sbr. 68. gr. Kosning fastanefnda gildir til upphafs næsta þings.
14. gr. Í fjárlaganefnd skulu kosnir ellefu þingmenn en í aðrar fastanefndir níu
þingmenn. Til utanríkismálanefndar skal að auki kjósa níu varamenn. Þingflokki,
    sem ekki á fulltrúa í fastanefnd skv. 13. gr., er heimilt, með samþykki
      nefndarinnar, að tilnefna áheyrnarfulltrúa til setu á fundum hennar.
Fastanefnd kýs sér formann og varaformann er gegnir störfum formanns í forföllum
hans. Skulu þeir kosnir á fyrsta fundi nefndarinnar er boða skal til innan viku
                              frá kosningu hennar.
Sá kveður þingnefnd saman til fyrsta fundar er fyrstur var kosinn og lætur hann
 kjósa formann og varaformann nefndarinnar. Forseti skal tilkynna kjör þeirra á
                                   þingfundi.
   Formanni og varaformanni nefndar er heimilt að leggja niður störf ef nefnd
  leyfir; svo getur og nefnd vikið formanni og varaformanni frá en þó þarf til
                þess samþykki tveggja þriðju hluta nefndarmanna.
15. gr. Formaður, eða varaformaður í forföllum hans, boðar til fundar í nefnd og
     stýrir fundum hennar. Ef formaður og varaformaður eru forfallaðir, eða
    varaþingmenn sitja fyrir þá, felur nefnd öðrum að gegna formannsstörfum.
  [Formanni nefndar er skylt að boða til fundar ef ósk berst um það frá a.m.k.
þriðjungi nefndarmanna og taka á dagskrá þau mál sem tilgreind eru. Sama gildir
  um ósk frá þeim nefndarmanni sem falið hefur verið að vinna að athugun máls,
                                sbr. 27. gr.]^1)
                             ^1)[9]L. 102/1993, 1. gr.
   16. gr. Heimilt er þingflokkum að hafa mannaskipti í nefndum. Ósk um slík
 mannaskipti skal lögð fyrir forseta er tilkynnir um hana á þingfundi. Sé óskað
  atkvæðagreiðslu um mannaskiptin skal forseti láta ganga til atkvæða um þau á
                                   þingfundi.
17. gr. Um skyldu nefndarmanna til að sækja nefndarfund gilda almennar reglur um
      fundarsókn þingmanna, sbr. 53. gr. Forföll skulu tilkynnt formanni.
Varaþingmaður, sem tekur sæti á Alþingi í forföllum þingmanns, skal eiga sæti í
                   þeim nefndum sem aðalmaður var kjörinn í.
 Í forföllum nefndarmanns er þingflokki hans heimilt að tilnefna annan þingmann
sem varamann um stundarsakir til setu í nefnd og skal tilkynna formanni nefndar
      um það. Staðgengill nýtur allra sömu réttinda og aðrir nefndarmenn.
  18. gr. Forseti ákveður í samráði við formenn fastanefnda fundatíma nefnda,
starfsáætlun þeirra og starfshætti að svo miklu leyti sem ekki er kveðið á um þá
                                 í þingsköpum.
  Forseti skal gera áætlun um afgreiðslu mála úr nefndum í samráði við formenn
  þeirra þannig að unnt sé að skipa málum niður á dagskrá þingsins í hagkvæmri
                tímaröð og dreifa þeim sem jafnast á þingtímann.
   19. gr. Fundir nefnda skulu lokaðir öðrum en nefndarmönnum og starfsmönnum
                        þeirra nema nefnd ákveði annað.
20. gr. Nefndarfundi skal ekki halda þegar þingfundur stendur yfir. Frá þessu má
      þó víkja ef nefndarmenn samþykkja og forseti hreyfir ekki andmælum.
 21. gr. Nefndir skulu halda gerðabók um það sem fram fer á fundum. Starfsmaður
  nefndar, nefndarritari, ritar fundargerð og skal fundargerðin undirrituð af
 formanni og nefndarritara. Forseti setur nánari reglur um frágang fundargerða
                                    nefnda.
 22. gr. Formanni er heimilt að setja nefndarfund ef til hans hefur verið boðað
með dagskrá. Fundurinn er þó því aðeins ályktunarbær að meiri hluti nefndarmanna
                              sé staddur á fundi.
 23. gr. Til fastanefnda getur þingið vísað þeim þingmálum sem lögð eru fram og
   þörf þykir að nefnd íhugi. Vísa skal frumvörpum, þingsályktunartillögum og
   skýrslum til nefnda eftir efni þeirra og hafa um það hliðsjón af skiptingu
      málefna í Stjórnarráðinu. Til allsherjarnefndar skal vísa dómsmálum,
 kirkjumálum, byggðamálum og öðrum þeim málum sem þingið ákveður. Vísa má máli
  til nefndar á hverju stigi þess. Sé það gert áður en umræðu er lokið þá skal
                                 henni frestað.
Áður en 1. umræða fer fram um stjórnarfrumvörp eða fyrri umræða um tillögur frá
ríkisstjórninni getur forseti heimilað, ef ósk berst um það frá níu þingmönnum,
að nefnd athugi mál í því skyni að afla frekari upplýsinga um það eða skýringa á
efni þess. Slíkt er og heimilt að gera að lokinni framsöguræðu um málið. Forseti
               ákveður hve lengi athugun nefndarinnar má standa.
Nefnd, sem fengið hefur mál til athugunar, skal heimilt að vísa því til annarrar
 fastanefndar telji hún við nánari athugun að málið eigi frekar heima í þeirri
 nefnd. Áður skal þó liggja fyrir samþykki þeirrar nefndar sem málinu er vísað
                                      til.
  24. gr. Utanríkismálanefnd skal vera ríkisstjórninni til ráðuneytis um meiri
  háttar utanríkismál enda skal ríkisstjórnin ávallt bera undir hana slík mál
  jafnt á þingtíma sem í þinghléum. Nefndarmenn eru bundnir þagnarskyldu um þá
    vitneskju sem þeir fá í nefndinni ef formaður eða ráðherra kveður svo á.
25. gr. Til fjárlaganefndar skal m.a. vísa frumvarpi til fjárlaga, fjáraukalaga,
lánsfjárlaga og laga um samþykkt á ríkisreikningi er 1. umræðu um þau er lokið.
  Frumvarpi til fjárlaga skal að nýju vísað til fjárlaganefndar að lokinni 2.
                                    umræðu.
         Fjárlaganefnd getur vísað til annarra fastanefnda þeim þáttum
fjárlagafrumvarpsins sem fjalla um málefnasvið þeirra. Með sama hætti geta aðrar
   fastanefndir ákveðið að fjalla um einstaka þætti fjárlagafrumvarpsins. Til
efnahags- og viðskiptanefndar vísar fjárlaganefnd frumvarpi til lánsfjárlaga og
 tekjugrein fjárlagafrumvarps. Nefndirnar skila fjárlaganefnd áliti og tillögum
 svo tímanlega fyrir 2. umræðu fjárlaga sem fjárlaganefnd ákveður. Efnahags- og
   viðskiptanefnd skal gera grein fyrir áhrifum skattalagabreytinga á tekjur
     ríkissjóðs fyrir 3. umræðu. Álit og tillögur nefndanna skal prenta sem
fylgiskjöl með nefndaráliti fjárlaganefndar eða meiri hluta hennar. 3. umræða um
         frumvarp til fjárlaga skal hefjast eigi síðar en 15. desember.
   Fjárlaganefnd á rétt á að fá þær upplýsingar sem hún telur nauðsynlegar um
 rekstur og fjárhagsáætlanir fyrirtækja og stofnana sem óska eftir framlögum úr
  ríkissjóði. Enn fremur er þeim stofnunum ríkisins, er fást við efnahagsmál,
   skylt að veita nefndinni upplýsingar og aðstoð sem hún þarf á að halda við
                              afgreiðslu þingmála.
 26. gr. Heimilt er nefnd að eigin frumkvæði að fjalla um önnur mál en þau sem
þingið vísar til hennar. Um slík mál getur nefnd gefið þinginu skýrslu, sbr. 31.
                                      gr.
    27. gr. Þegar máli hefur verið vísað til nefndar til athugunar tekur hún
 ákvörðun um málsmeðferð og getur þá jafnframt falið einum nefndarmanni að vera
 framsögumaður málsins. Framsögumaður skal þá fyrir hönd nefndarinnar vinna að
 athugun málsins, gera tillögu um afgreiðslu þess og drög að nefndaráliti þegar
                        hann hefur lokið athugun sinni.
 [Ef nefndarmaður gerir tillögu um að athugun máls sé hætt og það afgreitt frá
nefndinni er formanni skylt að láta ganga atkvæði um þá tillögu á þeim fundi sem
      hún er borin fram. Tillagan telst því aðeins samþykkt að meiri hluti
                     nefndarmanna greiði henni atkvæði.]^1)
                            ^1)[10]L. 102/1993, 2. gr.
   28. gr. Nefnd getur við umfjöllun máls óskað skriflegra umsagna um það frá
    aðilum utan þings. Á sama hátt geta þeir er mál varðar komið skriflegum
  athugasemdum sínum að eigin frumkvæði á framfæri við nefnd. Sömuleiðis getur
            nefnd samþykkt að taka við gestum og hlýða á mál þeirra.
  Forseti setur nánari reglur um meðferð erinda og umsagna sem berast nefndum.
 29. gr. Þá er nefnd hefur lokið athugun máls og kosið framsögumann fyrir það,
   sbr. þó fyrri málslið 27. gr., lætur hún uppi álit sitt er skal prentað og
 útbýtt meðal þingmanna á fundi. Ef nefnd er ekki einhuga um afgreiðslu máls og
  hver hluti hennar skilar áliti skal hann tilnefna framsögumann. Eigi má taka
málið til umræðu fyrr en að minnsta kosti einni nóttu síðar en áliti nefndar eða
                         meiri hluta hennar var útbýtt.
 Fái nefnd mál til umfjöllunar á nýjan leik eftir útgáfu nefndarálits getur hún
                         gefið út framhaldsnefndarálit.
  30. gr. Nefnd getur látið uppi álit á tveimur eða fleiri málum saman ef þau
                             fjalla um skyld efni.
 Mæli nefnd með samþykkt lagafrumvarps eða þingsályktunartillögu skal hún láta
 prenta með áliti sínu áætlun um þann kostnað sem hún telur ný lög eða ályktun
                      hafa í för með sér fyrir ríkissjóð.
  Forseti skal setja nánari reglur um frágang nefndarálita, m.a. um hvað koma
                 skuli fram í þeim, og um prentun fylgiskjala.
    31. gr. Nefnd getur með skýrslu gert þinginu grein fyrir athugun sinni á
 þingmáli sem hún hefur ekki lokið athugun á að fullu telji hún sérstaka ástæðu
til þess. Á sama hátt getur nefnd enn fremur gefið þinginu skýrslu um störf sín.
 32. gr. Heimilt er að kjósa sérnefndir til að íhuga einstök mál. Um sérnefndir
           gilda sömu reglur og um fastanefndir eftir því sem við á.
33. gr. Heimilt er þingnefnd að afla sér sérfræðilegrar aðstoðar við afgreiðslu
þingmála frá stofnunum eða einstaklingum utan skrifstofu Alþingis. Forseti setur
                          nánari reglur um þetta efni.
34. gr. Hver fastanefnd skal hafa nefndarritara er ritar fundargerðir, aðstoðar
 við gerð nefndarálita og breytingartillagna, aflar upplýsinga, er nefnd óskar
         eftir, og hefur á hendi önnur þau verkefni sem nefnd ákveður.
                35. gr. Á Alþingi starfa þessar alþjóðanefndir:
                   1. Íslandsdeild Alþjóðaþingmannasambandsins.
                        2. Íslandsdeild Evrópuráðsþingsins.
           3. Íslandsdeild þingmannanefndar Fríverslunarsamtaka Evrópu.
                    4. Íslandsdeild Norður-Atlantshafsþingsins.
                         5. Íslandsdeild Norðurlandaráðs.
                   6. Íslandsdeild Vestnorræna þingmannaráðsins.
 Til hverrar alþjóðanefndar skal velja samkvæmt starfsreglum sem um hana gilda.
  Þó er þingflokkum heimilt að tilnefna þingmenn í alþjóðanefndir ef um það er
         samkomulag milli þeirra. Tilnefningu skal þá lýst á þingfundi.
       Hver alþjóðanefnd skal hafa ritara sem er nefndinni til aðstoðar.
 Um aðrar alþjóðanefndir, er Alþingi kann að koma á fót, gilda ákvæði 2. og 3.
                                      mgr.
        Forseti setur almennar reglur um störf alþjóðanefnda þingmanna.

                                 III. Þingmál.
36. gr. Lagafrumvörp skulu vera samin með lagasniði og skal prenta þau og útbýta
   þeim meðal þingmanna á fundi. Hverju frumvarpi skal fylgja greinargerð um
  tilgang þess yfirleitt og skýring á höfuðákvæðum. Eigi má, nema með samþykki
  þingsins, taka frumvarp til umræðu fyrr en liðnar eru að minnsta kosti tvær
                        nætur frá því er því var útbýtt.
  Lagafrumvörp, sem útbýtt er sex mánuðum eftir þingsetningu, verða því aðeins
             tekin á dagskrá að meiri hluti þingmanna samþykki það.
37. gr. Ekki er lagafrumvarp samþykkt til fullnaðar fyrr en það hefur verið rætt
                               við þrjár umræður.
   38. gr. Við fyrstu umræðu skal ræða frumvarpið í heild sinni. Þá er þeirri
umræðu er lokið er leitað atkvæða um hvort það eigi að ganga til annarrar umræðu
                                  og nefndar.
 39. gr. Önnur umræða fer eigi fram fyrr en einni nóttu eftir fyrstu umræðu eða
         útbýtingu nefndarálits og skal þá ræða greinar frumvarpsins og
    breytingartillögur við þær. Síðan skal greiða atkvæði um hverja grein og
breytingartillögur við hana, ef fram hafa komið, og loks um það hvort frumvarpið
                        eigi að ganga til þriðju umræðu.
Breytist frumvarp við aðra umræðu á annan hátt en þann er nefnd leggur til skal
hún fjalla um það áður en þriðja umræða hefst ef einhver þingmaður eða ráðherra
                                  óskar þess.
 40. gr. Þriðja umræða má eigi fara fram fyrr en einni nóttu eftir aðra umræðu.
Þá skal ræða breytingartillögur og greinar er þær eiga við, svo og frumvarpið í
heild. Þá er umræðum er lokið skal leita atkvæða um breytingartillögur og síðan
              um frumvarpið í heild sinni eins og það þá er orðið.
 Hafi breytingartillaga verið samþykkt við 3. umræðu en umræðunni verið frestað
  áður en atkvæðagreiðsla fór fram um frumvarpið í heild og því vísað á ný til
    nefndar, sbr. 23. gr., er ráðherra, þingnefnd, sem haft hefur málið til
      athugunar, eða einstökum nefndarmönnum heimilt að leggja fram nýjar
breytingartillögur við frumvarpið. Við framhald umræðunnar gilda ákvæði 55. gr.
að nýju ef breytingartillögur hafa komið fram. Þegar umræðum er lokið skal fyrst
greiða atkvæði um breytingartillögurnar og síðan frumvarpið í heild eins og það
                                  þá er orðið.
  41. gr. Þá er frumvarp hefur þannig verið samþykkt við þrjár umræður sendir
                forseti það ríkisstjórninni sem lög frá Alþingi.
42. gr. Lagafrumvarpi, er felur í sér tillögu um breytingu á stjórnarskránni eða
  viðauka við hana, skal vísa til sérnefndar skv. 32. gr. Í fyrirsögn skal það
   nefnt frumvarp til stjórnarskipunarlaga. Hafi það eigi þá fyrirsögn vísar
                                forseti því frá.
 Breytingartillögu, sem felur í sér tillögu um breytingu á stjórnarskránni eða
 viðauka við hana, má aðeins gera við frumvarp til stjórnarskipunarlaga. Sé hún
                gerð við annað frumvarp vísar forseti henni frá.
43. gr. Lagafrumvarp, er hefur verið fellt, má eigi bera upp aftur á sama þingi.
44. gr. Tillögur til þingsályktunar skulu vera í ályktunarformi. Skal prenta þær
 og útbýta þeim meðal þingmanna á þingfundi. Tillögu til þingsályktunar skal að
jafnaði fylgja greinargerð með skýringu á efni hennar. Umræða má eigi fara fram
      fyrr en í fyrsta lagi tveimur nóttum eftir að tillögunni var útbýtt.
  Ekki er þingsályktunartillaga samþykkt til fullnaðar fyrr en hún hefur verið
  rædd við tvær umræður. Tillögur um vantraust og um frestun á fundum Alþingis
                      skulu þó afgreiddar við eina umræðu.
Við fyrri umræðu má hver ræðumaður tala tvisvar, flutningsmaður allt að fimmtán
   mínútum og aðrir þingmenn og ráðherrar allt að átta mínútum í senn. Þá er
 þessari umræðu er lokið er leitað atkvæða um hvort tillagan eigi að ganga til
 síðari umræðu og nefndar. Forseti getur ákveðið frávik frá þessari málsmeðferð
  ef fyrir liggur rökstudd beiðni þingflokks þar að lútandi. Hver þingflokkur
hefur rétt til að bera slíka beiðni fram við forseta einu sinni á hverju þingi.
Síðari umræða fer eigi fram fyrr en einni nóttu eftir fyrri umræðu eða útbýtingu
 nefndarálits. Skal þá ræða tillögugreinar og breytingartillögur við þær. Þá er
umræðu er lokið skal greiða atkvæði um hverja tillögugrein og breytingartillögur
   við þær og loks tillöguna í heild sinni. Við umræðuna gilda ákvæði 55. gr.
      Forseta er heimilt að láta ákvæði 55. gr. gilda við fyrri umræðu um
  þingsályktunartillögur, er fjalla um stjórnskipun, utanríkis- eða varnarmál,
 staðfestingu framkvæmdaáætlana, alþjóðasáttmála eða milliríkjasamninga, liggi
                               fyrir ósk um það.
Þingsályktunartillögur, sem útbýtt er sex mánuðum eftir þingsetningu, verða því
           aðeins teknar á dagskrá að meiri hluti þings samþykki það.
 45. gr. Ef ráðherra óskar að gera grein fyrir opinberu málefni gerir hann það
  með skýrslu til Alþingis er skal prentuð og útbýtt meðal þingmanna á fundi.
 Ef ráðherra óskar skal skýrslan tekin til umræðu. Sama gildir ef níu þingmenn
             óska þess. Ráðherrann gerir þá grein fyrir skýrslunni.
Ef ekki verður við komið að prenta og útbýta skýrslu skv. 1. mgr. eða ekki þykir
   ástæða til getur ráðherra gert grein fyrir opinberu málefni með munnlegri
 skýrslu til Alþingis. Fer þá um umræðu sem um skriflega skýrslu, sbr. 48. gr.
   46. gr. Níu þingmenn geta óskað skýrslu ráðherra um opinbert málefni. Skal
beiðnin vera skrifleg og beint til forseta og má fylgja henni stutt greinargerð.
 Skal beiðnin prentuð og útbýtt meðal þingmanna á fundi. Á næsta þingfundi ber
    forseti það undir atkvæði umræðulaust hvort beiðnin skuli leyfð. Forseti
  tilkynnir hlutaðeigandi ráðherra um beiðni um skýrslu sem leyfð hefur verið.
[Ráðherra skal ljúka skýrslugerðinni innan 10 vikna og skal skýrslan þá prentuð
                     og útbýtt meðal þingmanna á fundi.]^1)
Ef ráðherra eða skýrslubeiðendur, einn eða fleiri, óska þess skal skýrslan tekin
                til umræðu. Ráðherra gerir þá grein fyrir henni.
                             ^1)[11]L. 74/1992, 2. gr.
 47. gr. Alþjóðanefnd getur lagt skýrslu fyrir þingið. Skýrslan skal tekin til
      umræðu ef nefndin óskar þess eða beiðni kemur um það frá þingmanni.
  48. gr. [Við umræður um skýrslur skv. 45.47. gr. mega þingmenn og ráðherrar
 tala tvisvar, sá er fyrir skýrslu mælir eigi lengur en þrjátíu mínútur í fyrra
 sinn og eigi lengur en fimmtán mínútur í síðara sinn, en aðrir eigi lengur en
 fimmtán mínútur í senn. Þó má veita talsmönnum þingflokka lengri tíma þegar um
   er að ræða skýrslur um utanríkismál og önnur viðamikil mál ef fyrir liggur
samþykki þingflokka.]^1) Sama gildir um framsögumenn nefnda sem flytja skýrslur.
  Vísa má skýrslu til nefndar. Sé það gert skal fresta umræðunni og henni eigi
         fram haldið fyrr en einni nóttu eftir útbýtingu nefndarálits.
                            ^1)[12]L. 102/1993, 3. gr.
49. gr. Óski alþingismaður upplýsinga ráðherra eða svars um opinbert málefni eða
   einstakt atriði þess gerir hann það með fyrirspurn er afhent skal forseta.
 Fyrirspurn skal vera skýr, um afmörkuð atriði og mál sem ráðherra ber ábyrgð á
og sé við það miðað að hægt sé að svara henni í stuttu máli. Alþingismaður segir
 til um það hvort hann óskar skriflegs eða munnlegs svars. Stutt greinargerð má
                 fylgja fyrirspurn ef óskað er skriflegs svars.
Forseti ákveður svo fljótt sem hann telur sér unnt hvort fyrirspurn skuli leyfð
 eða ekki. Ef vafi er getur forseti þó borið málið umræðulaust undir atkvæði á
 þingfundi. Skal það einnig gert ef fyrirspyrjandi óskar þess er forseti synjar
                                  fyrirspurn.
Fyrirspurn skal prentuð og útbýtt meðal þingmanna á fundi. Fyrirspurn, sem leyfð
          hefur verið, skal send hlutaðeigandi ráðherra eða ráðherrum.
 Á sérstökum þingfundi skal forseti taka á dagskrá fyrirspurnir er útbýtt hefur
 verið í síðasta lagi þremur virkum dögum fyrir fundinn. Fyrirspurn skal þó að
   jafnaði ekki tekin á dagskrá síðar en átta virkum dögum eftir að henni var
                                    útbýtt.
    Fyrirspyrjandi eða framsögumaður fyrirspyrjenda mælir fyrir fyrirspurn.
      Ráðherra, er hlut á að máli, svarar síðan fyrirspurn. [Hvor um sig,
 fyrirspyrjandi og ráðherra, má ekki tala oftar en tvisvar, fyrirspyrjandi eigi
  lengur en þrjár mínútur í fyrra sinn og eigi lengur en tvær mínútur í síðara
sinn og ráðherra eigi lengur en fimm mínútur í fyrra sinn og eigi lengur en tvær
mínútur í síðara sinn.]^1) Öðrum þingmönnum er heimilt að gera einu sinni stutta
                        athugasemd, eina mínútu hverjum.
Ef óskað er skriflegs svars sendir ráðherra forseta það að jafnaði eigi síðar en
 tíu virkum dögum eftir að fyrirspurn var leyfð. Forseti sendir fyrirspyrjanda
         svarið og skal það prentað og útbýtt meðal þingmanna á fundi.
Í allt að hálftíma á fyrir fram ákveðnum fundi getur forseti heimilað þingmönnum
 að bera fram munnlegar fyrirspurnir til ráðherra. [Hvor um sig, fyrirspyrjandi
og ráðherra, má ekki tala oftar en þrisvar, eigi lengur en tvær mínútur í fyrsta
         sinn og eigi lengur en eina mínútu í annað og þriðja sinn.]^1)
              Við umræður um fyrirspurnir má engar ályktanir gera.
                             ^1)[13]L. 74/1992, 3. gr.
 50. gr. Í allt að hálftíma á venjulegum fundartíma geta þingmenn fengið tekið
 fyrir mál utan dagskrár, hvort heldur er í formi yfirlýsingar eða fyrirspurnar
til ráðherra. Skal þá þingmaður bera fram við forseta ósk sína hér um eigi síðar
  en tveimur klukkustundum áður en þingfundur hefst. Í upphafi þingfundar skal
   forseti tilkynna hvaða mál fyrirhugað er að taka til umræðu utan dagskrár.
   [Enginn má tala oftar en tvisvar um hvert mál, málshefjandi og viðkomandi
ráðherra eigi lengur en fimm mínútur í fyrra sinn og eigi lengur en tvær mínútur
  í síðara sinn, en aðrir þingmenn og ráðherrar eigi lengur en tvær mínútur í
                                   senn.]^1)
   Forseti getur leyft að tekið sé fyrir mál utan dagskrár sem í senn er svo
  mikilvægt að ekki rúmast innan ramma 1. mgr. og svo aðkallandi að ekki geti
  beðið meðferðar formlegra þingmála. Málshefjandi og ráðherra, sem hlut á að
 máli, mega eigi tala lengur en þrjátíu mínútur og aðrir þingmenn og ráðherrar
eigi lengur en fimmtán mínútur í senn. Enginn má tala oftar en tvisvar. 2. og 3.
  málsl. fyrri málsgreinar gilda einnig um umræður samkvæmt þessari málsgrein.
     [Í upphafi fundar, áður en gengið er til dagskrár, geta þingmenn gert
 athugasemdir er varða störf þingsins. Enginn má tala oftar en tvisvar og ekki
 lengur en tvær mínútur í senn. Umræður um athugasemdir mega ekki standa lengur
                           en í tuttugu mínútur.]^2)
               ^1)[14]L. 74/1992, 4. gr. ^2)[15]L. 102/1993, 4. gr.
51. gr. Breytingartillögur við lagafrumvörp og þingsályktunartillögur skulu vera
prentaðar og þeim útbýtt ekki síðar en einni nóttu áður en þær koma til umræðu.
  Breytingartillögu má fylgja stutt greinargerð. Ráðherra og hver þingmaður má
           koma fram með breytingartillögur við hverja umræðu sem er.
 Breytingartillögu við breytingartillögu má þingmaður bera upp við upphaf þess
fundar er hún skal tekin til umræðu. Þó skal þá vera búið að útbýta henni. Nefnd
getur einnig borið upp breytingartillögu við frumvarp eða þingsályktunartillögu
                            með jafnstuttum fresti.
Breytingartillögu um atriði, sem búið er að fella, má eigi bera upp aftur á sama
þingi. Forseti úrskurðar hvort það er sama atriði sem gerð er tillaga um og áður
        hefur verið fellt og er þingmönnum skylt að hlíta þeim úrskurði.
 52. gr. Þingmál, sem ekki hafa hlotið lokaafgreiðslu við þinglok, falla niður.

                                IV. Fundarsköp.
53. gr. Skylt er þingmönnum að sækja alla þingfundi nema nauðsyn banni. Forföll
 skal tilkynna forseta svo fljótt sem unnt er og metur hann nauðsynina. Ákvæði
            þessarar málsgreinar gilda þó ekki um fyrirspurnafundi.
Ef þingmaður forfallast svo að nauðsyn krefji að varamaður hans taki sæti hans á
 meðan skal hann tilkynna forseta það bréflega og jafnframt gera grein fyrir í
   hverju forföllin eru fólgin og hversu lengi þau muni vara. Forseti kynnir
þinginu bréfið. Þegar varamaður tekur sæti í forföllum þingmanns skal hann ekki
 sitja skemur en tvær vikur nema þingið hafi áður verið rofið eða því frestað.
  Þingmaður nýtur ekki þingfararkaups meðan varamaður hans situr á þingi nema
  fjarvist sé vegna veikinda eða þingmaður sé fjarverandi í opinberum erindum.
 Þegar fundur er settur skal samþykkja gerðabók frá síðasta fundi, sbr. 12. gr.
 Þar næst skýrir forseti frá erindum þeim sem honum hafa borist eða þingskjölum
               sem útbýtt hefur verið. Þá er gengið til dagskrár.
 54. gr. Þingmaður, sem hefur óskað að taka til máls og fengið leyfi til þess,
skal mæla úr ræðustól. Þó getur forseti heimilað ræðumanni að tala úr sæti sínu
  ef nauðsyn krefur. Sama gildir um ráðherra. Ræðumaður skal jafnan víkja ræðu
sinni til forseta eða fundarins en eigi ávarpa nokkurn einstakan þingmann. Kenna
          skal þingmann við kjördæmi hans eða nefna hann fullu nafni.
55. gr. Framsögumaður meiri og minni hluta nefndar, svo og flutningsmaður máls,
    en eigi nema einn þótt fleiri flytji, mega við hverja umræðu um mál tala
 þrisvar, sbr. þó 3. mgr. 44. gr. Ef tveir eða fleiri eru flutningsmenn skal sá
 er fyrstur stendur á skjalinu teljast framsögumaður nema annar sé tilnefndur.
  Aðrir mega ekki tala oftar en tvisvar. Ráðherrar, er hlut eiga að máli, mega
                       tala svo oft sem þeim þykir þurfa.
Jafnan er heimilt að gera stutta athugasemd um atkvæðagreiðslu, [um fundarstjórn
forseta]^1) og til þess að bera af sér sakir. [Enginn má þó tala lengur en þrjár
       mínútur í senn [og ekki oftar en tvisvar um hvert atriði.]^1)]^2)
    Þegar útvarpað er umræðum um þingmál skal farið eftir reglum VI. kafla.
[Þrátt fyrir ákvæði 1. mgr. má framsögumaður máls, ráðherra eða þingmaður, eigi
 tala lengur en þrjátíu mínútur í fyrsta sinn, fimmtán mínútur í annað sinn og
  fimm mínútur í þriðja sinn við 1. umræðu um lagafrumvörp. Aðrir þingmenn og
ráðherrar mega eigi tala lengur við þá umræðu en 20 mínútur í fyrra sinn og tíu
mínútur í síðara sinn. Hver þingflokkur á rétt á að fá ræðutíma samkvæmt þessari
 málsgrein lengdan, allt að tvöföldum tíma, ef fyrir liggur rökstudd beiðni þar
              að lútandi áður en frumvarp er tekið til umræðu.]^1)
               ^1)[16]L. 102/1993, 5. gr. ^2)[17]L. 74/1992, 5. gr.
56. gr. Forseti gefur þingmönnum venjulega færi á að taka til máls í þeirri röð
er þeir beiðast þess þá er dagskrármálið er tekið fyrir. Þó getur hann vikið frá
þeirri reglu við ráðherra, sem hlut á að máli, og framsögumann, svo og til þess
  að ræður með og móti málefni skiptist á, eða til þess að þingmaður geti gert
          stutta leiðréttingu eða athugasemd er snertir sjálfan hann.
Forseti getur leyft þingmönnum að veita stutt andsvar við einstökum ræðum strax
  og þær hafa verið fluttar. Skal þá sá er vill svara bera fram ósk um það við
  forseta. Andsvari má einungis beina að máli ræðumanns en ekki öðru andsvari.
Hvert andsvar má ekki taka lengri tíma en tvær mínútur og skal ræðumanni heimilt
  að svara því á tveimur mínútum. Heimilt er forseta að stytta ræðutíma hvers
  ræðumanns í þessum umræðum. Enginn má veita andsvar oftar en tvisvar sinnum
   hverju sinni. Orðaskipti í andsvörum mega ekki standa lengur en í fimmtán
                                mínútur í einu.
  57. gr. Ef umræður dragast úr hófi fram getur forseti úrskurðað að ræðutími
          hvers þingmanns skuli ekki fara fram úr ákveðinni tímalengd.
Forseti getur stungið upp á að umræðum sé hætt og einnig getur forseti lagt til,
hvort heldur í byrjun umræðu eða síðar, að umræðum um mál skuli lokið að liðnum
 ákveðnum tíma. Eigi má þó, meðan nokkur þingmaður kveður sér hljóðs, takmarka
ræðutíma við nokkra umræðu svo að hún standi skemur en þrjár klukkustundir alls.
  Tillögur forseta skulu umræðulaust bornar undir atkvæði og ræður afl atkvæða
                                   úrslitum.
     Sömuleiðis geta níu þingmenn krafist þess að greidd séu atkvæði um það
 umræðulaust hvort umræðu skuli lokið, umræðutími eða ræðutími hvers þingmanns
   takmarkaður. Nöfn þeirra þingmanna skulu lesin upp og rituð í gerðabókina.
  Nú hefur verið samþykktur takmarkaður umræðutími eða ákveðinn ræðutími hvers
 þingmanns og skal þá forseti skipta umræðutímanum í heild sem jafnast á milli
   fylgismanna og andstæðinga máls þess sem er til umræðu, án þess að hann sé
  bundinn við í hvaða röð þingmenn hafa kvatt sér hljóðs, eða milli flokka ef
                                 hentara þykir.
            Ákvæði þessarar greinar ná einnig til ræðutíma ráðherra.
         58. gr. Eigi má, nema með leyfi forseta, lesa upp prentað mál.
 59. gr. Skylt er þingmanni að lúta valdi forseta í hvívetna er að því lýtur að
  gætt sé góðrar reglu. Skyldi almenn óregla koma upp er það skylda forseta að
  gera hlé á fundinum um stundarsakir eða, ef nauðsyn ber til, slíta fundinum.
   60. gr. Frumvörp, hvort heldur eru frá ríkisstjórn eða þingmönnum, svo og
tillögur til þingsályktunar og breytingartillögur, má kalla aftur á hverju stigi
  umræðu sem vill. En heimilt er hverjum þingmanni að taka það jafnskjótt upp
        aftur á sama fundi, sbr. þó 2. mgr. Fyrirspurn má og afturkalla.
     Breytingartillögu, sem er á dagskrá við 2. umræðu um lagafrumvarp, má
flutningsmaður kalla aftur, að hluta eða í heild, til 3. umræðu og kemur hún þá
                         til afgreiðslu við þá umræðu.
61. gr. Þyki eigi ástæða til að gera ályktun um eitthvert málefni sem á dagskrá
    er getur þingið vísað því til ríkisstjórnarinnar eða einstakra ráðherra.
   62. gr. Heimilt er þingmanni að krefjast þess að gengið sé til atkvæða um
   eitthvert þingmál umræðulaust, en það skal því aðeins gert að tveir þriðju
                     hlutar fundarmanna séu því samþykkir.
 Meðan á umræðum stendur má gera rökstudda tillögu um að taka skuli fyrir næsta
  mál á dagskránni og skal þá afhenda forseta tillöguna um það skrifaða. Slíka
                   tillögu má og gera í prentuðu þingskjali.
63. gr. Forseti ákveður dagskrá hvers fundar. Þó má ákveða dagskrá næsta fundar
                            eftir ályktun þingsins.
Forseti getur breytt röðinni á þeim málum sem eru á dagskrá og einnig tekið mál
                                 út af dagskrá.
       Forseti getur heimilað, ef ósk berst um það frá flutningsmanni eða
 flutningsmönnum og enginn þingmaður andmælir því, að umræður fari fram um tvö
eða fleiri dagskrármál í einu ef þau fjalla um skyld efni eða það þykir hagkvæmt
                               af öðrum ástæðum.
64. gr. Eigi má gera neina ályktun nema meira en helmingur þingmanna sé á fundi
    og taki þátt í atkvæðagreiðslunni, sbr. [18]53. gr. stjórnarskrárinnar.
Þingmaður, sem er á fundi en greiðir ekki atkvæði við nafnakall, telst taka þátt
                             í atkvæðagreiðslunni.
Engin ályktun er lögmæt nema meira en helmingur fundarmanna, þeirra sem atkvæði
                       greiða, greiði atkvæði með henni.
 Skylt er þingmanni að vera viðstaddur og taka þátt í atkvæðagreiðslu nema hann
                      hafi lögmæt forföll eða fararleyfi.
      Enginn þingmaður má greiða atkvæði með fjárveitingu til sjálfs sín.
 65. gr. Forseti ræður því hvernig atkvæðagreiðslu er skipt og hvernig hún fer
 fram. Þó getur þingið, ef níu þingmenn krefjast þess, breytt ákvörðun forseta.
66. gr. Þá er forseti hefur ástæðu til að ætla að allir séu á einu máli má hann
  lýsa yfir því að gert sé út um atriði án atkvæðagreiðslu ef enginn þingmaður
   krefst þess að hún fari fram og skal þá sú yfirlýsing forseta koma í stað
  atkvæðagreiðslu. Um lagafrumvörp og þingsályktunartillögur verður forseti þó
   jafnan að hafa atkvæðagreiðslu við allar umræður, sbr. 38.40. og 44. gr.
 Atkvæðagreiðslan fer fram á þann hátt að hver þingmaður réttir upp hönd hvort
 sem hann greiðir atkvæði með eða móti máli. Teljarar telja atkvæðin en forseti
skýrir frá úrslitum atkvæðagreiðslunnar eftir að atkvæða hefur verið leitað með
  og móti. Hafi atkvæðagreiðslan fallið þannig að málið sé hvorki samþykkt né
 fellt lætur forseti nafnakall fara fram. Sömuleiðis er forseta heimilt að láta
    atkvæðagreiðslu fara fram með nafnakalli annaðhvort þegar í stað eða ef
    atkvæðagreiðsla hefur áður farið fram en verið óglögg. Komi fram ósk um
                        nafnakall skal við henni orðið.
Við nafnakall skal farið eftir tölusettri nafnaskrá í stafrófsröð og hluta um í
            hvert sinn á hverri raðtölunni skuli byrja nafnakallið.
                  Forseti skal jafnan greiða atkvæði síðastur.
  Atkvæðagreiðsla með rafeindabúnaði, þar sem staðfest er hverjir taka þátt í
henni og hvernig hver þingmaður greiðir atkvæði, jafngildir nafnakalli. Atkvæði
hvers þingmanns við lokaafgreiðslu lagafrumvarpa og þingsályktunartillagna skal
 skrásetja í þingtíðindunum. Sama gildir við aðrar atkvæðagreiðslur ef einhver
                        þingmaður óskar þess á fundinum.
 [Við atkvæðagreiðslu með rafbúnaði, svo og nafnakall, er þingmanni heimilt að
 gera stutta grein fyrir atkvæði sínu. Slík greinargerð má þó eigi taka lengri
                            tíma en eina mínútu.]^1)
                            ^1)[19]L. 102/1993, 6. gr.
67. gr. Afl atkvæða ræður um úrslit mála og málsatriða nema öðruvísi sé ákveðið
                       í stjórnarskránni eða þingsköpum.
  68. gr. Um kosningar fer eftir því sem fyrir er mælt í 2. mgr. 3. gr. að því
  viðbættu að þegar kjósa á um tvo menn eða fleiri, hvort heldur er til starfa
innan þings eða utan, skal forseti beita hlutfallskosningu með aðferð þeirri er
 kennd er við d'Hondt (listakosning). Aðferðin er svo sem greinir í 2.4. mgr.
 Þeir þingmenn, er komið hafa sér saman um að kjósa allir sömu menn í sömu röð,
  afhenda forseta, þegar til kosninga kemur, lista yfir þá í þeirri röð. Þegar
    hann hefur tekið við listunum merkir hann hvern þeirra bókstaf, A, B, C
    o.s.frv., eftir því sem sjálfur hann ákveður eða ákveðið hefur verið með
   samkomulagi eitt skipti fyrir öll þann þingtíma. Síðan les forseti upphátt
stafnafn hvers lista og nöfn þau er á honum standa. Þá kjósa þingmenn þannig að
 hver ritar á kjörmiða aðeins stafnafn (A, B o.s.frv.) þess lista er hann vill
 kjósa eftir. Kjörmiðarnir eru afhentir forseta og nefnir hann upphátt bókstaf
hvers miða en teljarar rita jafnóðum og telja saman hve mörg atkvæði hafa fallið
 á hvern lista, hve mörg á A, hve mörg á B o.s.frv. Tölu þeirri, sem hver listi
 fær þannig, er svo skipt, fyrst með 1, síðan 2, síðan með 3 o.s.frv. eftir því
    sem með þarf. Hlutatölur hvers lista eru ritaðar í röð, hver niður undan
           annarri, og yfir dálkinum er ritaður bókstafur þess lista.
  Kosning fer eftir hlutatölunum þannig að sá listi fær fyrsta mann er hæsta á
   hlutatöluna, sá listi næsta mann er á næsthæsta hlutatölu o.s.frv. þar til
  fullskipað er. Ef jafnháar hlutatölur koma á tvo eða fleiri lista skal varpa
            hlutkesti um hvor eða hver listanna skuli koma að manni.
   Af hverjum lista skulu menn hljóta kosningu í þeirri röð sem þeir standa á
                                   listanum.
Þegar kosnir eru varaforsetar samkvæmt síðari málslið 3. mgr. 3. gr. skal fella
 niður hæstu hlutatölu þess lista sem þingflokkur forsetans á aðild að. Að öðru
      leyti gilda ákvæði 3. og 4. mgr. um kjör varaforseta og röð þeirra.
 Ef kjósa skal einnig varamenn skal listi, sem hlotið hefur mann eða menn, eiga
     rétt til jafnmargra varamanna í þeirri röð sem þeir standa á listanum.
 69. gr. Þingfundir skulu haldnir í heyranda hljóði. Þó getur forseti lagt til
 eða þingmaður óskað þess að öllum utanþingsmönnum sé vísað á braut og sker þá
 þingið úr því hvort svo skuli gert og umræður fara fram í heyranda hljóði eða
            fyrir luktum dyrum, sbr. [20]57. gr. stjórnarskrárinnar.
70. gr. Forseti skipar fyrir um hvernig mönnum skuli gefinn kostur á að vera við
 fundi þá er haldnir eru í heyranda hljóði. Áheyrendur eru skyldir til að vera
kyrrir og hljóðir. Brjóti nokkur móti því getur forseti látið vísa honum á braut
                      og, ef þörf er á, öllum áheyrendum.

                 V. Þingflokkar og almennar stjórnmálaumræður.
  71. gr. Skipi þingmenn sér í þingflokka skulu þeir velja sér formann er komi
  fram fyrir þeirra hönd gagnvart forseta og öðrum þingflokkum og þingmönnum.
Í þingflokki skulu vera a.m.k. tveir þingmenn og má enginn þingmaður eiga aðild
                         að fleiri en einum þingflokki.
72. gr. Forseti skal hafa reglulega samráð við formenn þingflokka, eða fulltrúa
 þeirra, um skipulag þingstarfa og leggja fyrir þá til umfjöllunar starfsáætlun
                þingsins og áætlanir um þingstörf hverrar viku.
   Enn fremur skal forseti hafa samráð við formenn þingflokka um fyrirkomulag
 umræðna um mikilvæg mál ef ætla má að umræður verði miklar. [Forseti getur þá,
 með samþykki allra þingflokka, ákveðið að ræðutími skuli vera annar en ákveðið
er í 44., 48. og 50. gr. og hve lengi umræðan má standa. Um slíka ákvörðun skal
    þó leita samþykkis þingfundar ef a.m.k. þrír þingmenn krefjast þess.]^1)
Forseti skal sjá um að þingflokkum og einstökum þingmönnum innan þeirra sé búin
 starfsaðstaða og hafa um það samráð við formenn þingflokkanna. Sama gildir um
                             þingmenn utan flokka.
[Formenn þingflokka eru réttir aðilar gagnvart forseta að því er varðar lengingu
    ræðutíma, sbr. 3. og 5. mgr. 44. gr., 48. gr. og 3. mgr. 55. gr., svo og
                 breytingar skv. 2. mgr. þessarar greinar.]^1)
                            ^1)[21]L. 102/1993, 7. gr.
73. gr. Innan [fimm]^1) daga frá setningu Alþingis skal forsætisráðherra flytja
  stefnuræðu fyrir hönd ríkisstjórnarinnar, en eftirrit af ræðunni skal afhent
þingmönnum sem trúnaðarmál eigi síðar en [þremur dögum]^1) áður en hún er flutt.
Útvarpa skal stefnuræðunni og umræðu um hana. Umferðir skulu vera tvær. Í fyrri
umferð hefur forsætisráðherra til umráða allt að hálfri klukkustund og fulltrúar
annarra þingflokka en forsætisráðherrans 20 mínútur hver. Í annarri umferð hefur
                      hver flokkur 10 mínútur til umráða.
                            ^1)[22]L. 102/1993, 8. gr.
 74. gr. Á síðari hluta þings skal fara fram almenn stjórnmálaumræða. Umræðunni
    skal útvarpað og fer um þessa umræðu eins og þegar útvarpað er umræðu um
                             þingmál, sbr. 79. gr.

                               VI. Útvarp umræðu.
                     75. gr. Útvarpa skal frá þingsetningu.
    76. gr. Útvarpa skal umræðu um vantraust ef níu þingmenn krefjast þess.
   77. gr. Nú óskar þingflokkur að umræðu um þingmál verði útvarpað og beinir
 formaður þingflokksins tilmælum sínum til forseta. Skal forseti þegar tilkynna
það formönnum annarra þingflokka en þeir leita samþykkis flokks síns svo fljótt
sem auðið er. Útvarpa skal umræðu þegar samþykki allra flokka liggur fyrir. Sama
 gildir ef þingflokkur óskar að útvarpað verði umræðum á þingfundi eða hluta af
                                   þingfundi.
   78. gr. Nú næst ekki samkomulag milli þingflokka um útvarp umræðu og skal
forseti þá tilkynna það þeim sem kröfuna átti. Ef þingflokkur ítrekar kröfu sína
  skal umræðunni útvarpað. Réttur til útvarps án samþykkis annarra þingflokka
  gildir þó aðeins um tvær umræður umfram þann flokk sem sjaldnast hefur neytt
                                  þess réttar.
  79. gr. Þegar útvarpað er umræðu um þingmál skulu þingflokkar hafa rétt til
jafnlangs ræðutíma og forsetar gefa þingmönnum færi á að taka til máls þannig að
flokkarnir skiptist á. Við útvarpsumræðu gilda ekki ákvæði 55. gr. um málfrelsi
  ráðherra. Rétt skal þingmönnum utan flokka að eiga þátt í útvarpsumræðum, þó
  þannig að enginn þeirra fái lengri tíma en helming þess er hver þingflokkur
hefur til umráða og ekki skulu þingmenn utan flokka, ef fleiri eru en tveir, fá
     lengri tíma samanlagt við útvarpsumræðu en hver einstakur þingflokkur.
  80. gr. Þegar útvarpað er umræðu um þingmál fær hver þingflokkur til umráða
   þrjátíu mínútur. Forseti getur, með samþykki allra þingflokka, ákveðið að
                           ræðutími skuli vera annar.
    Þegar útvarpsumræðu um þingmál er lokið getur umræða haldið áfram eftir
                               venjulegum reglum.
 Forseti ákveður í samráði við þingflokka tölu umferða og ræðutíma í einstökum
umferðum. Það er umferð þegar fulltrúar allra þingflokka hafa tekið til máls og
               þeir þingmenn utan flokka sem þátt taka í umræðum.
81. gr. Óski útvarps- eða sjónvarpsstöð að útvarpa umræðu um þingmál beinir hún
tilmælum sínum til forseta. Ef um er að ræða umræðu skv. 79. gr. ákveður forseti
          í samráði við þingflokkana hvort orðið skuli við tilmælunum.
 Ef útvarps- og sjónvarpsstöð óskar hins vegar að útvarpa venjubundinni umræðu
  eða hluta af umræðu ákveður forseti hvort það skuli leyft. Þegar útvarpað er
   umræðu á þennan hátt skal þess gætt að ræðutími skiptist sem jafnast milli
                       flokka eða mismunandi sjónarmiða.
 82. gr. Dag og stund útvarpsumræðu skal tilkynna í útvarpi og á þingfundi svo
                              fljótt sem unnt er.
83. gr. Umræðum skal útvarpa í sömu röð og kröfur um útvarp bárust forseta enda
sé að öðru leyti fullnægt ákvæðum þingskapa. Forseti getur þó vikið frá þessari
                      röð ef sérstakar ástæður liggja til.
  84. gr. Formenn þingflokka eru réttir aðilar gagnvart forseta og þingmönnum
               flokksins um allt það er að útvarpi umræðu lýtur.
  85. gr. Forseti sker úr ágreiningi sem verður um skilning á reglum þessum um
                      útvarp umræðu eða framkvæmd þeirra.
   86. gr. Í þessum kafla er orðið útvarp notað um hljóðvarp og enn fremur um
                         sjónvarp eftir því sem við á.
    Þar sem segir að útvarpa skuli, sbr. 73.78. gr., er skyldan bundin við
                           Ríkisútvarpið, hljóðvarp.

                              VII. Ýmisleg ákvæði.
   87. gr. Alþingi má ekki taka við neinu málefni nema einhver þingmanna eða
  ráðherra taki það að sér til flutnings, sbr. [23]55. gr. stjórnarskrárinnar.
88. gr. Umræður á Alþingi, ásamt þingskjölum og atkvæðagreiðslum, skal prenta í
                               Alþingistíðindum.
Í Alþingistíðindunum má ekkert undan fella, það er þar á að standa og fram hefur
komið í þinginu og gerðabækur þingsins og handrit af umræðum í þinginu bera með
 sér. Engar breytingar má gera á hvorugu þessu nema leiðrétta þurfi auðsæjar og
 sannanlegar villur. Engu má bæta inn í Alþingistíðindin, hvort sem það varðar
  menn eða málefni, nema þess sé óhjákvæmilega þörf eða í því felist sjálfsögð
leiðrétting. Forseti getur sett nánari reglur um útgáfu Alþingistíðinda, frágang
                                þingskjala o.fl.
  89. gr. Ef þingmaður talar óvirðulega um forseta Íslands eða ber þingið eða
 ráðherra eða einhvern þingmann brigslyrðum eða víkur með öllu frá umtalsefninu
 skal forseti kalla til hans: Þetta er vítavert, og nefna þau ummæli sem hann
    vítir. Nú er þingmaður víttur tvisvar á sama fundi og má þá forseti, með
         samþykki fundarins, svipta þingmanninn málfrelsi á þeim fundi.
    90. gr. Eftir uppástungu forseta eða formanns þingflokks má bregða út af
  þingsköpum þessum ef tveir þriðju hlutar þeirra þingmanna, er um það greiða
                              atkvæði, samþykkja.
   91. gr. Lög þessi öðlast gildi samtímis stjórnarskrárbreytingu þeirri sem
                       samþykkt er á Alþingi sumarið 1991

References

   Visible links
   1. http://www.althingi.is/dba-bin/lawformpr.pl?lnr=1991055
   2. http://www.althingi.is/dba-bin/ferill.pl?ltg=114&mnr=2
   3. http://www.althingi.is/altext/114/s/0002.html
   4. file:///altext/stjt/1992.074.html
   5. file:///altext/stjt/1993.102.html
   6. file://1944033.html#g46
   7. file://1944033.html#g47
   8. file:///altext/stjt/1992.074.html
   9. file:///altext/stjt/1993.102.html
  10. file:///altext/stjt/1993.102.html
  11. file:///altext/stjt/1992.074.html
  12. file:///altext/stjt/1993.102.html
  13. file:///altext/stjt/1992.074.html
  14. file:///altext/stjt/1992.074.html
  15. file:///altext/stjt/1993.102.html
  16. file:///altext/stjt/1993.102.html
  17. file:///altext/stjt/1992.074.html
  18. file://1944033.html#g53
  19. file:///altext/stjt/1993.102.html
  20. file://1944033.html#g57
  21. file:///altext/stjt/1993.102.html
  22. file:///altext/stjt/1993.102.html
  23. file://1944033.html#g55
