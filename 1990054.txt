                                    dálkum.

   --------------------------------------------------------------------------

                            Lög um innflutning dýra

                              1990 nr. 54 16. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

  Tóku gildi 31. maí 1990. Breytt með [4]l. 40/1996 (tóku gildi 21. maí 1996),
   [5]l. 82/1998 (tóku gildi 1. okt. 1998), [6]l. 44/1999 (tóku gildi l. júlí
 1999), [7]l. 175/2000 (tóku gildi 29. des. 2000), 1. 142/2001 (tóku gildi 31.
  des. 2001), [8]l. 153/2002 (tóku gildi 30. des. 2002), [9]l. 164/2002 (tóku
    gildi 1. jan. 2003), [10]bbl. 103/2003 (tóku gildi 1. júlí 2003), [11]l.
116/2003 (tóku gildi 12. nóv. 2003), [12]l. 76/2005 (tóku gildi 1. jan. 2006) og
                  [13]l. 128/2005 (tóku gildi 30. des. 2005).

              1. gr. Merking orða er í lögum þessum sem hér segir:
  Búfé: Hvers konar dýr sem haldin eru og alin í þeim tilgangi að hafa af þeim
                                gagn og nytjar.
                                      ^1)
Dýr: Öll lifandi landdýr, bæði hryggdýr, hryggleysingjar og lagardýr sem lifa að
                      hluta eða öllu leyti í fersku vatni.
 Einangrunarstöð: [Sóttvarnaraðstaða fyrir loðdýr, gæludýr, fugla og fiska.]^1)
[Eldisdýr: Lifandi fiskur, krabbadýr eða lindýr frá eldisstöð, óháð þroskastigi,
að meðtöldum dýrum sem lifa upprunalega villt en eru ætluð fyrir eldisstöð.]^2)
Erfðaefni: Hvers kyns efni sem geymir erfðaeiginleika dýra, svo sem fósturvísir
              (frjóvgað egg eða fóstur á frumstigi), egg eða sæði.
    [Fagráð: Nefnd sem mótar stefnu í kynbótum, rannsóknum, fræðslumálum og
   þróunarstarfi búgreinar samkvæmt ákvæðum [14]búnaðarlaga, nr. 70/1998.]^1)
Sóttvarnardýralæknir: [Faglegur opinber eftirlitsaðili sóttvarnastöðvar þar sem
              dýr hafa verið flutt inn samkvæmt lögum þessum.]^1)
  Sóttvarnastöð: Staður þar sem dýr og erfðaefni eru geymd meðan rannsakað er
                       hvort þau eru haldin smitsjúkdómi.
 Umsjónardýralæknir: Hver sá dýralæknir sem hefur verið skipaður til eftirlits
                   vegna innflutnings samkvæmt lögum þessum.
               ^1)[15]L. 175/2000, 1. gr. ^2)[16]L. 116/2003, 5. gr.
2. gr. Óheimilt er að flytja til landsins hvers konar dýr, tamin eða villt, svo
og erfðaefni þeirra. [Um alþjóðaverslun með tegundir villtra dýra og plantna sem
  eru í útrýmingarhættu gilda lög um framkvæmd samnings um alþjóðaverslun með
        tegundir villtra dýra og plantna sem eru í útrýmingarhættu.]^1)
  [Þrátt fyrir innflutningsbann skv. 1. mgr. er heimilt að flytja til landsins
lifandi fisk, krabbadýr eða lindýr frá eldisstöð, óháð þroskastigi, þ.m.t. hrogn
og svil, að meðtöldum dýrum sem lifa upprunalega villt en eru ætluð til eldis í
    eldisstöð, enda skal innflutningurinn háður skilyrðum reglugerða^2) sem
    landbúnaðarráðherra setur að fengnum umsögnum [Landbúnaðarstofnunar],^3)
  fisksjúkdómanefndar, Veiðimálastofnunar og erfðanefndar landbúnaðarins. Við
innflutning skal framvísa skriflegri staðfestingu [Landbúnaðarstofnunar]^3) á að
                  uppfyllt séu skilyrði samkvæmt þessu ákvæði.
Landbúnaðarráðherra er heimilt, að fengnu vísindalegu áliti Veiðimálastofnunar,
að takmarka eða banna innflutning á lifandi laxfiskum, óháð þroskastigi, þ.m.t.
 hrognum og sviljum, ef ljóst má vera að aðrar verndar- og friðunaraðgerðir sem
  kveðið er á um í lögum og stjórnvaldsfyrirmælum duga ekki til að koma í veg
 fyrir erfðablöndun slíkra laxfiska við staðbundna náttúrulega stofna sem ógnað
  gæti líffræðilegri fjölbreytni og stefnt náttúrulegu stofnunum í hættu.]^4)
 Landbúnaðarráðherra getur, að fengnum meðmælum yfirdýralæknis, vikið frá banni
  því sem um getur í 1. mgr. og leyft innflutning dýra og erfðaefnis, enda sé
 stranglega fylgt þeim fyrirmælum, sem felast í lögum þessum, og reglugerðum er
                          settar verða samkvæmt þeim.
 Dýrum, sem flutt eru inn án heimildar, skal tafarlaust lógað og skrokkum eytt
svo að eigi stafi hætta af. Eggjum, sæði eða fósturvísum skal á sama hátt eytt,
    svo og dýrum, sem sædd kunna að hafa verið eða notuð sem fósturmæður, og
      afkvæmum sem kunna að hafa fæðst eftir slíkan ólöglegan innflutning.
   ^1)[17]L. 164/2002, 16. gr. ^2)[18]Rg. 446/2005, sbr. [19]709/2006. ^3)[20]L.
                  76/2005, 27. gr. ^4)[21]L. 116/2003, 6. gr.
3. gr. Þegar yfirdýralæknir mælir með innflutningi dýra eða erfðaefnis skal hann
 skila rökstuddu áliti um heilbrigðisástand í viðkomandi landi eða landsvæði og
  meðmælum skulu fylgja vottorð frá viðkomandi heilbrigðisyfirvöldum um að þar
   hafi ekki orðið vart sjúkdóma í dýrum sem sérstaklega þarf að óttast hér á
                                     landi.
                                      ^1)
                            ^1)[22]L. 175/2000, 2. gr.
 4. gr. Áður en leyfi til innflutnings á búfé eða erfðaefni þess er veitt skal
  ráðherra leita álits [fagráðs]^1) í viðkomandi búgrein og skal [það]^1) meta
  þörf eða hugsanlegan ábata fyrir íslenska búfjárrækt af slíkum innflutningi.
  Skal [fagráð]^1) gera tillögur um hvaða kyn og tegund skuli flytja inn, með
                        hvaða hætti og frá hvaða landi.
  Nefndin^2) getur lagt til annað form á innflutningi en umsækjandi gerir ráð
    fyrir telji hún það tryggara og forsendur fyrir meðmælum með umsókninni.
            ^1)[23]L. 175/2000, 3. gr. ^2)Á væntanlega að vera fagráð.
5. gr. Áður en leyfi er veitt til innflutnings á nýjum dýrategundum eða erlendum
    stofnum tegunda sem hér eru fyrir skal landbúnaðarráðherra afla umsagnar
     [[Umhverfisstofnunar, Náttúrufræðistofnunar Íslands],^1) [erfðanefndar
  landbúnaðarins]^2) og sérfræðinganefndar samkvæmt lögum um náttúruvernd].^3)
   ^1)[24]L. 164/2002, 17. gr. ^2)[25]L. 116/2003, 7. gr. ^3)[26]L. 44/1999, 79.
                                      gr.
      6. gr. Landbúnaðarráðuneytið [hefur eftirlit með og ber ábyrgð á]^1)
innflutningi búfjár sem heimilaður kann að verða samkvæmt lögum þessum. [Á sama
    hátt hefur það eftirlit með]^1) framræktun kynja sem inn verða flutt, en
landbúnaðarráðherra er þó heimilt að fela hana einstökum [búgreinasamböndum]^1)
eða ræktunarfélögum, enda mæli yfirdýralæknir og viðkomandi [fagráð]^1) með því.
 Viðkomandi aðili skal þá sýna fram á að hann geti fullnægt öllum skilyrðum um
sóttvarnir og aðbúnað og kostað framræktunina að öllu leyti. Slíkt framsal skal
       ávallt bundið við eitt innflutningsleyfi með ákveðnum tímamörkum.
                            ^1)[27]L. 175/2000, 4. gr.
   7. gr. [Vegna innflutnings á dýrum og erfðaefni samkvæmt lögum þessum skal
  starfrækja sóttvarna- og einangrunarstöðvar. Landbúnaðarráðherra ákveður með
   reglugerð, að fengnum tillögum [Landbúnaðarstofnunar],^1) hvaða kröfur eru
    gerðar um útbúnað sóttvarna- og einangrunarstöðva. Ráðherra getur falið
      einstaklingum, fyrirtækjum og félagasamtökum rekstur stöðvanna.]^2)
                                      ^3)
   ^1)[28]L. 76/2005, 27. gr. ^2)[29]L. 175/2000, 5. gr. ^3)[30]L. 128/2005, 1.
                                      gr.
  8. gr. Þegar dýr eða erfðaefni er valið til innflutnings skal hvert einstakt
    dýr, sem flytja skal inn, karldýr, sem eru fyrirhugaðir sæðisgjafar, og
 foreldrar, sem gefið hafa frjóvguð egg, heilbrigðisskoðuð af embættisdýralækni
    og skulu vottorð og aðrar nauðsynlegar upplýsingar liggja fyrir áður en
     innflutningur fer fram. Fósturvísa, egg eða sæði má aðeins flytja frá
 viðurkenndum kynbótastöðvum þar sem fylgst hefur verið með heilbrigði foreldra
        eða foreldris nægilega lengi að mati [Landbúnaðarstofnunar].^1)
            Landbúnaðarráðherra skal setja reglur samkvæmt tillögum
 [Landbúnaðarstofnunar]^1) um kröfur til hvers kyns upplýsinga og vottorða sem
         þurfa að liggja fyrir áður en slíkur innflutningur er leyfður.
                            ^1)[31]L. 76/2005, 27. gr.
9. gr. [Einangra skal öll innflutt dýr og erfðaefni, að undanskildum eldisdýrum
skv. 2. mgr. 2. gr., á sóttvarnastöð svo lengi sem [Landbúnaðarstofnun]^1) telur
     þörf á undir stöðugu eftirliti sóttvarnardýralæknis stöðvarinnar.]^2)
 [Sóttvarnardýralæknir sóttvarnastöðvar getur verið viðkomandi héraðsdýralæknir
 eða dýralæknir sem [Landbúnaðarstofnun]^1) ræður sérstaklega til þeirra verka.
  [Landbúnaðarstofnun]^1) setur sóttvarnardýralækni erindisbréf með ákvæðum um
      skyldur hans varðandi smitgát vegna starfa við sóttvarnastöðina.]^3)
   Landbúnaðarráðherra setur, að fengnum tillögum [Landbúnaðarstofnunar],^1)
   reglugerð^4) um allt er veit að rekstri sóttvarna- og einangrunarstöðva og
öryggi gagnvart hugsanlegri sýkingarhættu frá þeim, þar á meðal ströng ákvæði um
   mannaferðir, meðferð áburðar, hvers konar úrgangs og afurða frá stöðvunum.
       Starfsmenn við slíkar stöðvar skulu fá sérstök erindisbréf og skal
       sóttvarnardýralæknir ábyrgur fyrir því að öryggisreglum sé fylgt.
   ^1)[32]L. 76/2005, 27. gr. ^2)[33]L. 116/2003, 8. gr. ^3)[34]L. 175/2000, 6.
                            gr. ^4)[35]Rg. 432/2003.
 10. gr. Innflutt dýr eða dýr, sem hafa vaxið af innfluttu erfðaefni, má aldrei
                          flytja út af sóttvarnastöð.
 Þegar tryggt þykir að við innflutning hafi ekki borist neinir erfðagallar eða
 smitsjúkdómar hættulegir íslenskum dýrum og liðinn er ákveðinn tími, sem nánar
skal kveðið á um í reglugerð, frá síðasta innflutningi dýra eða erfðaefnis getur
 [Landbúnaðarstofnun]^1) heimilað að dýr eða erfðaefni, annað en getið er í 1.
                       mgr., séu flutt úr sóttvarnastöð.
                            ^1)[36]L. 76/2005, 27. gr.
  11. gr. Hreinræktun innfluttra kynja og blöndun þeirra við innlent búfé skal
vera undir stjórn viðkomandi [fagráðs sem starfar samkvæmt [37]búnaðarlögum, nr.
                                  70/1998].^1)
                            ^1)[38]L. 175/2000, 7. gr.
12. gr. Íslensk dýr, sem tekin eru til blöndunar við innflutt búfjárkyn eða til
  að vera fósturmæður við innflutning á fósturvísum, skulu valin af ráðunautum
 [Bændasamtaka Íslands]^1) í viðkomandi búgrein og skal [Landbúnaðarstofnun eða
  fulltrúi hennar]^2) ganga úr skugga um að þau séu eigi grunuð um eða haldin
  smitsjúkdómum. Ekki má hefja ræktun á íslensku búfjárkyni með innfluttu kyni
      fyrr en gengið hefur verið úr skugga um hvernig kynin blandast og að
einblendingsrækt með íslenska kyninu fylgi ekki alvarlegir burðarerfiðleikar eða
                               skapgerðargallar.
Gæta skal þess að verðmætir eiginleikar í íslenskum búfjárkynjum tapist ekki við
blöndun við innflutt kyn. Heimilt er að setja í reglugerð ákvæði sem kveða svo á
um að aðeins megi nota hið innflutta kyn til einblendingsræktar telji ráðunautur
      [Bændasamtaka Íslands]^1) og/eða viðkomandi [fagráð]^3) ástæðu til.
    ^1)[39]L. 40/1996, 2. gr. ^2)[40]L. 76/2005, 28. gr. ^3)[41]L. 175/2000, 8.
                                      gr.
13. gr. Þrátt fyrir ákvæði 9. gr. þessara laga er landbúnaðarráðherra heimilt að
leyfa innflutning loðdýra, sem haldin eru í búrum, frjóvgaðra alifuglaeggja frá
     viðurkenndum kynbótabúum, [fiska og erfðaefnis þeirra, svo og svína og
    erfðaefnis þeirra frá viðurkenndum kynbótabúum eða sæðingarstöðvum]^1) á
 einangrunarstöð undir eftirliti umsjónardýralæknis. Slíkt leyfi skal þó aðeins
veita ef fyrir liggja meðmæli yfirdýralæknis. Aðeins skal leyft að flytja dýr úr
einangrunarstöð á bú sem fullnægja þeim ákvæðum sem yfirdýralæknir setur til að
 hindra smithættu frá þeim og fá viðurkenningu [fagráðs]^2) í greininni. Dýr má
ekki flytja úr einangrunarstöð fyrr en þau hafa dvalið svo lengi í einangrun að
 tryggt þyki að mati yfirdýralæknis að þau séu ekki haldin neinum smitsjúkdómi.
               ^1)[42]L. 153/2002, 1. gr. ^2)[43]L. 175/2000, 9. gr.
14. gr. Landbúnaðarráðherra er heimilt, ef fyrir liggja meðmæli yfirdýralæknis,
      að víkja frá ákvæðum 10. gr. þessara laga og veita leyfi til þess að
heimilisdýr, sem ekki eru af ætt hóf- og klaufdýra, séu flutt úr sóttvarnastöð.
   Slíkur flutningur skal ekki fara fram fyrr en dýrin hafa verið svo lengi í
einangrun að tryggt þyki að mati yfirdýralæknis að dýrin séu ekki haldin neinum
smitsjúkdómum. Slíku leyfi mega fylgja ákvæði um að dýralæknir fylgist reglulega
  með heilsufari dýranna á kostnað eigenda svo lengi sem yfirdýralæknir telur
                               slíkt nauðsynlegt.
15. gr. Komi upp alvarlegur smitsjúkdómur í sóttvarna- eða einangrunarstöð skal
gera hverjar þær ráðstafanir sem þurfa þykir til að hefta útbreiðslu hans, m.a.
      fella dýr, ef nauðsyn krefur, og stöðva dreifingu erfðaefnis þaðan.
   Rekstraraðili ber allan kostnað af slíkum aðgerðum og er skyldur að hlíta
              fyrirmælum [Landbúnaðarstofnunar]^1) í einu og öllu.
Eigendum er skylt að hlíta fyrirmælum [Landbúnaðarstofnunar]^1) um eyðingu dýra
í stöðvunum og eiga þeir ekki rétt á bótum fyrir dýr sem eyða þarf vegna slíkra
                                    aðgerða.
                            ^1)[44]L. 76/2005, 27. gr.
16. gr. Heimilt er að geyma djúpfryst sæði eða fósturvísa utan sóttvarnastöðvar
         að fengnu leyfi og eftir fyrirsögn [Landbúnaðarstofnunar].^1)
 Sóttvarnardýralæknir skal halda nákvæma skrá um alla gripi sem koma í stöðina
 eða fæðast þar, svo og um sæði og fósturvísa sem þar eru tekin eða þaðan flutt
og notkun þeirra. Við mælingar á gripum og skýrsluhald skal sóttvarnardýralæknir
                 fara eftir fyrirmælum viðkomandi [fagráðs].^2)
               ^1)[45]L. 76/2005, 27. gr. ^2)[46]L. 175/2000, 9. gr.
  [17. gr.]^1) Nú er ákveðið að leggja niður sóttvarnastöð sem starfrækt hefur
  verið og ekki þykir rétt að mati viðkomandi [fagráðs]^2) að nota frekar það
 erfðaefni sem þar er geymt og skal þá eyða því svo að ekki stafi hætta af eða
 gera aðrar ráðstafanir sem tryggja að frá því stafi ekki sýkingarhætta. Gripi
  slíkrar stöðvar skal fella hafi ekki verið heimilað samkvæmt lögum þessum að
                            flytja þá úr einangrun.
              ^1)[47]L. 175/2000, 10. gr. ^2)[48]L. 175/2000, 9. gr.
 [18. gr.]^1) Brot gegn lögum þessum og reglugerðum, sem settar verða samkvæmt
 þeim, varða sektum til ríkissjóðs. Berist sjúkdómur í stöðina vegna vanrækslu
  varðar það þann sem vanrækslu hefur sýnt starfs- og stöðumissi eða [fangelsi
                    allt að 2 árum]^2) ef miklar sakir eru.
Ef lifandi dýr, fósturvísar, egg eða annað erfðaefni dýra er flutt til landsins
    án heimildar, sbr. 2. gr., varðar það sektum fyrir eiganda, svo og fyrir
  skipstjóra eða flugstjóra á farartæki því sem dýrin eða erfðaefnið flutti ef
                    ætla má að það sé flutt með hans vitund.
              ^1)[49]L. 175/2000, 10. gr. ^2)[50]L. 82/1998, 196. gr.
  [19. gr.]^1) Landbúnaðarráðherra setur reglugerð^2) um nánari framkvæmd laga
    þessara, að fengnum tillögum [Landbúnaðarstofnunar]^3) og [Bændasamtaka
                                  Íslands].^4)
                                      ^5)
     ^1)[51]L. 175/2000, 10. gr. ^2)[52]Rg. 27/1970 (um sóttkví og einangrun á
innfluttum minkum). [53]Rg. 290/1980 (um varnir gegn hundaæði). [54]Rg. 444/1982
  (um loðdýrarækt og innflutning loðdýra), sbr. [55]393/1984, [56]340/1986 og
 [57]859/2002. [58]Rg. 859/2002 (um innflutning loðdýra). [59]Rg. 432/2003 (um
      einangrunarstöðvar og sóttkvíar fyrir gæludýr). [60]Rg. 527/2003 (um
sýnatökuáætlanir o.fl. (fisksjúkdómar)[61]). Rg. 787/2003 (um búfjársæðingar og
flutning fósturvísa). [62]Rg. 935/2004 (um innflutning gæludýra og hundasæðis),
 sbr. [63]817/2005. [64]Rg. 151/2005 (um varðveislu og nýtingu erfðaauðlinda í
  landbúnaði). [65]Rg. 446/2005 (um skilyrði á sviði heilbrigðis dýra sem hafa
áhrif á markaðssetningu eldisdýra og afurða þeirra), sbr. [66]709/2006. [67]Rg.
    447/2005 (um lágmarksráðstafanir innan EES-svæðisins vegna eftirlits með
 tilteknum fisksjúkdómum), sbr. [68]710/2006. [69]Rg. 448/2005 (um eftirlit með
 heilbrigði eldisdýra og afurðum þeirra í viðskiptum innan EES-svæðisins), sbr.
 [70]711/2006. [71]Rg. 449/2005 (um eftirlit með heilbrigði eldisdýra sem flutt
 eru til EES-svæðisins frá þriðju ríkjum), sbr. [72]712/2006. [73]Rg. 985/2005
(um fiskeldisstöðvar). Rg. 739/2006 (um gildistöku reglugerðar Evrópusambandsins
      nr. 282/2004 um að taka upp vottorð til að tilkynna um komu dýra til
Bandalagsins frá þriðju löndum og um heilbrigðiseftirlit með þeim og reglugerðar
 Evrópusambandsins nr. 585/2004 um breytingu á reglugerð Evrópusambandsins nr.
    282/2004). Rg. 740/2006 (um gildistöku reglugerðar Evrópusambandsins nr.
   136/2004 um reglur um heilbrigðiseftirlit á skoðunarstöðvum Bandalagsins á
landamærum með afurðum sem eru fluttar inn frá þriðju löndum). Rg. 741/2006 (um
 gildistöku reglugerðar Evrópusambandsins nr. 599/2004 um að samþykkja samræmda
    fyrirmynd að vottorði og skoðunarskýrslu í tengslum við viðskipti innan
   Bandalagsins með dýr og afurðir úr dýraríkinu). ^3)[74]L. 76/2005, 27. gr.
              ^4)[75]L. 40/1996, 2. gr. ^5)[76]L. 76/2005, 29. gr.
                   [20. gr.]^1) Lög þessi öðlast þegar gildi.
                            ^1)[77]L. 175/2000, 10. gr.

References

   Visible links
   1. http://www.althingi.is/dba-bin/lawformpr.pl?lnr=1990054
   2. http://www.althingi.is/dba-bin/ferill.pl?ltg=112&mnr=402
   3. http://www.althingi.is/altext/112/s/0702.html
   4. file:///altext/stjt/1996.040.html
   5. file:///altext/stjt/1998.082.html
   6. file://1999044.html
   7. file:///altext/stjt/2000.175.html
   8. file:///altext/stjt/2002.153.html
   9. file:///altext/stjt/2002.164.html
  10. file:///altext/stjtnr.html#2003103
  11. file:///altext/stjt/2003.116.html
  12. file:///altext/stjt/2005.076.html
  13. file:///altext/stjt/2005.128.html
  14. file://1998070.html
  15. file:///altext/stjt/2000.175.html
  16. file:///altext/stjt/2003.116.html
  17. file:///altext/stjt/2002.164.html
  18. file://ekkitil/ekkitil.html?REGL/2005446
  19. file://ekkitil/ekkitil.html?REGL/2006709
  20. file:///altext/stjt/2005.076.html
  21. file:///altext/stjt/2003.116.html
  22. file:///altext/stjt/2000.175.html
  23. file:///altext/stjt/2000.175.html
  24. file:///altext/stjt/2002.164.html
  25. file:///altext/stjt/2003.116.html
  26. file://1999044.html#g79
  27. file:///altext/stjt/2000.175.html
  28. file:///altext/stjt/2005.076.html
  29. file:///altext/stjt/2000.175.html
  30. file:///altext/stjt/2005.128.html
  31. file:///altext/stjt/2005.076.html
  32. file:///altext/stjt/2005.076.html
  33. file:///altext/stjt/2003.116.html
  34. file:///altext/stjt/2000.175.html
  35. file://ekkitil/ekkitil.html?REGL/2003432
  36. file:///altext/stjt/2005.076.html
  37. file://1998070.html
  38. file:///altext/stjt/2000.175.html
  39. file:///altext/stjt/1996.040.html
  40. file:///altext/stjt/2005.076.html
  41. file:///altext/stjt/2000.175.html
  42. file:///altext/stjt/2002.153.html
  43. file:///altext/stjt/2000.175.html
  44. file:///altext/stjt/2005.076.html
  45. file:///altext/stjt/2005.076.html
  46. file:///altext/stjt/2000.175.html
  47. file:///altext/stjt/2000.175.html
  48. file:///altext/stjt/2000.175.html
  49. file:///altext/stjt/2000.175.html
  50. file:///altext/stjt/1998.082.html
  51. file:///altext/stjt/2000.175.html
  52. file://ekkitil/ekkitil.html?REGL/1970027
  53. file://ekkitil/ekkitil.html?REGL/1980290
  54. file://ekkitil/ekkitil.html?REGL/1982444
  55. file://ekkitil/ekkitil.html?REGL/1984393
  56. file://ekkitil/ekkitil.html?REGL/1986340
  57. file://ekkitil/ekkitil.html?REGL/2002859
  58. file://ekkitil/ekkitil.html?REGL/2002859
  59. file://ekkitil/ekkitil.html?REGL/2003432
  60. file://ekkitil/ekkitil.html?REGL/2003527
  61. file://ekkitil/ekkitil.html?REGL/2003787
  62. file://ekkitil/ekkitil.html?REGL/2004935
  63. file://ekkitil/ekkitil.html?REGL/2005817
  64. file://ekkitil/ekkitil.html?REGL/2005151
  65. file://ekkitil/ekkitil.html?REGL/2005446
  66. file://ekkitil/ekkitil.html?REGL/2006709
  67. file://ekkitil/ekkitil.html?REGL/2005447
  68. file://ekkitil/ekkitil.html?REGL/2006710
  69. file://ekkitil/ekkitil.html?REGL/2005448
  70. file://ekkitil/ekkitil.html?REGL/2006711
  71. file://ekkitil/ekkitil.html?REGL/2005449
  72. file://ekkitil/ekkitil.html?REGL/2006712
  73. file://ekkitil/ekkitil.html?REGL/2005985
  74. file:///altext/stjt/2005.076.html
  75. file:///altext/stjt/1996.040.html
  76. file:///altext/stjt/2005.076.html
  77. file:///altext/stjt/2000.175.html
