                                    dálkum.

   --------------------------------------------------------------------------

                           Lög um Kristnihátíðarsjóð

                              2001 nr. 12 2. mars

   --------------------------------------------------------------------------

1. gr. Stofna skal sjóð, Kristnihátíðarsjóð, til að minnast þess að 1000 ár eru
   liðin frá því að kristinn siður var lögtekinn á Íslandi. Sjóðurinn er eign
    ríkisins. Varsla hans og dagleg umsýsla heyrir undir forsætisráðuneytið.
               Starfstími sjóðsins er fimm ár, til ársloka 2005.
                      2. gr. Hlutverk sjóðsins er tvíþætt:
     a. að efla fræðslu og rannsóknir á menningar- og trúararfi þjóðarinnar og
        stuðla að umræðum um lífsgildi hennar, siðferði og framtíðarsýn;
      b. að kosta fornleifarannsóknir á helstu sögustöðum þjóðarinnar, m.a. á
                      Þingvöllum, í Skálholti og á Hólum.
 3. gr. Alþingi kýs stjórn Kristnihátíðarsjóðs, þrjá aðalmenn og þrjá til vara.
Stjórnin velur formann og varaformann úr hópi aðalmanna. Kosningin gildir fyrir
                    starfstíma sjóðsins, sbr. 2. mgr. 1. gr.
          Stjórn sjóðsins skal eiga samvinnu við menntamálaráðuneytið,
    kirkjumálaráðuneytið, þjóðkirkjuna og önnur trúfélög, Þjóðminjasafnið og
háskólana í Reykjavík og á Akureyri, svo og frjáls félagasamtök, um viðfangsefni
                                   sjóðsins.
4. gr. Stjórnin skiptir því fé sem er til ráðstöfunar milli verkefnasviða, sbr.
 2. gr., og ákveður framlög úr sjóðnum. Hún skipar verkefnisstjórn fyrir hvort
 meginsvið og gera þær tillögur til stjórnar um verkefni og framlög til þeirra
   fyrir hvert starfsár. Stjórn sjóðsins getur sett verkefnisstjórnum nánari
   reglur, þar á meðal um faglegt eftirlit þeirra með verkefnum og framvindu
          þeirra, svo og um megináherslur í starfi þeirra og tillögum.
5. gr. Sjóðstjórn semur greiðsluáætlun fyrir sjóðinn ár hvert og skulu greiðslur
       úr honum aðeins fara fram samkvæmt skriflegri beiðni sjóðstjórnar.
Þeir sem fá fé úr Kristnihátíðarsjóði skulu gera grein fyrir framvindu verkefna
 og ráðstöfun fjár samkvæmt nánari reglum sjóðstjórnar. Verði misbrestur á, eða
önnur skilyrði stjórnar fyrir styrkveitingu eru ekki uppfyllt, er henni heimilt
  að stöðvar greiðslur eða eftir atvikum fara fram á endurgreiðslu styrksins.
  Lögð skal fyrir Alþingi skýrsla um starfsemi Kristnihátíðarsjóðs eftir hvert
                                 starfsár hans.
   6. gr. Ríkissjóður leggur sjóðnum til 100 millj. kr. fyrir hvert starfsár
                      samkvæmt sérstökum lið á fjárlögum.
       7. gr. Kristnihátíðarsjóður ber allan kostnað af starfsemi sinni.
8. gr. Nánari ákvæði um skipulag sjóðsins og framkvæmd laga þessara má setja með
                                   reglugerð.
    9. gr. Lög þessi öðlast þegar gildi. Lögin falla úr gildi í árslok 2005.

References

   Visible links
   1. http://www.althingi.is/dba-bin/lawformpr.pl?lnr=2001012
