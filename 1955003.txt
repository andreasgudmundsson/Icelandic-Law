                                    dálkum.

   --------------------------------------------------------------------------

                                Lög um skógrækt

                               1955 nr. 3 6. mars

   --------------------------------------------------------------------------

  Tóku gildi 1. september 1955. Breytt með [2]l. 10/1983 (tóku gildi 25. mars
 1983), [3]l. 76/1984 (tóku gildi 13. júní 1984), [4]l. 58/1989 (tóku gildi 14.
 júní 1989), [5]l. 90/1991 (tóku gildi 1. júlí 1992), [6]l. 92/1991 (tóku gildi
  1. júlí 1992 nema 103. gr. sem tók gildi 9. jan. 1992), [7]l. 73/1996 (tóku
 gildi 19. júní 1996), [8]l. 83/1997 (tóku gildi 6. júní 1997) og [9]l. 68/2005
                           (tóku gildi 9. júní 2005).

              I. kafli. Um markmið og stjórn Skógræktar ríkisins.
             1. gr. Skógrækt ríkisins skal rekin með því markmiði:
      1. að vernda, friða og rækta skóga og skógarleifar, sem eru í landinu;
                 2. að græða upp nýja skóga, þar sem henta þykir;
    3. að leiðbeina um meðferð skóga og kjarrs og annað það, sem að skógrækt og
                               skóggræðslu lýtur.
  2. gr. Landbúnaðarráðherra fer með yfirstjórn skógræktarmála samkvæmt lögum
   þessum. [Ráðherra skipar skógræktarstjóra til fimm ára er annast framkvæmd
  þessara mála.]^1) Skal hann hafa leyst af hendi próf við skógræktarháskóla á
                  Norðurlöndum eða við annan skóla jafnstæðan.
                            ^1)[10]L. 83/1997, 76. gr.
 3. gr. [Skógræktarstjóri ræður skógarverði.]^1) Skulu þeir eigi vera færri en
 einn í hverjum landsfjórðungi. Þeir skulu hafa aflað sér verklegrar kunnáttu í
     skógrækt og hafa staðist próf, sem stjórn skógræktarmála kveður á um.
                            ^1)[11]L. 83/1997, 77. gr.
4. gr. Skógarverðir skulu starfa samkvæmt fyrirmælum skógræktarstjóra og aðstoða
 hann í hvívetna við skógrækt og skóggræðslu í landinu. Þeir skulu settir yfir
 skógarjarðir ríkisins og annast framkvæmdir þar og enn fremur hafa eftirlit um
           meðferð skóga og kjarrs á þeim svæðum, sem þeim eru falin.
   5. gr. Störf og starfssvið skógræktarstjóra og skógarvarða skal ákveða með
                         reglugerð, sem ráðherra setur.
 [5. gr. a. Aðalstöðvar Skógræktar ríkisins skulu vera á Fljótsdalshéraði.]^1)
                             ^1)[12]L. 58/1989, 1. gr.

                II. kafli. Um meðferð skóga, kjarrs, lyngs o.fl.
 6. gr. Í skógum eða kjarri má hvorki höggva tré né runna á annan hátt en þann,
að höggvið sé innan úr, þannig, að skógurinn eða kjarrið sé grisjað, enda sé það
  gert í samráði við skógarvörð. Ekkert svæði má rjóðurfella nema með samþykki
 skógræktarstjóra, og þó því aðeins, að sá, sem heggur, skuldbindi sig til þess
  að breyta landinu í tún eða græða upp skóg að nýju á öðru jafnstóru svæði og
                      hafa byrjað á því innan tveggja ára.
 7. gr. Viðarrætur má ekki rífa upp eða skerða á neinn hátt. Ekki má rífa lyng,
    fjalldrapa, víði, mel eða annan hlífðargróður, heldur klippa eða skera.
    Skógræktarstjóra og skógarvörðum er heimilt að banna allt skógarhögg og
  hrístekju og að banna að skerða hvers konar gróður þar sem ætla má, að slíkt
  geti valdið uppblæstri eða landspjöllum. Bannað er að stinga upp og flytja á
  brott tré og hvers konar ungviði án leyfis skógræktarstjóra eða skógarvarða.
     8. gr. Í skógum þeim og kjarrlöndum, sem í afréttum liggja eða fjarri
búfjárhögum, er öll beit bönnuð frá 1. nóvember til 1. júní. Nú hagar svo til á
einstökum landsvæðum, að skógarkjarr eða annar gróður skóglendis er í sýnilegri
   hættu sökum óhóflegrar beitar að dómi skógræktarstjóra, og er ráðherra þá
 heimilt að banna eða takmarka beit á skóginn eða kjarrið um lengri eða skemmri
tíma, enda komi bætur fyrir slíka skerðingu á landsnytjum eftir mati dómkvaddra
manna. Bætur þessar skal greiða úr ríkissjóði. Ráðherra getur bannað með öllu að
 beita geitfé á skóg eða kjarr, enda telji skógræktarstjóri, að skóginum stafi
                         bersýnileg hætta af beitinni.
9. gr. Í þeim skógum og kjarri, sem er sameign fleiri manna eða jarða í óskiptu
       landi, mega einstaklingar ekki höggva án vitundar skógarvarðar eða
       eftirlitsmanns, sem segir fyrir um, hvar og hvernig grisja skuli.
  10. gr. Óheimilt er öllum, sem eiga skóg eða kjarr eða hafa umráðarétt yfir
     slíku, að selja eða gefa óupphöggvinn við án þess að hafa fengið leyfi
 skógarvarðar til þess. Enn fremur er öllum, sem um skóglendi fara, óheimilt að
                       skerða trjágróður eða skemma hann.
 11. gr. Skógræktarstjóri og skógarverðir skulu fara eins oft og þörf krefur um
  sveitir þær, þar sem er skógur eða kjarr að nokkrum mun, og skulu þeir skipa
fyrir um hvernig skógur eða kjarr skuli höggvið. Þeir skulu og leiðbeina nothafa
 skógar og kjarrs um framkvæmd alla á fyrirmælum sínum, enda getur nothafi ekki
              skorast undan að fylgja þeim í skóginn eða kjarrið.
   12. gr. Ef skógræktarstjóri eða skógarverðir óska þess, skulu hreppstjórar
  fylgja þeim á eftirlitsferðum um hreppinn til þess að kynna sér fyrirmæli um
 meðferð skóga og kjarrs, sem þeim ber að hafa eftirlit með. Á ferðum þessum fá
             hreppstjórar dagpeninga, sem greiðast af skógræktarfé.
   13. gr. Ráðherra setur nánari reglur um meðferð á skógum og kjarri, eftir
tillögum skógræktarstjóra, og skal þeim útbýtt meðal almennings í þeim sveitum,
                        þar sem skógur eða kjarr er.^1)
                               ^1)[13]Rg. 239/1940.

                     III. kafli. Um friðun og ræktun skóga.
 14. gr. Á land það, sem Skógrækt ríkisins hefur til friðunar og skógræktar, má
    ekki beita búfé. Skógræktarstjóra og skógarvörðum er þó heimilt að veita
              undanþágu frá þessu, ef sérstakar ástæður mæla með.
   15. gr. Liggi alfaravegur um friðuð skóglendi, skulu vegfarendur loka þeim
      hliðum, sem á girðingum eru, svo að öruggt sé, að þau opnist ekki af
sjálfsdáðum. Týni vegfarendur búfé í skógargirðingum, skulu þeir skyldir til að
               koma því út úr girðingunni svo fljótt sem unnt er.
 Komist fé inn í skógargirðingu í afréttum eða fjarri búfjárhögum svo að nokkru
     nemi, er ráðherra heimilt, ef sérstakar ástæður mæla með því, að dómi
  skógræktarstjóra, að fyrirskipa, að þau sveitarfélög, er fjárvon eiga innan
  skógargirðinga, annist smölun og fjallskil innan þeirra á sinn kostnað, enda
             hafi ekki þótt rétt að beita ákvæðum 17. gr. laganna.
16. gr. Til þess að girðing um skógræktarsvæði megi teljast löggirðing, þ.e. að
hún veiti örugga vörn gegn ágangi búfjár, skal hún minnst vera 105 sentimetrar á
 hæð og gerð með 7 strengjum gaddavírs eða úr öðru því efni, sem sé ekki minni
  vörn, t.d. vírneti eða vírneti ásamt gaddavír og undirhleðslu, þar sem þörf
 krefur. Bil milli jarðfastra staura má lengst vera 12 metrar og komi þá þrjár
styttur þar á milli, eða 10 metrar og komi þá tvær styttur á milli. Hornstaurar
  skulu standa minnst 1,25 metra í jörðu, nema unnt sé að festa þá í jarðfasta
     klöpp. Skulu þeir steyptir niður eða púkkaðir og styrktir með stögum.
            Hliðstaurar skulu festir á svipaðan hátt og hornstaurar.
  Skógargirðingar, sem komið hefur verið upp fyrir gildistöku laganna, eru að
minnsta kosti 1 metri að hæð með 6 strengjum gaddavírs eða jafngildar því, skulu
             skoðast sem löggirðingar, uns þær verða endurbyggðar.
17. gr. Komist sauðfé eða geitfé inn á skógræktarsvæði, sem girt er löggirðingu,
 má umsjónarmaður skógræktarsvæðisins taka féð í gæslu og láta merkja það. Skal
 hann tafarlaust tilkynna hreppstjóra, hverjir séu eigendur fjárins og hvernig
   féð sé merkt. Hreppstjóri skal tilkynna þetta eigendum eða umsjónarmönnum
fjárins og gefa þeim kost á að vitja þess innan ákveðins tíma. Sé féð ekki hirt,
                  ákveður hreppstjóri, hvar fénu skuli sleppt.
   Komist sömu skepnur aftur inn á sama svæði, án þess að snjóalögum verði um
kennt, getur umsjónarmaður afhent hreppstjóra fénaðinn og krafist þess, að hann
verði tekinn í örugga vörslu. Skal þá hreppstjóri láta athuga girðinguna þegar í
stað, og fullnægi hún kröfum 16. gr., eru fjáreigendur skyldir til að taka féð í
vörslu, sem hreppstjóri telur örugga. Sleppi fénaður úr þeirri vörslu og komist
enn inn á sama svæði, getur umsjónarmaður skógarins krafist þess, að honum verði
 afhent féð til ráðstöfunar. Hann greiðir eiganda fjárins verð fyrir eftir mati
                                 úttektarmanna.
  Nú verða óvenjuleg snjóalög, svo að hætta er á, að löggirðingu fenni í kaf.
Getur þá umsjónarmaður girðingarinnar tilkynnt fjáreigendum í nágrenni hennar, á
hvaða svæði girðingin sé ótrygg vörn, og ber þá fjáreigendum að hafa gætur á fé
 sínu og halda því frá þessum svæðum, uns girðingin telst fjárheld á ný. Á sama
hátt ber fjáreigendum að gera skógareiganda eða umboðsmanni hans aðvart, ef þeir
               verða þess varir, að skógargirðing sé ótrygg vörn.
Ef um stutt höft á girðingu er að ræða, sem reynslan sýnir að þráfaldlega fara í
  kaf vegna aðfennis, getur fjáreigandi krafist þess, að girðingareigandi láti
gera höftin fjárheld, ef þess er kostur án óhæfilegs kostnaðar. Rísi ágreiningur
           um þetta, hafa úttektarmenn úrskurðarvald í þessum málum.
      Geti fjáreigandi fært sönnur á, að varsla fjárins hafi valdið honum
 aukakostnaði, getur hann krafist þess, að skógareigandi taki þátt í honum allt
                    að helmingi eftir mati dómkvaddra manna.
 Sé hreppstjóri eða úttektarmenn eða nánustu vandamenn þeirra við málið riðnir
 (eigi t.d. eitthvað af fénu), kveður sýslumaður ^1) óvilhallan mann eða menn í
                                  þeirra stað.
                            ^1)[14]L. 92/1991, 32. gr.
  18. gr. Heimilt er hreppsnefndum og bæjarstjórnum að ákveða, að ákvæði næstu
 greinar hér á undan skuli gilda um trjáræktarreiti og garðlönd einstakra manna
        innan umdæmisins, enda séu þau girt löggirðingu samkvæmt 16. gr.
19. gr. Taka skal fram í byggingarbréfi gagnvart ábúendum jarða þeirra, sem eru
eign ríkisins, að þeim sé skylt að hlífa svo skógi og kjarri á jörðum þessum, að
hvorugt rýrni eða eyðist af völdum þeirra á meðan ábúðartími þeirra stendur. Enn
    fremur það, að ráðherra sé heimilt að taka til friðunar einstök skóg- og
 kjarrlendi á jörðum þessum á meðan ábúð þeirra stendur, enda lækki þá afgjald
jarðanna vegna afnotamissis ábúanda af hinu friðaða landi eftir mati dómkvaddra
                                     manna.
 [20. gr.]^1) Nú er skóglendi eða kjarr í bersýnilegri hættu af gróðureyðingu,
 sem ekki verður stöðvuð nema með fullri friðun skóglendisins, en friðunin svo
  kostnaðarsöm, að eigendur eða notendur landsins vilja eða treystast eigi til
   þess samkvæmt þeim skilyrðum um framlag, sem sett eru í 20. gr.,^2) og er
   ráðherra þá heimilt, að fengnum tillögum skógræktarstjóra, að kosta slíka
   girðingu að öllu leyti, gegn því, að eigendur og nothafar ábyrgist viðhald
 girðingarinnar og friðun landsins fyrir ágangi. Gera skal um það samning, sbr.
20. gr.,^2) enda taki ákvæði síðustu málsgreinar þeirrar greinar einnig til þess
                                  skóglendis.
 Takist ekki samningar um friðun landsins samkvæmt framansögðu, getur Skógrækt
ríkisins tekið skóglendið til fullrar umsjár og friðunar í 20 ár eða lengur, ef
þörf krefur. Við afhendingu landsins aftur til landeiganda ber að meta til verðs
 friðunarárangur þann, sem orðið hefur, og ber landeiganda að greiða matsverðið
  til Skógræktar ríkisins. Skirrist landeigandi við því, er Skógrækt ríkisins
 heimilt að taka hluta af skóglendinu sem greiðslu, allt eftir mati dómkvaddra
                                     manna.
 Alþingi heimilar fé í þessu skyni með sérstakri fjárveitingu, enda liggi fyrir
  Alþingi tillögur skógræktarstjóra um þessar girðingar ásamt kostnaðaráætlun.
   ^1)[15]L. 76/1984, 4. gr. ^2)Virðist nú eiga við IV. kafla þessara laga, sbr.
                          [16]l. 76/1984, 3. og 4. gr.
    [21. gr.]^1) Með samþykki ráðherra er skógræktarstjóra heimilt að leigja
einstaklingum, félögum eða stofnunum lönd á erfðafestu innan girðinga Skógræktar
    ríkisins, gegn því að leigutakar gróðursetji barrskóg í landið samkvæmt
    fyrirmælum skógræktarstjóra og samningi þeim, sem gera skal við sérhvern
            leigutaka um gróðursetningu, hirðingu og meðferð lands.
  Sá skógur, sem vex á landinu, verður eign leigutaka, en meðferð hans öll og
                 grisjun skal háð fyrirmælum skógræktarstjóra.
  Vanefndir á samningi um gróðursetningu og meðferð skógar, sem ekki stafa af
ástæðum, sem leigutaka eru óviðráðanlegar, varða missi á erfðafesturéttindum, og
       fellur þá skógur leigutaka til Skógræktar ríkisins án endurgjalds.
                             ^1)[17]L. 76/1984, 4. gr.
     [22. gr. Skógrækt ríkisins er heimilt að styrkja þá sem vilja koma upp
  trjálundum á landi sínu og ekki eiga kost á stuðningi samkvæmt öðrum greinum
   laganna, eftir því sem fé er veitt til á fjárlögum hverju sinni. Má slíkur
styrkur nema allt að 30 hundraðshlutum af girðingarkostnaði á hvern lengdarmetra
              girðingar, enda séu eftirfarandi skilyrði uppfyllt:
                1. að land innan girðingar sé minnst einn hektari;
   2. að fyrir liggi yfirlýsing skógræktarstjóra um að landið sé vel fallið til
                                skógræktar.]^1)
                             ^1)[18]L. 76/1984, 2. gr.
   [23. gr.]^1) Hreppstjórar og skógarverðir skulu, hver í sínu umdæmi, hafa
eftirlit með því, hvort farið sé eftir ákvæðum og fyrirmælum um meðferð skóga og
  kjarrs og hvort brotið sé gegn friðunarákvæðum samkvæmt lögum þessum og þeim
  reglugerðum, sem settar kunna að verða samkvæmt 13. gr. laganna. Skulu þeir,
        jafnskjótt og þeir verða þess varir, senda skýrslu um þetta til
        skógræktarstjóra, sem ákveður, hvað frekar skuli gert í málinu.
                             ^1)[19]L. 76/1984, 4. gr.

                [IV. kafli. Um ræktun nytjaskóga á bújörðum.]^1)
                             ^1)[20]L. 76/1984, 3. gr.
[24. gr. Í þeim héruðum landsins, þar sem skógræktarskilyrði eru vænleg, styrkir
   ríkissjóður ræktun nytjaskóga á bújörðum, eftir því sem fé er veitt til á
   fjárlögum hverju sinni og nánar greinir í ákvæðum þessa kafla, enda verði
             skógræktin þáttur í búskap bænda eða jarðeiganda.]^1)
                             ^1)[21]L. 76/1984, 3. gr.
[25. gr. Styrkur samkvæmt 24. gr. má nema allt að 80 af hundraði stofnkostnaðar
  við undirbúning skógræktarlandsins, þ.m.t. girðingar og vegagerð, plöntur og
                                 gróðursetning.
         Styrk má því aðeins veita að fullnægt sé eftirtöldum atriðum:
    a. Skógrækt ríkisins hafi gert sérfræðilega athugun á skógræktarskilyrðum í
   viðkomandi sýslu, hluta hennar eða fleiri sýslum saman og skógræktarstjóri
      staðfest skógræktaráætlun fyrir þau lönd er til greina koma. Áður en
skógræktarstjóri staðfestir áætlun skal afla umsagnar viðkomandi búnaðarsambands
  og samþykkis jarðanefndar, sveitarstjórnar og Skipulags ríkisins á ráðstöfun
            lands til ræktunar nytjaskóga samkvæmt skógræktaráætlun.
   b. Að fyrir liggi samningur milli Skógræktar ríkisins og viðkomandi bónda og
landeiganda, ef hann er annar en ábúandi, staðfestur af landbúnaðarráðuneytinu.
    Í þeim samningi skal m.a. kveðið á um stærð og mörk skógræktarlandsins,
           framkvæmdir, skiptingu stofnkostnaðar og meðferð landsins.
  Samningi samkvæmt b-lið þessarar greinar skal þinglýsa sem kvöð á viðkomandi
                     jörð áður en styrkur er greiddur.]^1)
                             ^1)[22]L. 76/1984, 3. gr.
[26. gr. Um girðingar um nytjaskóga fer eftir ákvæðum [23]girðingarlaga, nr. 10
  25. mars 1965. Um meðferð nytjaskóga skal fara eftir ákvæðum II. kafla laga
                                    þessara.
 Vanefni landeigandi eða umráðamaður landsins skyldur sínar samkvæmt samningi,
   sbr. b-lið 25. gr., er Skógrækt ríkisins heimilt að framkvæma nauðsynlegar
 aðgerðir á kostnað landeiganda. Greiði landeigandi ekki slíkan kostnað má taka
                                 hann lögtaki.
Komi til vanefnda á samningi skv. b-lið 25. gr. af hálfu Skógræktar ríkisins er
 landeiganda eða umráðamanni lands heimilt að framkvæma nauðsynlegar aðgerðir á
                        kostnað Skógræktar ríkisins.]^1)
                             ^1)[24]L. 76/1984, 3. gr.
[27. gr. Óheimilt er landeiganda eða ábúanda, án samþykkis Skógræktar ríkisins,
    að leigja eða heimila öðrum afnot af landi sem ráðstafað hefur verið til
  skógræktar með samningi samkvæmt 25. gr., nema viðkomandi jörð sé leigð til
             ábúðar samkvæmt á[25]búðarlögum, nr. 64 31. maí 1976.
  Um mat á framkvæmdum sem ábúandi á leigujörð gerir vegna ræktunar nytjaskóga
skal fara eftir [26]16. gr. ábúðarlaga, nr. 64 31. maí 1976, en styrkur samkvæmt
        þessum kafla skal þó jafnan koma til frádráttar ásamt verðbótum.
Telji landeigandi að ræktun nytjaskógar hafi mistekist getur hann óskað eftir að
samningur skv. b-lið 25. gr. verði felldur úr gildi. Fallist Skógrækt ríkisins á
        að ræktunin hafi mistekist er henni heimilt, að fengnu samþykki
    landbúnaðarráðuneytisins, að fella samninginn úr gildi, enda endurgreiði
landeigandi ^4/5 af matsverði girðinga. Aðrar umbætur, sem orðið hafa á landinu,
    falli jörðinni til. Heimilt er að skjóta synjun Skógræktar ríkisins til
 landbúnaðarráðherra. Náist ekki samkomulag um endurkröfuna er hvorum aðila um
          sig heimilt að óska eftir mati tveggja dómkvaddra manna.]^1)
                             ^1)[27]L. 76/1984, 3. gr.
[28. gr. Ef um ítrekaðar vanefndir landeiganda eða ábúanda á samningi skv. b-lið
     25. gr. er að ræða eða brotið er gegn ákvæðum þessara laga um meðferð
         skógræktarlandsins er Skógrækt ríkisins heimilt annað tveggja:
      a. Að endurkrefja landeiganda um hinn upphaflega styrk ásamt verðbótum
  samkvæmt vísitölu byggingarkostnaðar. Skal hinn endurkrafni styrkur greiddur
                           eins og bætur skv. b-lið.
   b. Að taka skógræktarlandið í sína vörslu tímabundið, þó ekki lengur en 8 ár,
 og halda framkvæmdum áfram eftir samningi skv. b-lið 25. gr. Á meðan landið er
þannig í vörslu Skógræktar ríkisins fellur allur arður af skóginum til hennar án
 þess að leiga komi fyrir landið. Endurgreiði landeigandi eða ábúandi áfallinn
 kostnað vegna vanefndanna og geri full skil á sínum hlut eftir samningi, skv.
 b-lið 25. gr., tekur hann við landinu með þeim réttindum og skyldum sem kveðið
 er á um í samningi, skv. b-lið 25. gr. Líði 8 ár frá því að landið var tekið í
  vörslu Skógræktar ríkisins, án þess að landeigandi eða ábúandi hafi bætt úr
  vanefndum, er Skógrækt ríkisins heimilt að leysa til sín skógræktarlandið að
      fengnum meðmælum viðkomandi sveitarstjórnar, jarðanefndar, stjórnar
  [Bændasamtaka Íslands]^1) og samþykki landbúnaðarráðherra, enda teljist það
  nauðsynlegt til að tryggja og viðhalda þeim árangri sem náðst hefur í ræktun
nytjaskóga á landinu. Náist ekki samkomulag um verð á hinu innleysta landi skal
   um mat fara eftir 2. mgr. 29. gr., en bæturnar skulu greiddar með jöfnum,
  árlegum greiðslum á næstu 4 árum og skal fyrsta greiðsla innt af hendi innan
    þriggja mánaða frá því að innlausn er leyfð. [Greiða skal sömu vexti og
 verðbætur á bætur frá innlausnardegi til greiðsludags og Lífeyrissjóður bænda
                     reiknar af lánum hverju sinni.]^2)]^3)
   ^1)[28]L. 73/1996, 6. gr. ^2)[29]L. 68/2005, 3. gr. ^3)[30]L. 76/1984, 3. gr.
[29. gr. Við aðilaskipti að réttindum yfir landi, sem hefur verið ráðstafað til
 skógræktar með samningi skv. 25. gr., fyrir kaup, gjöf, skipti, nauðungarsölu,
 ^1) búskipti, félags- og sameignaslit og fyrirframgreiðslu arfs, skal Skógrækt
  ríkisins eiga forkaupsrétt að landinu eða hluta þess næst á eftir lögboðnum
 forkaupsréttarhöfum skv. [31]21. gr. jarðalaga, nr. 65 31. maí 1976. Skógrækt
 ríkisins öðlast þó ekki forkaupsrétt þegar jarðareigandi ráðstafar jörðinni í
        heild, enda taki viðkomandi jörðina til ábúðar og fullra nytja.
  Neyti Skógrækt ríkisins forkaupsréttar síns skal kaupverðið miðað við verð á
       sambærilegu landi án skógræktar, að viðbættum verðmætisauka vegna
 skógræktarinnar, en að frádregnum styrk samkvæmt þessum kafla, ásamt verðbótum
miðað við byggingarvísitölu. Náist ekki samkomulag um kaupverðið er hvorum aðila
um sig heimilt að óska eftir mati tveggja dómkvaddra manna og gildir það þá sem
                                   söluverð.
 Skógrækt ríkisins er heimilt, að fengnu samþykki landbúnaðarráðherra, að selja
  skógræktarland, sem hún hefur eignast skv. b-lið 28. gr. og 1. mgr. 29. gr.,
             eiganda viðkomandi jarðar til ræktunar nytjaskóga.]^2)
               ^1)[32]L. 90/1991, 90. gr. ^2)[33]L. 76/1984, 3. gr.
[30. gr. Skógrækt ríkisins hefur yfirumsjón með ræktun nytjaskóga sem stofnað er
                           til samkvæmt lögum þessum.
Nefnd þriggja manna skal vera Skógrækt ríkisins til aðstoðar við undirbúning og
 framkvæmd skógræktaráætlunar skv. a-lið 25. gr. Skal nefndin skipuð fulltrúum
  Skógræktar ríkisins, viðkomandi búnaðarsambands og skógræktarfélags, enda sé
  félagið aðili að Skógræktarfélagi Íslands. Fulltrúi Skógræktar ríkisins skal
                          vera formaður nefndarinnar.
  Starfi fleiri en eitt aðildarfélag Skógræktarfélags Íslands á því svæði sem
  skógræktaráætlunin tekur til skulu félögin sameiginlega tilnefna fulltrúa í
                 nefndina. Sama gildir um búnaðarsamböndin.]^1)
                             ^1)[34]L. 76/1984, 3. gr.
  [31. gr. Skógrækt ríkisins skal, að höfðu samráði við landbúnaðarráðuneytið,
    gera tillögu til fjárveitingarvaldsins um framlög til skógræktaráætlana
   (skógarbúskapar) og lætur fylgja þeim tillögum rökstudda greinargerð ásamt
    framkvæmdaáætlun. Alþingi skiptir því fé, sem veitt er hverju sinni, til
                   verkefna samkvæmt staðfestum áætlunum.]^1)
                             ^1)[35]L. 76/1984, 3. gr.

                   [V. kafli.]^1) Um Skógræktarfélag Íslands.
                             ^1)[36]L. 76/1984, 4. gr.
[32. gr.]^1) Skógræktarfélag Íslands er viðurkennt sem samband skógræktarfélaga
                                   í landinu.
                             ^1)[37]L. 76/1984, 4. gr.
  [33. gr.]^1) Styrkur sá, sem veittur er í fjárlögum til skógræktarfélaga, er
      bundinn því skilyrði, að þau séu deildir í Skógræktarfélagi Íslands.
                             ^1)[38]L. 76/1984, 4. gr.
[34. gr.]^1) Ráðherra úthlutar styrknum, að fengnum tillögum skógræktarstjóra og
                       formanns Skógræktarfélags Íslands.
                             ^1)[39]L. 76/1984, 4. gr.

                       [VI. kafli.]^1) Um skógarítök.^2)
                    ^1)[40]L. 76/1984, 4. gr. ^2)Augl. 44/1942.
                                  [35. gr.]^1)
                             ^1)[41]L. 76/1984, 4. gr.
 [36. gr.]^1) Eftir staðfestingu þessara laga er öllum óheimilt að selja, gefa
  eða láta af hendi ítök í skógum og kjarri, án þess að landið, skógartorfan,
                              fylgi með afsalinu.
                             ^1)[42]L. 76/1984, 4. gr.

                 [VII. kafli.]^1) Um sektir, málsmeðferð o.fl.
                             ^1)[43]L. 76/1984, 4. gr.
 [37. gr.]^1) Brot gegn lögum þessum varða sektum ^2) til ríkissjóðs, og fer um
                 mál út af þeim brotum að hætti opinberra mála.
               ^1)[44]L. 76/1984, 4. gr. ^2)[45]L. 10/1983, 39. gr.

References

   Visible links
   1. http://www.althingi.is/dba-bin/lawformpr.pl?lnr=1955003
   2. file:///altext/stjtnr.html#1983010
   3. file:///altext/stjtnr.html#1984076
   4. file:///altext/stjt/1989.058.html
   5. file://1991090.html
   6. file:///altext/stjt/1991.092.html
   7. file:///altext/stjt/1996.073.html
   8. file:///altext/stjt/1997.083.html
   9. file:///altext/stjt/2005.068.html
  10. file:///altext/stjt/1997.083.html
  11. file:///altext/stjt/1997.083.html
  12. file:///altext/stjt/1989.058.html
  13. http://www.reglugerd.is/interpro/dkm/WebGuard.nsf/key2/239-1940
  14. file:///altext/stjt/1991.092.html
  15. file:///altext/stjtnr.html#1984076?g4
  16. file:///altext/stjtnr.html#1984076?g3
  17. file:///altext/stjtnr.html#1984076?g4
  18. file:///altext/stjtnr.html#1984076?g2
  19. file:///altext/stjtnr.html#1984076?g4
  20. file:///altext/stjtnr.html#1984076?g3
  21. file:///altext/stjtnr.html#1984076?g3
  22. file:///altext/stjtnr.html#1984076?g3
  23. file://1965010.html
  24. file:///altext/stjtnr.html#1984076?g3
  25. file://1976064.html
  26. file://1976064.html
  27. file:///altext/stjtnr.html#1984076?g3
  28. file:///altext/stjt/1996.073.html
  29. file:///altext/stjt/2005.068.html
  30. file:///altext/stjtnr.html#1984076?g3
  31. file://1976065.html
  32. file://1991090.html#g90
  33. file:///altext/stjtnr.html#1984076?g3
  34. file:///altext/stjtnr.html#1984076?g3
  35. file:///altext/stjtnr.html#1984076?g3
  36. file:///altext/stjtnr.html#1984076?g4
  37. file:///altext/stjtnr.html#1984076?g4
  38. file:///altext/stjtnr.html#1984076?g4
  39. file:///altext/stjtnr.html#1984076?g4
  40. file:///altext/stjtnr.html#1984076?g4
  41. file:///altext/stjtnr.html#1984076?g4
  42. file:///altext/stjtnr.html#1984076?g4
  43. file:///altext/stjtnr.html#1984076?g4
  44. file:///altext/stjtnr.html#1984076?g4
  45. file:///altext/stjtnr.html#1983010?g39
