
   --------------------------------------------------------------------------

 Lög um heimild fyrir ríkisstjórnina til að banna að veita upplýsingar um ferðir
                                                                           skipa

                             1940 nr. 9 12. febrúar

   --------------------------------------------------------------------------

                                     1. gr.
          Ríkisstjórnin getur, er hún telur nauðsynlegt vegna yfirvofandi eða
     yfirstandandi ófriðar eða hliðstæðs ástands, fyrirskipað, að enginn megi
        láta neitt uppi við óviðkomandi menn um ferðir íslenskra eða erlendra
                                                                       skipa.
        Nú notar ríkisstjórnin heimild þá, sem henni er veitt í lögum þessum,
     og taka þá bannfyrirmæli hennar til allra upplýsinga um burtför skips úr
        höfn, um ferð þess frá einni höfn til annarrar, um það hvar skipið er
    statt á hverjum tíma, um ákvörðunarstað þess og komu í höfn í ferð eða að
          lokinni ferð, svo og til allra upplýsinga um farm skips og farþega.

                                     2. gr.
          Ríkisstjórninni er heimilt að gera allar þær ráðstafanir, sem henni
   þykir þurfa, til þess að bannfyrirmæli þau, sem um ræðir í 1. gr., komi að
        haldi, þar á meðal að láta stöðva símskeyti um ferðir skipa, ef þurfa
                                                                       þykir.

                                     3. gr.
         [Brot gegn lögum þessum varða sektum, varðhaldi eða fangelsi allt að
                 einu ári nema þyngri refsing liggi við samkvæmt öðrum lögum.
                  Mál vegna brota á lögunum fara að hætti opinberra mála.]^1)

           ^1)[2]L. 116/1990, 23. gr.

References

   Visible links
   1. http://www.althingi.is/dba-bin/lawformpr.pl?lnr=1940009
   2. file:///altext/stjt/1990.116.html
