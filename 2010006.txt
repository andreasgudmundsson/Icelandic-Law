
   --------------------------------------------------------------------------

       Forsetaúrskurður um sendiráð, fastanefndir hjá alþjóðastofnunum og
                             sendiræðisskrifstofur

                             2010 nr. 6 20. janúar

   --------------------------------------------------------------------------

                           Tók gildi 23. janúar 2010.
      Samkvæmt tillögu utanríkisráðherra og með vísan til [1]4. gr. laga nr.
   39/1971 um utanríkisþjónustu Íslands eru hér með sett eftirfarandi ákvæði:
          1. a. Sendiráð skulu vera í Berlín, Brussel, Helsinki, Kampala,
   Kaupmannahöfn, Lilongwe, London, Mapútó, Moskvu, Nýju-Delhi, Ottawa, Ósló,
  París, Peking, Stokkhólmi, Tókýó, Vín, Washington og Windhoek. Sendiráðin í
Brussel, London, Ósló, París og Vín skulu jafnframt gegna hlutverki fastanefnda
                   gagnvart nánar tilteknum alþjóðastofnunum.
     b. Fastanefndir skulu vera í Brussel, Genf og New York. Fastanefndirnar í
   Genf og New York skulu jafnframt gegna hlutverki sendiráðs gagnvart nánar
                               tilteknum ríkjum.
       c. Aðalræðisskrifstofur skulu vera í New York, Winnipeg og Þórshöfn.
                   2. Umdæmi sendiráða skulu vera sem hér segir:
     a. Berlín. Auk Þýskalands skal umdæmi sendiráðsins vera Króatía, Pólland,
                           Serbía og Svartfjallaland.
   b. Brussel. Auk Belgíu skal umdæmi sendiráðsins vera Holland, Lúxemborg, San
     Marínó og Sviss. Sendiráðið skal jafnframt fara með fyrirsvar gagnvart
      Evrópusambandinu (ESB/EU). Sendiráðið skal ennfremur gegna hlutverki
            fastanefndar gagnvart Vestur-Evrópusambandinu (VES/WEU).
   c. Helsinki. Auk Finnlands skal umdæmi sendiráðsins vera Eistland, Lettland,
                        Litháen, Páfagarður og Úkraína.
   d. Kampala. Umdæmi sendiráðsins skal vera Úganda. Sendiherra Íslands gagnvart
                         Úganda skal sitja í Reykjavík.
      e. Kaupmannahöfn. Auk Danmerkur skal umdæmi sendiráðsins vera Búlgaría,
                              Rúmenía og Tyrkland.
       f. Lilongwe. Umdæmi sendiráðsins skal vera Malaví. Sendiherra Íslands
                    gagnvart Malaví skal sitja í Reykjavík.
     g. London. Auk Bretlands skal umdæmi sendiráðsins vera Írland, Jórdanía,
 Katar, Malta, Nígería, Portúgal og Sameinuðu arabísku furstadæmin. Sendiráðið
skal gegna hlutverki fastanefndar gagnvart Alþjóðasiglingamálastofnuninni (IMO).
       h. Mapútó. Umdæmi sendiráðsins skal vera Mósambík. Sendiherra Íslands
                   gagnvart Mósambík skal sitja í Reykjavík.
   i. Moskva. Auk Rússlands skal umdæmi sendiráðsins vera Armenía, Aserbaídsjan,
  Hvíta-Rússland, Kasakstan, Kirgistan, Moldóva, Tadsjikistan, Túrkmenistan og
                                  Úsbekistan.
       j. Nýja-Delhi. Auk Indlands skal umdæmi sendiráðsins vera Bangladess,
 Malasía, Maldíveyjar, Máritíus, Nepal, Seychelleseyjar, Singapúr, Srí Lanka og
                                 Suður-Afríka.
       k. Ottawa. Auk Kanada skal umdæmi sendiráðsins vera Bólivía, Ekvador,
             Hondúras, Kólumbía, Panama, Perú, Úrúgvæ og Venesúela.
      l. Ósló. Auk Noregs skal umdæmi sendiráðsins vera Egyptaland, Eþíópía,
   Grikkland og Ísrael. Sendiráðið skal gegna hlutverki fastanefndar gagnvart
                        Afríkusambandinu í Addis Ababa.
      m. París. Auk Frakklands skal umdæmi sendiráðsins vera Alsír, Andorra,
    Djíbútí, Ítalía, Líbanon, Marokkó, Spánn og Túnis. Sendiráðið skal gegna
hlutverki fastanefndar gagnvart Efnahagssamvinnu- og þróunarstofnuninni (OECD) í
París, Menningarmálastofnun Sameinuðu þjóðanna (UNESCO) í París og Evrópuráðinu
                                 í Strassborg.
       n. Peking. Auk Alþýðulýðveldisins Kína skal umdæmi sendiráðsins vera
  Alþýðulýðveldið Kórea, Ástralía, Kambódía, Laos, Lýðveldið Kórea, Mongólía,
                       Nýja-Sjáland, Taíland og Víetnam.
   o. Stokkhólmur. Auk Svíþjóðar skal umdæmi sendiráðsins vera Albanía, Kúveit,
                               Kýpur og Sýrland.
      p. Tókýó. Auk Japans skal umdæmi sendiráðsins vera Austur-Tímor, Brúnei
            Darússalam, Filippseyjar, Indónesía og Papúa Nýja-Gínea.
   q. Vín. Auk Austurríkis skal umdæmi sendiráðsins vera Bosnía og Hersegóvína,
Makedónía (fyrrum Sambandslýðveldi Júgóslavíu), Slóvakía, Slóvenía, Tékkland og
Ungverjaland. Sendiráðið skal gegna hlutverki fastanefndar gagnvart Öryggis- og
 samvinnustofnun Evrópu (ÖSE/OSCE), skrifstofu Sameinuðu þjóðanna í Vín (UNOV),
    Alþjóðakjarnorkumálastofnuninni (IAEA) og skrifstofu undirbúningsnefndar
      samningsins um allsherjarbann við tilraunum með kjarnavopn (CTBTO).
     r. Washington. Auk Bandaríkjanna skal umdæmi sendiráðsins vera Argentína,
               Brasilía, Chile, El Salvador, Gvatemala og Mexíkó.
      s. Windhoek. Umdæmi sendiráðsins skal vera Namibía. Sendiherra Íslands
                    gagnvart Namibíu skal sitja í Reykjavík.
                 3. Fyrirsvar fastanefnda skal vera sem hér segir:
             a. Brussel. Fastanefndin skal fara með fyrirsvar gagnvart
            Atlantshafsbandalaginu (NATO) og stofnunum tengdum því.
     b. Genf. Auk Fríverslunarsamtaka Evrópu (EFTA) skal fastanefndin fara með
            fyrirsvar gagnvart skrifstofu Sameinuðu þjóðanna í Genf,
     Alþjóðaviðskiptastofnuninni (WTO), Alþjóðafjarskiptasambandinu (ITU),
  Alþjóðaheilbrigðismálastofnuninni (WHO), Alþjóðahugverkastofnuninni (WIPO),
    Alþjóðaveðurfræðistofnuninni (WMO) og Alþjóðavinnumálastofnuninni (ILO).
 Jafnframt skal fastanefndin gegna hlutverki sendiráðs gagnvart Liechtenstein.
   c. New York. Fastanefndin skal fara með fyrirsvar gagnvart Sameinuðu þjóðunum
   í New York. Jafnframt skal fastanefndin gegna hlutverki sendiráðs gagnvart
     Antígvu og Barbúdu, Bahamaeyjum, Barbados, Belís, Dóminíku, Dóminíska
 lýðveldinu, Grenada, Gvæönu, Haítí, Jamaíku, Kostaríku, Kúbu, Sankti Kitts og
        Nevis, Sankti Lúsíu, Sankti Vinsent og Grenadíneyjum og Súrinam.
              4. Umdæmi aðalræðisskrifstofa skal vera sem hér segir:
     a. New York. Auk New York fylkis skal umdæmi aðalræðisskrifstofunnar vera
                fylkin Connecticut, New Jersey og Rhode Island.
      b. Winnipeg. Umdæmi aðalræðisskrifstofunnar skal vera héraðið Manitoba,
 héraðið Saskatchewan, að undanskilinni borginni Regina, og héraðið Alberta, að
                   undanskildum borgunum Calgary og Edmonton.
          c. Þórshöfn. Umdæmi aðalræðisskrifstofunnar skal vera Færeyjar.
    5. Utanríkisráðuneytið fer með fyrirsvar gagnvart öðrum alþjóðastofnunum og
 ríkjum sem Ísland hefur stjórnmálasamband við, m.a. með skipun sendiherra með
                búsetu í Reykjavík eftir því sem ástæða er til.
      6. Fulltrúi Íslands gagnvart palestínskum stjórnvöldum skal skipaður af
                               utanríkisráðherra.
                        Úrskurður þessi öðlast þegar gildi.

References

   Visible links
   1. file://1971039.html#g4
