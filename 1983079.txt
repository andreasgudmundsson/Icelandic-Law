
   --------------------------------------------------------------------------

                                        Lög um innlenda lánsfjáröflun ríkissjóðs

                            1983 nr. 79 28. desember

   --------------------------------------------------------------------------

                                     1. gr.
                   Til þess að afla innlends lánsfjár í samræmi við heimildir
        fjárlaga eða lánsfjárlaga hverju sinni er fjármálaráðherra fyrir hönd
    ríkissjóðs heimilt að gefa út til sölu skuldarviðurkenningar ríkissjóðs í
                        formi ríkisskuldabréfa, spariskírteina og ríkisvíxla.

                                     2. gr.
               Ríkisskuldabréf og spariskírteini má gefa út með verðtryggingu
   miðað við vísitölu sem fjármálaráðherra ákveður, gengi erlendra gjaldmiðla
            eða hin sérstöku dráttarréttindi Alþjóðagjaldeyrissjóðsins (SDR).
      Fjármálaráðherra er heimilt að ákveða lánskjör þessara bréfa og er ekki
     bundinn við almennar vaxtaákvarðanir Seðlabanka Íslands við þá ákvörðun.
            Fjármálaráðherra getur ákveðið að gefa út ríkisvíxla sem greiðast
   skulu eftir ákveðinn tíma frá útgáfudegi, sem þó má ekki vera lengri en 12
      mánuðir. Fjármálaráðherra getur ákveðið forvexti af víxlum þessum. Hann
         getur einnig ákveðið í stað forvaxta að víxlar þessir verði seldir á
        almennum markaði, þar á meðal samkvæmt tilboðum. Um víxla þessa skulu
                                    gilda almennar reglur laga um eiginvíxla.

                                     3. gr.
                    Lánsskjöl skv. 2. gr. skulu vera stimpilgjaldsfrjáls. ^1)
             Fjármálaráðherra getur falið Seðlabanka Íslands að annast útgáfu
                                               og sölu lánsskjala skv. 2. gr.
               Fjármálaráðherra er heimilt að kveða nánar á um framkvæmd laga
                                                       þessara með reglugerð.

   ^1)[2]L. 117/1989, 15. gr.

                                     4. gr.
           Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1983079
   2. file:///altext/stjt/1989.117.html
