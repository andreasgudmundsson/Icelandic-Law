
   --------------------------------------------------------------------------

                    Lög um innlenda lánsfjáröflun ríkissjóðs

                            1983 nr. 79 28. desember

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 30. desember 1983. Breytt með l. 117/1989 (tóku gildi 30. des. 1989;
 komu til framkvæmda skv. fyrirmælum í 15. gr.) og l. 126/2011 (tóku gildi 30.
                                  sept. 2011).

 1. gr. Til þess að afla innlends lánsfjár í samræmi við heimildir fjárlaga eða
lánsfjárlaga hverju sinni er [ráðherra]^1) fyrir hönd ríkissjóðs heimilt að gefa
     út til sölu skuldarviðurkenningar ríkissjóðs í formi ríkisskuldabréfa,
                         spariskírteina og ríkisvíxla.
                              ^1)L. 126/2011, 98. gr.
2. gr. Ríkisskuldabréf og spariskírteini má gefa út með verðtryggingu miðað við
 vísitölu sem [ráðherra]^1) ákveður, gengi erlendra gjaldmiðla eða hin sérstöku
  dráttarréttindi Alþjóðagjaldeyrissjóðsins (SDR). [Ráðherra]^1) er heimilt að
 ákveða lánskjör þessara bréfa og er ekki bundinn við almennar vaxtaákvarðanir
                      Seðlabanka Íslands við þá ákvörðun.
   [Ráðherra]^1) getur ákveðið að gefa út ríkisvíxla sem greiðast skulu eftir
    ákveðinn tíma frá útgáfudegi, sem þó má ekki vera lengri en 12 mánuðir.
[Ráðherra]^1) getur ákveðið forvexti af víxlum þessum. Hann getur einnig ákveðið
 í stað forvaxta að víxlar þessir verði seldir á almennum markaði, þar á meðal
     samkvæmt tilboðum. Um víxla þessa skulu gilda almennar reglur laga um
                                  eiginvíxla.
                              ^1)L. 126/2011, 98. gr.
        3. gr. Lánsskjöl skv. 2. gr. skulu vera stimpilgjaldsfrjáls. ^1)
[Ráðherra]^2) getur falið Seðlabanka Íslands að annast útgáfu og sölu lánsskjala
                                  skv. 2. gr.
    [Ráðherra]^2) er heimilt að kveða nánar á um framkvæmd laga þessara með
                                   reglugerð.
                  ^1)L. 117/1989, 15. gr. ^2)L. 126/2011, 98. gr.
                      4. gr. Lög þessi öðlast þegar gildi.
