
   --------------------------------------------------------------------------

                       Lög um Hagþjónustu landbúnaðarins

                              1989 nr. 63 29. maí

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 14. júní 1989. Breytt með l. 73/1996 (tóku gildi 19. júní 1996), l.
  83/1997 (tóku gildi 6. júní 1997), l. 51/2002 (tóku gildi 1. júlí 2002), l.
79/2004 (tóku gildi 1. jan. 2005) og [1]l. 88/2008 (taka gildi 1. jan. 2009 nema
                   brbákv. VII sem tók gildi 21. júní 2008).

                       I. kafli. Um aðsetur og hlutverk.
  1. gr. Hagþjónusta landbúnaðarins er ríkisstofnun er lýtur sérstakri stjórn
          samkvæmt lögum þessum undir yfirstjórn landbúnaðarráðherra.
  Hagþjónusta landbúnaðarins skal hafa aðsetur á Hvanneyri í Andakílshreppi og
skal rekstur hennar vera í nánum tengslum við búvísindadeild [Landbúnaðarháskóla
                                  Íslands].^1)
  Kostnaður af starfi Hagþjónustu landbúnaðarins greiðist úr ríkissjóði og af
sértekjum sem henni er heimilt að afla sér, m.a. með því að taka að sér að vinna
        sérstök verkefni fyrir stofnanir, félagasamtök og einstaklinga.
                               ^1)L. 79/2004, 5. gr.
                 2. gr. Hlutverk Hagþjónustu landbúnaðarins er:
    1. Að stuðla að því að bændur færi bókhald fyrir bú sín, m.a. með skipulegu
    fræðslu- og leiðbeiningarstarfi um skattskil, bókhald og notkun þess til
                            hagræðingar í búrekstri.
     2. Að hafa umsjón með gerð og þróun bókhaldsforrita fyrir bókhaldsstofur
      bænda, svo og forrita fyrir áætlunargerð í búrekstri í samvinnu við
                                 bændasamtökin.
      3. Að hafa frumkvæði að áætlunargerð við búrekstur, útgáfustarfsemi og
     hagrænum leiðbeiningum til bænda í samvinnu við leiðbeiningarþjónustu
           landbúnaðarins og aðra þá sem sinna fræðslu um landbúnað.
    4. Að safna og vinna úr búreikningum frá bókhaldsstofum bænda, svo og öðrum
   upplýsingum og gögnum sem nauðsynleg þykja og tiltæk eru. Gagnasöfnunin og
 úrvinnslan skulu miðast við að nýtast sem best til opinberrar hagskýrslugerðar
             um framleiðslu, rekstur og efnahag einstakra búgreina.
   5. Að annast hagrannsóknir í landbúnaði í samvinnu og samstarfi við stofnanir
                       sem sinna sambærilegri starfsemi.
         6. [Að hafa samstarf við Landbúnaðarháskóla Íslands um kennslu í
                            landbúnaðarhagfræði.]^1)
    7. Að vinna að öðrum skyldum verkefnum eftir því sem um semst og við verður
                                     komið.
                               ^1)L. 79/2004, 5. gr.

                   II. kafli. Um skipan stjórnar og hlutverk.
     3. gr. Landbúnaðarráðherra skipar [þrjá]^1) menn í stjórn Hagþjónustu
  landbúnaðarins til fjögurra ára í senn. Skal einn skipaður eftir tilnefningu
     stjórnar búvísindadeildar [Landbúnaðarháskóla Íslands],^2) einn eftir
    tilnefningu Hagstofu Íslands ^1) og einn eftir tilnefningu [Bændasamtaka
                  Íslands].^3) Sömu aðilar tilnefna varamenn.
      Landbúnaðarráðherra skipar formann úr röðum stjórnarmanna og ákveður
                                 stjórnarlaun.
             [Ráðherra skipar forstöðumann til fimm ára í senn.]^4)
     ^1)L. 51/2002, 2. gr. ^2)L. 79/2004, 5. gr. ^3)L. 73/1996, 21. gr. ^4)L.
                                83/1997, 87. gr.
                       4. gr. Hlutverk stjórnar er m.a.:
   [1. ]^1) Stjórn leggur árlega, í samvinnu við forstöðumann, fram tillögur til
landbúnaðarráðuneytisins um fjárþörf stofnunarinnar vegna undirbúnings fjárlaga.
   [2. ]^1) Stjórn tekur ákvarðanir um mótun á starfsemi stofnunarinnar og hefur
          eftirlit með að hún þjóni því hlutverki sem henni er ætlað.
                              ^1)L. 83/1997, 88. gr.
                     5. gr. Hlutverk forstöðumanns er m.a.:
     1. Forstöðumaður annast daglega stjórn stofnunarinnar samkvæmt ákvörðunum
  stjórnar, svo og það samstarf við aðrar stofnanir sem nauðsynlegt er talið.
   2. Forstöðumaður er ábyrgur fyrir að stofnunin starfi í samræmi við gildandi
     löggjöf og sinni því hlutverki og þeim skyldum sem á hana eru lagðar.
           3. Forstöðumaður hefur umsjón með mannahaldi við stofnunina.

                      III. kafli. Um bókhaldsstofur bænda.
6. gr. Búnaðarsamböndin í landinu skulu hvert fyrir sig, eða í samstarfi sem nær
 yfir nánar tiltekið svæði, koma á fót bókhaldsstofum sem annast gagnaskráningu
  og uppgjör búreikninga fyrir bændur. Einnig skulu þær vera færar um að veita
                 bændum leiðbeiningar og aðstoð við skattskil.
Bókhaldsstofum er heimilt að taka gjald fyrir veitta þjónustu og skulu þær hafa
          hliðsjón af viðmiðunargjaldskrá Hagþjónustu landbúnaðarins.
  Hagþjónusta landbúnaðarins skal hafa umsjón með að form eyðublaða, skráning
 gagna og uppgjör reikninga fari fram á samræmdan hátt þannig að samanburður á
                           niðurstöðum sé marktækur.
Bókhaldsform, sem bókhaldsstofur bænda bjóða upp á, skal við það miðað að bændum
       sé kleift að halda einkafjárhag sínum utan við bókhald búa sinna.
 7. gr. Heimilt er að greiða fyrir öflun sérstakra upplýsinga sem nauðsynlegar
     eru vegna verkefna stofnunarinnar og skulu greiðslurnar vera samkvæmt
               viðmiðunargjaldskrá sem landbúnaðarráðherra setur.
 8. gr. Hagþjónusta landbúnaðarins skal veita þeim bændum, sem ekki eiga kost á
   bókhaldsþjónustu á vegum bændasamtaka í heimahéraði, aðstoð við útvegun á
 sambærilegri þjónustu og bókhaldsstofur bænda veita í öðrum héruðum þannig að
 tryggt sé eftir því sem unnt er að upplýsingar um rekstur og afkomu bænda geti
              borist til samræmds uppgjörs alls staðar af landinu.

                            IV. kafli. Ýmis ákvæði.
 9. gr. Stjórn og starfsmönnum Hagþjónustu landbúnaðarins, svo og starfsmönnum
  þeirra bókhaldsstofa sem sjá um uppgjör búreikninga, er bannað að viðlagðri
  ábyrgð eftir ákvæðum almennra hegningarlaga um embættis- og sýslunarmenn að
skýra óviðkomandi aðilum frá því er þeir komast að sökum starfa síns um efnahag,
tekjur eða gjöld einstakra manna eða stofnana. Skulu þeir ætíð gæta þess að fara
              með upplýsingar og gögn frá bændum sem trúnaðarmál.
  10. gr. Skylt er að veita Hagþjónustu landbúnaðarins þær upplýsingar er hún
 óskar eftir og þarf á að halda vegna starfsemi sinnar. Nýtur hún í þessu efni
   sömu réttinda og Hagstofa Íslands og sömu viðurlög liggja við ef út af er
                                    brugðið.
  11. gr. Landbúnaðarráðherra setur með reglugerð nánari ákvæði um rekstur og
  tilhögun Hagþjónustu landbúnaðarins þar sem m.a. er kveðið á um samstarf og
  samvinnu Hagþjónustu landbúnaðarins og búvísindadeildar [Landbúnaðarháskóla
                                  Íslands].^1)
                               ^1)L. 79/2004, 5. gr.
12. gr. Brot á ákvæðum laga þessara varða sektum, nema þyngri refsing liggi við
samkvæmt öðrum lögum. Með mál út af brotum skal fara að hætti opinberra mála.^1)
                         Lög þessi öðlast þegar gildi.
     ^1)Málsliðurinn var felldur brott með [2]l. 88/2008, 233. gr. Breytingin
                 tekur gildi 1. jan. 2009 skv. [3]232. gr. s.l.
      Ákvæði til bráðabirgða. Þar til bókhaldsstofur bænda og Hagþjónusta
landbúnaðarins geta sinnt því hlutverki sem þeim er ætlað samkvæmt lögunum skulu
Búreikningastofa landbúnaðarins og [Bændasamtök Íslands]^1) gegna þeim verkefnum
    þeirra sem tök eru á með þeim réttindum og skyldum sem lög þessi ákveða.
                              ^1)L. 73/1996, 21. gr.

References

   Visible links
   1. file://2008088.html
   2. file://2008088.html#g233
   3. file://2008088.html
