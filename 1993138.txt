
   --------------------------------------------------------------------------

                                                           Lög um kirkjumálasjóð

                           1993 nr. 138 31. desember

   --------------------------------------------------------------------------

                                     1. gr.
                                Stofna skal sjóð er nefnist kirkjumálasjóður.

                                     2. gr.
         Ríkissjóði ber að skila kirkjumálasjóði árlega af tekjuskatti gjaldi
   er nemur 11,3% af gjöldum er renna til þjóðkirkjusafnaða samkvæmt lögum um
                                   sóknargjöld. Gjaldið greiðist mánaðarlega.

                                     3. gr.
               Kirkjumálasjóður skal skila á hverju ári fjárhæð er rennur til
       prestssetrasjóðs eftir nánari ákvörðun kirkjuráðs. Framlagið skal eigi
      nema lægri fjárhæð en 52 milljónum króna og skal sú fjárhæð endurskoðuð
   árlega með hliðsjón af byggingarvísitölu í júlímánuði. Framlagið skal innt
                                  af hendi með jöfnum mánaðarlegum greiðslum.

                                     4. gr.
           Auk framlags í prestssetrasjóð, sbr. 3. gr., skal kirkjumálasjóður
   standa straum af kostnaði við eftirtalið eftir nánari ákvörðun kirkjuráðs:

   1.
           Kirkjuþing, kirkjuráð og prestastefnu.
   2.
           Biskupsgarð.
   3.
           Ráðgjöf í fjölskyldumálum (fjölskylduþjónustu kirkjunnar).
   4.
           Söngmálastjórn og tónlistarfræðslu á vegum þjóðkirkjunnar.
   5.
           Starfsþjálfun guðfræðikandídata.
   6.
           Önnur verkefni.

                                     5. gr.
           Kirkjuráð hinnar íslensku þjóðkirkju hefur á hendi umsjá og stjórn
     kirkjumálasjóðs og ber ábyrgð fyrir kirkjuþingi á stjórn hans. Kirkjuráð
             semur árlega fjárhagsáætlun fyrir sjóðinn er kynnt skal dóms- og
      kirkjumálaráðuneytinu fyrir lok maímánaðar ár hvert. Áætlun skal einnig
                                                           kynnt kirkjuþingi.
                    Reikningshald sjóðsins skal vera í höndum biskupsstofu og
     reikningsleg endurskoðun framkvæmd af Ríkisendurskoðun í samræmi við lög
                                um Ríkisendurskoðun, ásamt síðari breytingum.

                                     6. gr.
                                                                          ...

                                     7. gr.
        Lög þessi öðlast gildi 1. janúar 1994 en skulu koma til endurskoðunar
                           eigi síðar en fjórum árum eftir gildistöku þeirra.
                                                                          ...

                            Ákvæði til bráðabirgða.
          Kirkjumálasjóður skal starfrækja embætti söngmálastjóra og Tónskóla
      þjóðkirkjunnar áfram, eins og við getur átt, til loka vormissiris 1995.
         Lokapróf frá Tónskólanum til þess tíma veitir sömu réttindi og aðrir
     tónlistarskólar, þ.e. til starfa sem organisti og sem kennari í tónlist.
        Tónskólinn skal til þess tíma kenna í samræmi við námsskrá sem hlotið
    hefur staðfestingu menntamálaráðuneytisins. Nemendur Tónskólans öðlast að
      öðru leyti réttindi í samræmi við þá áfanga (námsstig) sem þeir ljúka í
                                    námi og í samræmi við ákvæði í reglugerð.
        Fastráðnir starfsmenn söngmálastjóra og Tónskóla þjóðkirkjunnar skulu
     hafa rétt til áframhaldandi og sambærilegra starfa hjá söngmálastjóra og
      Tónskóla þjóðkirkjunnar eftir að lög þessi öðlast gildi. Söngmálastjóri
        skal eiga sama rétt til áframhaldandi óbreyttra starfa. Forstöðumaður
            fjölskylduþjónustu kirkjunnar skal eiga rétt til áframhaldandi og
    sambærilegra starfa við fjölskylduþjónustuna við gildistöku laga þessara.
   Ákvæði [2]14. gr. laga um réttindi og skyldur starfsmanna ríkisins, nr. 38
                          14. apríl 1954, á því ekki við um þessa starfsmenn.
          Eignir þær, sem ríkið hefur lagt Tónskóla þjóðkirkjunnar til, renna
                                     til skólans við gildistöku laga þessara.
        Húseignin að Bergstaðastræti 75, Reykjavík, ásamt leigulóðarréttindum
                     verður eign kirkjumálasjóðs við gildistöku laga þessara.

References

   Visible links
   1. http://www.althingi.is/dba-bin/lawformpr.pl?lnr=1993138
   2. file://1954038.html#g14
