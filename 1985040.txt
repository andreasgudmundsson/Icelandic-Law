
   --------------------------------------------------------------------------

                                                Lög um Þroskaþjálfaskóla Íslands

                              1985 nr. 40 14. júní

   --------------------------------------------------------------------------

                                     1. gr.
         Ríkið rekur skóla sem hefur það hlutverk að veita nemendum fræðilega
   þekkingu og starfsþjálfun til þess að stunda þroskaþjálfun hvar sem hennar
     er þörf. Enn fremur skal skólinn annast símenntun þroskaþjálfa í samráði
                                                      við Félag þroskaþjálfa.

                                     2. gr.
             Skólinn heitir Þroskaþjálfaskóli Íslands og starfar undir stjórn
                                                     [menntamálaráðherra].^1)

   ^1)[2]L. 30/1991, 1. gr.

                                     3. gr.
        Ráðherra skipar fimm manna skólastjórn. Þrír skulu skipaðir án
   tilnefningar og skal einn vera formaður. Einn skal skipaður samkvæmt
   tilnefningu Félags þroskaþjálfa og einn samkvæmt tilnefningu Félags
   þroskaþjálfanema.
        Um skipan skólastjórnar, starfsemi og starfshætti skal að öðru leyti
   ákveðið í reglugerð.^1)

   ^1)Rg. 277/1977, sbr. 256/1987.

                                     4. gr.
        Ráðherra skipar skólastjóra [til fimm ára í senn að fenginni umsögn
   skólastjórnar].^1) Skólastjóri skal hafa lokið háskólaprófi í uppeldis- og
   sálarfræði eða sambærilegu prófi frá viðurkenndum háskóla. Skólastjóri
   skal hafa staðgóða þekkingu á uppeldi og umönnun fólks með sérþarfir.
        Fastráðnir kennarar skulu hafa lokið háskólaprófi eða öðru
   viðurkenndu prófi í kennslugrein sinni.
        [Skólastjóri ræður kennara og annað starfslið skólans.]^1)

   ^1)[3]L. 83/1997, 112. gr.

                                     5. gr.
        Inntökuskilyrði í skólann eru:
   a. 18 ára aldur,
   b. stúdentspróf eða hliðstætt nám; þó skal annað nám viðurkennt ef
   skólastjórn metur það gilt,
   c. störf í a.m.k. sex mánuði með fötluðum.

                                     6. gr.
        Í reglugerð skulu vera nánari ákvæði um kennara, námstíma, námsefni
   og námsmat og frekari ákvæði um framkvæmd laga þessara, svo sem um
   undanþágur frá skilyrðum um menntun eftir því sem þurfa þykir.

                                     7. gr.
        Lög þessi öðlast gildi 1. september 1985. ...

References

   Visible links
   1. http://www.althingi.is/dba-bin/lawformpr.pl?lnr=1985040
   2. file:///altext/stjt/1991.030.html
   3. file:///altext/stjt/1997.083.html
