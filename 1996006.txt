
   --------------------------------------------------------------------------

                         Lög um Siglingastofnun Íslands

                              1996 nr. 6 19. mars

   --------------------------------------------------------------------------

                 Ferill málsins á Alþingi.   Frumvarp til laga.

  Tóku gildi 29. mars 1996; komu til framkvæmda 1. október 1996. Breytt með l.
 38/1997 (tóku gildi 1. jan. 1998), l. 121/1999 (tóku gildi 30. des. 1999), l.
 73/2002 (tóku gildi 4. nóv. 2002, sbr. l. 111/2002), l. 29/2003 (tóku gildi 3.
  apríl 2003; EES-samningurinn: XIV. viðauki reglugerð 1406/2002), l. 39/2004
 (tóku gildi 26. maí 2004), l. 13/2006 (tóku gildi 28. mars 2006), l. 154/2009
    (tóku gildi 1. jan. 2010), [1]l. 35/2010 (tóku gildi 1. nóv. 2010) og l.
                      162/2010 (tóku gildi 1. jan. 2011).

                               1. gr. Yfirstjórn.
 [Innanríkisráðherra]^1) fer með yfirstjórn siglinga-, hafna- og vitamála, nema
                        annað sé ákveðið í öðrum lögum.
                             ^1)L. 162/2010, 215. gr.
                        2. gr. Siglingastofnun Íslands.
Siglingastofnun Íslands fer með framkvæmd siglinga-, hafna- og vitamála samkvæmt
lögum þessum og öðrum lögum sem um þau mál fjalla. [Aðsetur Siglingastofnunar er
                  í Kópavogi, nema ráðherra ákveði annað.]^1)
   [Siglingamálastjóri]^2) skal að fenginni umsögn hafnaráðs og siglingaráðs
  skipaður af [ráðherra]^3) til fimm ára í senn. [Siglingamálastjóri]^2) ræður
                        annað starfsfólk stofnunarinnar.
       ^1)L. 121/1999, 2. gr. ^2)L. 73/2002, 9. gr. ^3)L. 162/2010, 215. gr.
                   3. gr. Verkefni Siglingastofnunar Íslands.
                    Verkefni Siglingastofnunar Íslands eru:
                 1. Að annast þátt ríkisins í framkvæmd hafnalaga.
   2. [Að annast þátt ríkisins í framkvæmd laga um sjóvarnir og hafa umsjón með
               ríkisstyrktum framkvæmdum vegna lendingarbóta.]^1)
   3. Að annast framkvæmd laga um eftirlit með skipum, laga um mælingu skipa og
                            laga um skráningu skipa.
           4. [Að annast framkvæmd laga um vitamál og laga um köfun.]^2)
     5. Að annast mál er varða lög um varnir gegn mengun sjávar og reglugerðir
 samkvæmt þeim að því leyti sem þau varða skip og búnað þeirra samkvæmt reglum
                          sem umhverfisráðherra setur.
   6. Að annast samstarf við alþjóðastofnanir og framkvæmd alþjóðasamþykkta sem
           Ísland er aðili að og varða siglinga-, hafna- og vitamál.
    7. Að fylgjast með rannsókn sjóslysa og veita aðstoð við rannsókn þeirra og
                  rita umsögn um sjópróf til ríkissaksóknara.
      8. Að annast mál er varða siglinga- og sjómannalög að því leyti sem þau
 tengjast skipum, skráningu þeirra og búnaði, siglingaöryggi og öðrum málum sem
    ráðuneytið kann að fela stofnuninni varðandi siglingar og áhafnir skipa.
        9. Að vera stjórnvöldum til ráðuneytis um mál sem eru í verkahring
                                stofnunarinnar.
         [10. Að annast gerð áætlana samkvæmt lögum um samgönguáætlun.]^3)
                [11. Að annast framkvæmd laga um vaktstöð siglinga.
     12. Að eiga samstarf við Siglingaöryggisstofnun Evrópu (EMSA) með það að
   markmiði að auka öryggi í siglingum, draga úr mengun frá skipum og koma að
         sjónarmiðum íslenskra stjórnvalda í starfi stofnunarinnar.]^4)
                  [13. Að annast framkvæmd laga um siglingavernd.
   14. Að birta á heimasíðu sinni íslenska og/eða enska útgáfu alþjóðasamninga á
    sviði siglinga sem Ísland er aðili að. Jafnframt skal stofnunin birta á
 heimasíðu sinni enska útgáfu af viðaukum og kóðum sem þeim samningum fylgja og
öðrum samningum sem varða flutning á hættulegum efnum með skipum og hafa almennt
    gildi en birtast ekki í Stjórnartíðindum. Viðaukar þessir og kóðar skulu
 uppfærðir jafnóðum og breytingar verða á þeim. Þeim sem þess óska skal gefinn
  kostur á að fá sendar tilkynningar frá Siglingastofnun þegar birtir eru nýir
       samningar, kóðar eða viðaukar eða þeim breytt á heimasíðunni.]^2)
 Siglingastofnun Íslands er heimilt með samþykki [ráðherra]^5) að fela öðrum að
                            annast ákveðin verkefni.
 Siglingastofnun Íslands er heimilt með samþykki [ráðherra]^5) að kaupa og fara
 með hlut ríkisins í rannsóknar- og þróunarfyrirtækjum, m.a. til þess að stuðla
       að útflutningi á íslenskri þekkingu á starfssviði stofnunarinnar.
 [Ráðherra]^5) getur með reglugerð^6) kveðið nánar á um hlutverk og starfshætti
             Siglingastofnunar Íslands og einstök verkefni hennar.
                                      ^7)
     ^1)L. 38/1997, 1. gr. ^2)L. 39/2004, 1. gr. ^3)L. 73/2002, 10. gr. ^4)L.
  29/2003, 1. gr. ^5)L. 162/2010, 215. gr. ^6)Rg. 326/2004. Rg. 672/2006, sbr.
                  565/2009 og 948/2010. ^7)L. 154/2009, 1. gr.
                  [3. gr. a. Tekjur Siglingastofnunar Íslands.
          Siglingastofnun Íslands aflar sér tekna á eftirfarandi hátt:
    1. Með innheimtu þjónustugjalda sem kveðið er á um í sérlögum sem gilda um
                           starfsemi stofnunarinnar.
      2. Með sölu á sérhæfðri þjónustu vegna lögmæltra verkefna á starfssviði
   stofnunarinnar, þ.m.t. útgáfu starfsleyfa og atvinnuskírteina og veitingu
                        undanþágna til starfa á skipum.
                  3. Með þjónustugjöldum fyrir afgreiðslu gagna.
          4. Með sölu á sérhæfðri þjónustu vegna starfsemi sem rekin er á
                    viðskiptagrundvelli á samkeppnismarkaði.
       5. Með gjaldtöku sem kveðið er á um í sérlögum sem gilda um starfsemi
                                stofnunarinnar.
Siglingastofnun Íslands skal greina kostnað allra verkefna, hvort sem fjármögnun
  byggist á sértekjum eða framlögum úr ríkissjóði. Kostnaðargreining tekur til
                                alls kostnaðar.
  Gjöld skv. 1.3. tölul. 1. mgr. skulu ákvörðuð í gjaldskrá sem [ráðherra]^1)
 staðfestir og birt er í B-deild Stjórnartíðinda. Til sérlaga skv. 1. tölul. 1.
  mgr. teljast [2]lög um eftirlit með skipum, nr. 47/2003, [3]lög um skráningu
 skipa, nr. 115/1985, [4]lög um skipamælingar, nr. 146/2002, [5]lög um áhafnir
  íslenskra farþegaskipa og flutningaskipa, nr. 76/2001, [6]lög um köfun, nr.
  31/1996, [lög um lögskráningu sjómanna],^2) [7]lög um vaktstöð siglinga, nr.
41/2003, [8]lög um siglingavernd, nr. 50/2004, [9]hafnalög, nr. 61/2003, [10]lög
   um íslenska alþjóðlega skipaskrá, nr. 38/2007, og lög um áhafnir íslenskra
 fiskiskipa, varðskipa, skemmtibáta og annarra skipa, nr. 30/2007. Við ákvörðun
gjalda skal leggja til grundvallar kostnað sem hlýst af því að veita viðkomandi
       þjónustu vegna launa og launatengdra gjalda, aksturs, þjálfunar og
     endurmenntunar, aðkeyptrar sérfræðiþjónustu, húsnæðis, starfsaðstöðu,
   fjarskipta, búnaðar og tækja, stjórnunar- og stoðþjónustu og alþjóðlegrar
 samvinnu í þágu siglinga, auk ferða og uppihalds. Fjárhæð gjalda tekur mið af
         kostnaði sem hlýst af eftirliti og þjónustu í hverju tilviki.
     Gjöld skv. 4. tölul. 1. mgr. skulu ákvörðuð í viðmiðunargjaldskrá sem
Siglingastofnun setur. Þann hluta starfsemi Siglingastofnunar Íslands sem rekinn
er á viðskiptagrundvelli á samkeppnismarkaði skal skilja fjárhagslega frá öðrum
þáttum rekstrarins og skal endurgjald taka mið af markaðsverði. Sala á þjónustu
           samkvæmt þessari málsgrein skal byggjast á samningum.]^3)
    ^1)L. 162/2010, 215. gr. ^2)[11]L. 35/2010, 11. gr. ^3)L. 154/2009, 2. gr.
                                4. gr. Hafnaráð.
  [[Ráðherra]^1) skipar hafnaráð. Í hafnaráði skulu eiga sæti sex fulltrúar og
      jafnmargir varamenn. Þar af skulu tveir tilnefndir af Hafnasambandi
 sveitarfélaga til fjögurra ára í senn að loknum sveitarstjórnarkosningum. Einn
  skal tilnefndur af Samtökum atvinnulífsins að loknum alþingiskosningum. Þrír
  fulltrúar skulu skipaðir án tilnefningar að loknum alþingiskosningum og skal
   einn þeirra vera formaður ráðsins. Varamenn skulu skipaðir með sama hætti.
           Atkvæði formanns ræður úrslitum ef atkvæði falla jöfn.]^2)
                  ^1)L. 162/2010, 215. gr. ^2)L. 73/2002, 11. gr.
                           5. gr. Verkefni hafnaráðs.
                     [Verkefni hafnaráðs eru eftirfarandi:
        1. Hafnaráð veitir [ráðherra]^1) umsögn um tillögu samgönguráðs að
                  samgönguáætlun, sbr. lög um samgönguáætlun.
    2. Hafnaráð gefur ráðherra umsögn um breytingar á lögum og reglum er varða
                             hafnamál og sjóvarnir.
     3. Hafnaráð er stjórn Hafnabótasjóðs samkvæmt hafnalögum. Hafnaráð hefur
   umsjón með greiðsluþátttöku ríkisins við hafna- og sjóvarnaframkvæmdir og
         afgreiðir umsóknir um tjónabætur sem sendar eru til sjóðsins.
   4. Hafnaráð er Siglingastofnun til ráðgjafar um framkvæmd áætlana í hafna- og
                            sjóvarnaframkvæmdum.]^2)
 Hafnaráð skal halda fundi með fulltrúum sjómanna og útgerðarmanna a.m.k. einu
                                  sinni á ári.
  [Siglingamálastjóri]^3) situr fundi ráðsins, með málfrelsi og tillögurétti,
ásamt þeim starfsmönnum stofnunarinnar sem hann telur ástæðu til eða ráðið óskar
   eftir. Skal hann leggja þar fyrir þau mál sem falla undir verksvið ráðsins
                  samkvæmt framansögðu eða ráðið óskar eftir.
       ^1)L. 162/2010, 215. gr. ^2)L. 73/2002, 12. gr. ^3)L. 73/2002, 9. gr.
                              6. gr. Siglingaráð.
[[Ráðherra]^1) skipar siglingaráð sér til ráðuneytis um siglinga- og vitamál. Í
siglingaráði skulu eiga sæti tólf fulltrúar og jafnmargir varamenn. Þar af skulu
þrír fulltrúar skipaðir án tilnefningar að loknum alþingiskosningum og skal einn
þeirra vera formaður ráðsins. Níu fulltrúar skulu skipaðir til allt að fjögurra
  ára samkvæmt tilnefningu eftirtalinna aðila sem tilnefna einn fulltrúa hver:
   Farmanna- og fiskimannasamband Íslands, samtök skemmtibátaeigenda, Málmur,
 samtök fyrirtækja í málm- og skipaiðnaði, Landssamband íslenskra útvegsmanna,
Landssamband smábátaeigenda, Samband íslenskra kaupskipaútgerða, Sjómannasamband
Íslands, Slysavarnafélagið Landsbjörg og Vélstjórafélag Íslands. Varamenn skulu
                          skipaðir með sama hætti.]^2)
                  ^1)L. 162/2010, 215. gr. ^2)L. 13/2006, 1. gr.
                         7. gr. Verkefni siglingaráðs.
Siglingaráð skal vera ráðgefandi aðili fyrir ráðherra og [siglingamálastjóra]^1)
   í siglinga- og vitamálum. Siglingaráð skal fjalla um breytingar á lögum og
                     reglum er varða siglinga- og vitamál.
 Siglingaráð skal fjalla um öryggismál skipa og sjófarenda, svo og meiri háttar
  endurbætur og breytingar vitakerfisins. [Siglingamálastjóri]^1) situr fundi
 ráðsins, með málfrelsi og tillögurétti, ásamt þeim starfsmönnum stofnunarinnar
sem hann telur ástæðu til eða ráðið óskar eftir. Skal hann leggja þar fyrir þau
mál sem falla undir verksvið ráðsins samkvæmt framansögðu eða ráðið óskar eftir.
                               ^1)L. 73/2002, 9. gr.
                     [8. gr. Siglingaöryggisstofnun Evrópu.
[Ráðherra]^1) skal setja reglugerð,^2) sbr. 12. tölul. 1. mgr. 3. gr., sem felur
  í sér að reglugerð Evrópuþingsins og ráðsins (EB) nr. 1406/2002 frá 27. júní
   2002, um stofnun Siglingaöryggisstofnunar Evrópu, verði innleidd í íslensk
                                    lög.]^3)
    ^1)L. 162/2010, 215. gr. ^2)Rg. 1138/2007, sbr. 521/2008. ^3)L. 29/2003, 2.
                                      gr.
                            [9. gr.]^1) Gildistaka.
  Lög þessi öðlast þegar gildi en koma ekki til framkvæmda fyrr en 1. október
                                     1996.
                               ^1)L. 29/2003, 2. gr.
                            Ákvæði til bráðabirgða.

References

   Visible links
   1. file://2010035.html
   2. file://2003047.html
   3. file://1985115.html
   4. file://2002146.html
   5. file://2001076.html
   6. file://1996031.html
   7. file://2003041.html
   8. file://2004050.html
   9. file://2003061.html
  10. file://2007038.html
  11. file://2010035.html#g11
