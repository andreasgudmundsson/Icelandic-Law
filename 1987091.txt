
   --------------------------------------------------------------------------

                            Lög um sóknargjöld o.fl.

                            1987 nr. 91 29. desember

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 1. janúar 1988. Breytt með l. 124/1997 (tóku gildi 30. des. 1997), l.
  148/2001 (tóku gildi 1. jan. 2002), l. 51/2002 (tóku gildi 1. júlí 2002), l.
 95/2002 (tóku gildi 31. maí 2002), l. 129/2004 (tóku gildi 31. des. 2005), l.
  173/2008 (tóku gildi 1. jan. 2009; komu til framkvæmda skv. fyrirmælum í 20.
  gr.) og l. 70/2009 (tóku gildi 30. júní 2009 nema 1.3. gr., 12.26. gr. og
brbákv. V og VI sem tóku gildi 1. júlí 2009, 4. gr. sem tók gildi 1. sept. 2009
og brbákv. IV sem tók gildi 16. júní 2009; komu til framkvæmda skv. fyrirmælum í
            29. gr., sbr. og l. 97/2009 (tóku gildi 3. sept. 2009)).

        I. kafli. [Um hlutdeild þjóðkirkjusafnaða og skráðra trúfélaga í
                                tekjuskatti.]^1)
                              ^1)L. 70/2009, 25. gr.
 1. gr. [Þjóðkirkjusöfnuðir og skráð trúfélög samkvæmt lögum um trúfélög skulu
eiga ákveðna hlutdeild í tekjuskatti álögðum samkvæmt ákvæðum laga um tekjuskatt
                      eftir því sem lög þessi ákveða.]^1)
                              ^1)L. 70/2009, 22. gr.
   2. gr. [Ríkissjóður skal skila 15. hvers mánaðar, af óskiptum tekjuskatti,
fjárhæð er rennur til þjóðkirkjusafnaða og skráðra trúfélaga.]^1) Fjárhæð þessi
    reiknast þannig að fyrir hvern einstakling, sem er 16 ára og eldri í lok
 næstliðins árs á undan gjaldári, greiðist ákveðin upphæð sem ákvarðast þannig:
     1. [Á árinu 1997 skal gjaldið vera 400,24 kr. á einstakling á mánuði.]^2)
                                      2. ^2)
      3. Á árinu [1998]^2) og síðar ákvarðast gjaldið af endanlegri ákvörðun
gjaldsins frá fyrra ári, að viðbættri hækkun er samsvarar þeirri hækkun er kann
að verða á meðaltekjuskattsstofni einstaklinga á öllu landinu milli næstliðinna
                           tekjuára á undan gjaldári.
   Nú verða gerðar breytingar á útreikningi tekjuskattsstofns og skal þá taka
              tillit til þess við ákvörðun gjaldsins hverju sinni.
 Hækkun á gjaldi samkvæmt þessari grein skal ákvarðast af kirkjumálaráðherra í
   samræmi við upplýsingar frá ríkisskattstjóra ^3) eigi síðar en 1. ágúst ár
  hvert. Þar til ákvörðun þessi liggur fyrir skal ráðherra ákveða uppígreiðslu
     gjaldsins fyrir mánuðina janúar til júlí ár hvert á grundvelli spár um
                      tekjuþróun tveggja næstliðinna ára.
        ^1)L. 70/2009, 23. gr. ^2)L. 124/1997, 1. gr. ^3)L. 51/2002, 2. gr.
                   3. gr. Gjald skv. 2. gr. skiptist þannig:
   Vegna einstaklings, sem skráður er í þjóðkirkjuna, greiðist til þess safnaðar
      sem hann tilheyrir og miðast við 1. desember næst á undan gjaldári.
     Vegna einstaklings, sem tilheyrir skráðu trúfélagi samkvæmt [1]lögum nr.
             18/1975, greiðist gjaldið til hlutaðeigandi trúfélags.
                                        ^1)
     Vegna einstaklinga, sem eru í þjóðkirkjunni og eru óstaðsettir á landinu
    samkvæmt þjóðskrá, greiðist gjaldið til Jöfnunarsjóðs sókna, sbr. 5. gr.
        Trúfélagsskráning miðast við 1. desember næst á undan gjaldári.
                              ^1)L. 70/2009, 24. gr.
     4. gr. [Fjársýsla ríkisins]^1) annast skiptingu gjaldsins skv. 3. gr.
                               ^1)L. 95/2002, 7. gr.

                       II. kafli. Um Jöfnunarsjóð sókna.
 5. gr. Auk gjalds skv. 2. gr. ber ríkissjóði að skila af tekjuskatti gjaldi er
 nemur 18,5% af gjöldum er renna til þjóðkirkjusafnaða skv. 2. og 3. gr. í sjóð
       er nefnist Jöfnunarsjóður sókna. Gjald þetta greiðist mánaðarlega.
                          6. gr. Hlutverk sjóðsins er:
        a. Að veita styrki til þeirra kirkna sem sérstöðu hafa umfram aðrar
                                 sóknarkirkjur.
   b. Að leitast við að jafna aðstöðu og styrkja sóknir þar sem lögmæltar tekjur
    skv. 2. gr. laga þessara nægja ekki fyrir nauðsynlegum útgjöldum að dómi
       sóknarnefndar og sóknarprests og að fenginni umsögn héraðsnefndar.
                c. Að auðvelda stofnun sókna í nýjum byggðahverfum.
              d. Að styrkja kirkjulega félags- og menningarstarfsemi.
Heimilt er að veita héraðssjóðum styrki til verkefna er undir þá falla, sbr. 8.
                                      gr.
   7. gr. Kirkjuráð hinnar íslensku þjóðkirkju hefur á hendi umsjá og stjórn
  Jöfnunarsjóðs sókna og ber ábyrgð fyrir kirkjuþingi á stjórn hans. Kirkjuráð
        semur árlega fjárhagsáætlun fyrir sjóðinn er kynnt skal dóms- og
 kirkjumálaráðuneytinu fyrir lok maímánaðar ár hvert. Áætlun skal einnig kynnt
                                  kirkjuþingi.
     Reikningshald sjóðsins skal vera í höndum biskupsstofu og reikningsleg
                   endurskoðun framkvæmd af Ríkisendurskoðun.

               III. kafli. Um héraðssjóði og framlög til þeirra.
      8. gr. Héraðsfundi er heimilt að ákveða að allt að 5% af innheimtum
 sóknargjöldum skv. I. kafla laga þessara renni í sérstakan sjóð, héraðssjóð, í
  vörslu prófasts. Sjóðnum er ætlað að standa undir kostnaði af sameiginlegum
  kirkjulegum verkefnum innan prófastsdæmisins eftir ákvörðun héraðsfundar og
  héraðsnefndar. Jafnframt er heimilt að veita styrki úr sjóðnum til einstakra
                                     sókna.
Ríkissjóði ber að greiða héraðssjóði þá fjárhæð er héraðsfundur ákveður, skv. 1.
 mgr., áður en sóknargjaldi er skipt milli sókna í hlutaðeigandi prófastsdæmi.
   Stjórn héraðssjóðs er í höndum héraðsnefndar sem skipuð er þremur mönnum.
 Formaður hennar er prófastur, en héraðsfundur kýs tvo nefndarmenn, leikmann og
prest, til fjögurra ára í senn og varamenn með sama hætti. Héraðsfundur kýs enn
fremur tvo endurskoðendur reikninga sjóðsins til fjögurra ára í senn og tvo til
                                     vara.
Héraðsnefnd ákveður úthlutanir úr sjóðnum á grundvelli samþykkta héraðsfunda og
     sér um reikningshald hans. Hún gerir grein fyrir starfsemi sjóðsins á
     héraðsfundi og leggur þar fram endurskoðaða reikninga til samþykktar.

          IV. kafli. Stjórnvaldsreglur, gildistaka og brottfallin lög.
  9. gr. Kirkjumálaráðherra setur með reglugerð^1) nánari ákvæði um framkvæmd
   laganna að fengnum tillögum biskups og kirkjuráðs og að höfðu samráði við
                              fjármálaráðuneytið.
      ^1)Rg. 206/1991, sbr. 81/1999, 1130/2005 og 27/2010. Rg. 865/2001, sbr.
                                   1129/2005.
              10. gr. Lög þessi öðlast gildi hinn 1. janúar 1988.

                            [Ákvæði til bráðabirgða.
I. Þrátt fyrir ákvæði 2. gr. laganna, sbr. 1. gr. laga nr. 124/1997, skal gjald
sem rennur til þjóðkirkjusafnaða, skráðra trúfélaga og Háskóla Íslands vera 566
kr. á mánuði árið 2002 fyrir hvern einstakling 16 ára og eldri í lok næstliðins
                           árs á undan gjaldári.]^1)
                              ^1)L. 148/2001, 7. gr.
 [II. Þrátt fyrir ákvæði 2. gr. laganna, með síðari breytingum, skal gjald sem
rennur til þjóðkirkjusafnaða, skráðra trúfélaga og Háskóla Íslands vera 855 kr.
á mánuði árið 2009 fyrir hvern einstakling 16 ára og eldri í lok næstliðins árs
                             á undan gjaldári.]^1)
                              ^1)L. 173/2008, 1. gr.
 [III. Þrátt fyrir ákvæði 2. gr. laganna, með síðari breytingum, skal gjald sem
  rennur til þjóðkirkjusafnaða og skráðra trúfélaga vera 811 kr. á mánuði frá
 gildistöku laga þessara út árið 2009 fyrir hvern einstakling 16 ára og eldri í
lok næstliðins árs á undan gjaldári. Fyrir árið 2010 skal gjaldið vera 767 kr. á
  mánuði fyrir hvern einstakling 16 ára og eldri í lok næstliðins árs á undan
                                 gjaldári.]^1)
                            ^1)L. 70/2009, brbákv. VI.

References

   Visible links
   1. file://1975018.html
