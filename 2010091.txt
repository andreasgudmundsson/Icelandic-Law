
   --------------------------------------------------------------------------

                    Lög um framkvæmd þjóðaratkvæðagreiðslna

                              2010 nr. 91 25. júní

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 2. júlí 2010. Breytt með l. 162/2010 (tóku gildi 1. jan. 2011), l.
 23/2011 (tóku gildi 16. mars 2011) og l. 126/2011 (tóku gildi 30. sept. 2011).

          1. gr. Álykti Alþingi að fram skuli fara almenn og leynileg
 þjóðaratkvæðagreiðsla um tiltekið málefni eða lagafrumvarp fer um framkvæmdina
    samkvæmt lögum þessum. Niðurstaða slíkrar atkvæðagreiðslu er ráðgefandi.
Lögin gilda einnig um framkvæmd þjóðaratkvæðagreiðslu sem fer fram skv. 3. mgr.
           11. gr., 26. gr. og 2. mgr. [1]79. gr. stjórnarskrárinnar.
2. gr. Um kosningarrétt og kjörskrár til afnota í þjóðaratkvæðagreiðslu skv. 1.
  gr. fer á sama hátt og við alþingiskosningar. Kjörskrár skulu þó miðaðar við
                 íbúaskrá þjóðskrár þremur vikum fyrir kjördag.
      Mörk kjördæma skulu vera hin sömu og í næstliðnum alþingiskosningum.
       3. gr. Í þingsályktun skv. 1. mgr. 1. gr. skal, að fenginni umsögn
 landskjörstjórnar, kveðið á um orðalag og framsetningu þeirrar spurningar sem
                            lögð er fyrir kjósendur.
Á kjörseðli skal skýrt koma fram spurning um hvort kjósandi samþykki þá tillögu
      sem borin er upp og gefnir tveir möguleikar á svari: Já eða Nei.
Alþingi getur ákveðið að spurningar og svarkostir á kjörseðli í atkvæðagreiðslu
          skv. 1. mgr. 1. gr. séu fleiri eða orðaðir með öðrum hætti.
    [Ráðuneytið]^1) ákveður orðalag og framsetningu spurningar á kjörseðli í
      atkvæðagreiðslu skv. 3. mgr. 11. gr., 26. gr. og 2. mgr. [2]79. gr.
                              stjórnarskrárinnar.
        [Ráðherra]^2) setur nánari reglur um útlit og frágang kjörseðla.
                 ^1)L. 162/2010, 201. gr. ^2)L. 126/2011, 531. gr.
 4. gr. Þjóðaratkvæðagreiðsla skv. 1. mgr. 1. gr. skal fara fram í fyrsta lagi
 þremur mánuðum og í síðasta lagi einu ári eftir að þingsályktunartillaga hefur
                           verið samþykkt á Alþingi.
    Þjóðaratkvæðagreiðsla skal fara fram innan tveggja mánaða eftir að krafa
  Alþingis er samþykkt skv. 3. mgr. [3]11. gr. stjórnarskrárinnar eða forseti
     synjar lagafrumvarpi staðfestingar skv. [4]26. gr. stjórnarskrárinnar.
    Heimilt er að halda þjóðaratkvæðagreiðslu samkvæmt lögum þessum samhliða
    kosningum til ^1) Alþingis eða forsetakjöri. Verði þjóðaratkvæðagreiðsla
 samhliða kosningum til Alþingis gilda ekki ákvæði 2. málsl. 1. mgr. og 2. mgr.
                                     2. gr.
                               ^1)L. 23/2011, 1. gr.
 5. gr. Alþingi ákveður kjördag þjóðaratkvæðagreiðslu skv. 1. mgr. 1. gr. laga
þessara og 3. mgr. 11. gr. og 2. mgr. [5]79. gr. stjórnarskrárinnar innan þeirra
         tímamarka sem greinir í 4. gr. [Ráðuneytið]^1) ákveður kjördag
           þjóðaratkvæðagreiðslu skv. [6]26. gr. stjórnarskrárinnar.
[Ráðuneytið]^1) skal auglýsa atkvæðagreiðsluna einu sinni í Lögbirtingablaði og
 þrisvar sinnum í Ríkisútvarpi á sem heppilegustum tíma en í síðasta lagi einum
   mánuði fyrir atkvæðagreiðsluna. Þar skal einnig birta spurninguna sem lögð
                            verður fyrir kjósendur.
                             ^1)L. 162/2010, 201. gr.
 6. gr. Alþingi skal standa fyrir víðtækri kynningu á því málefni sem borið er
undir þjóðaratkvæði skv. 1. mgr. 1. gr. Forsætisnefnd Alþingis skal setja nánari
                       reglur um fyrirkomulag kynningar.
    [Ráðuneytið]^1) skal svo fljótt sem verða má og eigi síðar en viku fyrir
þjóðaratkvæðagreiðslu skv. [7]26. gr. stjórnarskrárinnar senda öllum heimilum í
landinu sérprentun laganna sem forseti synjaði staðfestingar. Þar skal jafnframt
vakin athygli á því að frumvarpið til laganna og öll skjöl varðandi meðferð þess
               séu aðgengileg á áberandi stað á vefsíðu Alþingis.
                             ^1)L. 162/2010, 201. gr.
7. gr. Undirkjörstjórnir, yfirkjörstjórnir og landskjörstjórn eru hinar sömu og
                             við alþingiskosningar.
 8. gr. [Ráðuneytið]^1) lætur yfirkjörstjórnum í té kjörseðla sem nota skal við
    þjóðaratkvæðagreiðsluna. Yfirkjörstjórnir annast framsendingu þeirra til
      undirkjörstjórna með sama hætti og kjörseðla við alþingiskosningar.
                             ^1)L. 162/2010, 201. gr.
    9. gr. [Að þjóðaratkvæðagreiðslu lokinni senda undirkjörstjórnir oddvita
yfirkjörstjórnar tafarlaust atkvæðakassana og ónotaða og ónýtta kjörseðla í þeim
  umbúðum er segir í lögum um kosningar til Alþingis. Á áður auglýstum stað og
 stund opnar yfirkjörstjórn atkvæðakassana og fer síðan fram talning atkvæða á
 sama hátt og segir í lögum um kosningar til Alþingis. Um það hvort kjörseðill
   telst gildur eða ekki og um meðferð ágreiningsseðla fer samkvæmt lögum um
                            kosningar til Alþingis.
  Landskjörstjórn skipar umboðsmenn í hverju kjördæmi sem hafa það hlutverk að
   gæta ólíkra sjónarmiða við atkvæðagreiðsluna, talningu atkvæða og úrlausn
                              ágreiningsmála.]^1)
                               ^1)L. 23/2011, 2. gr.
   10. gr. [Að lokinni talningu atkvæða sendir yfirkjörstjórn landskjörstjórn
eftirrit af gerðabók sinni ásamt þeim kjörseðlum sem ágreiningur hefur verið um
  milli umboðsmanna og yfirkjörstjórnar. Þegar landskjörstjórn hefur fengið í
hendur eftirrit gerðabóka allra yfirkjörstjórna og ágreiningsseðla auglýsir hún
    með hæfilegum fyrirvara hvar og hvenær hún kemur saman til fundar til að
úrskurða um gildi ágreiningsseðlanna og lýsa úrslitum þjóðaratkvæðagreiðslunnar
  til að umboðsmönnum gefist færi á að vera viðstaddir. Að því loknu tilkynnir
             landskjörstjórn ráðuneytinu um niðurstöður sínar.]^1)
   [Ráðuneytið]^2) auglýsir úrslit atkvæðagreiðslunnar í Lögbirtingablaði og
                                 Ríkisútvarpi.
         Verði samþykkis synjað í þjóðaratkvæðagreiðslu skv. [8]26. gr.
stjórnarskrárinnar skal [ráðuneytið]^2) auk þess birta sérstaka auglýsingu þess
  efnis í A-deild Stjórnartíðinda ekki seinna en tveimur dögum eftir að úrslit
                       atkvæðagreiðslunnar liggja fyrir.
                  ^1)L. 23/2011, 3. gr. ^2)L. 162/2010, 201. gr.
          11. gr. [Til þess að spurning eða tillaga sem er borin upp í
   þjóðaratkvæðagreiðslu teljist samþykkt þarf hún að hafa hlotið meiri hluta
                    gildra atkvæða í atkvæðagreiðslunni.]^1)
                               ^1)L. 23/2011, 4. gr.
12. gr. Um atkvæðagreiðsluna sjálfa, undirbúning hennar og atkvæðagreiðslu utan
   kjörstaða og á kjörstað fer að öðru leyti samkvæmt lögum um kosningar til
                         Alþingis eftir því sem við á.
          Kjörstjórnir nota sömu gerðabækur og við alþingiskosningar.
Ákvæði 114. gr. og XIX., XX., XXIV. og XXV. kafla laga um kosningar til Alþingis
gilda um atkvæðagreiðslu samkvæmt lögum þessum að svo miklu leyti sem við getur
                                      átt.
   13. gr. [Kærur um ólögmæti atkvæðagreiðslunnar, aðrar en refsikærur, skulu
sendar landskjörstjórn til úrlausnar eigi síðar en tveimur dögum fyrir fund þann
                       sem getið er um í 1. mgr. 10. gr.
  Gallar á kosningu leiða ekki til ógildingar kosninga, nema ætla megi að þeir
                   hafi haft áhrif á úrslit kosninganna.]^1)
                               ^1)L. 23/2011, 5. gr.
                     14. gr. Lög þessi öðlast þegar gildi.

References

   Visible links
   1. file://1944033.html#g79
   2. file://1944033.html#g79
   3. file://1944033.html#g11
   4. file://1944033.html#g26
   5. file://1944033.html#g79
   6. file://1944033.html#g26
   7. file://1944033.html#g26
   8. file://1944033.html#g26
