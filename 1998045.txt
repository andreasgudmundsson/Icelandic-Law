                                    dálkum.

   --------------------------------------------------------------------------

                               Sveitarstjórnarlög

                              1998 nr. 45 3. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 1. júní 1998. Breytt með [4]l. 100/1998 (tóku gildi 10. júlí 1998),
 [5]l. 123/1998 (tóku gildi 3. des. 1998), [6]l. 74/2003 (tóku gildi 10. apríl
 2003), [7]l. 69/2004 (tóku gildi 18. júní 2004), [8]l. 136/2004 (tóku gildi 1.
  jan. 2005), [9]l. 23/2005 (tóku gildi 25. maí 2005) og [10]l. 150/2006 (tóku
                             gildi 30. des. 2006).

                            I. kafli. Almenn ákvæði.
                                1. gr. Almennt.
Landið skiptist í staðbundin sveitarfélög sem ráða sjálf málefnum sínum á eigin
                                    ábyrgð.
                          Sveitarfélög eru lögaðilar.
      Hver maður telst íbúi þess sveitarfélags þar sem hann á lögheimili.
                     2. gr. Yfirstjórn sveitarstjórnarmála.
              Félagsmálaráðuneytið fer með málefni sveitarfélaga.
Engu málefni sem varðar sérstaklega hagsmuni sveitarfélags skal ráðið til lykta
                       án umsagnar sveitarstjórnarinnar.
                        3. gr. Staðarmörk sveitarfélaga.
   Sveitarfélag hefur ákveðin staðarmörk. Óheimilt er að breyta þeim nema með
                                     lögum.
   Þrátt fyrir ákvæði 1. mgr. getur ráðuneytið breytt mörkum sveitarfélaga í
    sambandi við sameiningu þeirra eða til staðfestingar á samkomulagi milli
                                sveitarstjórna.
                          4. gr. Heiti sveitarfélaga.
 Sveitarstjórn ákveður nafn sveitarfélags að fenginni umsögn örnefnanefndar. Ef
 könnun er gerð á viðhorfi íbúa sveitarfélags til breytingar á nafni þess, t.d.
vegna sameiningar sveitarfélaga, skal leita umsagnar örnefnanefndar um þau nöfn
   sem kjósa skal um. Nefndin skal skila áliti sínu innan þriggja vikna. Nafn
  sveitarfélags skal samrýmast íslenskri málfræði og málvenju. Eigi má breyta
nafni sveitarfélags nema með staðfestingu ráðuneytisins. Birta skal staðfestingu
               á nafnbreytingu sveitarfélags í Stjórnartíðindum.
                              5. gr. Byggðarmerki.
      Sveitarstjórn er heimilt að ákveða byggðarmerki fyrir sveitarfélag.
 Byggðarmerki skulu skráð hjá Einkaleyfastofunni sem veitir umsóknum viðtöku og
      kannar skráningarhæfi merkjanna. Umsókn skal fylgja tilskilið gjald.
      Skráning byggðarmerkis veitir sveitarfélagi einkarétt á notkun þess.
Iðnaðarráðherra setur nánari reglur^1) um skráningu byggðarmerkja, m.a. varðandi
  umsóknir og meðferð þeirra, skilyrði fyrir skráningu, ógildingu, birtingu og
             gjöld fyrir umsóknir og vottorð úr byggðarmerkjaskrá.
                               ^1)[11]Rg. 112/1999.
                            6. gr. Lágmarksíbúatala.
                  Lágmarksíbúatala sveitarfélags er 50 íbúar.
Nú hefur íbúafjöldi sveitarfélags verið lægri en 50 í þrjú ár samfleytt og skal
ráðuneytið þá eiga frumkvæði að því að sameina það nágrannasveitarfélagi. Einnig
      má þá skipta hinu fámenna sveitarfélagi milli nágrannasveitarfélaga.
  Undantekningu frá þessu ákvæði skal gera ef sérstakar aðstæður hindra það að
 mati ráðuneytisins að íbúar hins fámenna sveitarfélags geti myndað félagslega
                     heild með íbúum nágrannasveitarfélags.
                     7. gr. Almennar skyldur sveitarfélaga.
   Skylt er sveitarfélögum að annast þau verkefni sem þeim eru falin í lögum.
 Sveitarfélög skulu vinna að sameiginlegum velferðarmálum íbúanna eftir því sem
                           fært þykir á hverjum tíma.
 Sveitarfélög geta tekið að sér hvert það verkefni sem varðar íbúa þeirra, enda
                sé það ekki falið öðrum til úrlausnar að lögum.
  Sveitarfélög skulu hafa sjálfstæða tekjustofna og sjálfsforræði á gjaldskrá
  eigin fyrirtækja og stofnana til þess að mæta kostnaði við framkvæmd þeirra
                verkefna sem fyrirtækin og stofnanirnar annast.
   Sveitarfélög skulu setja sér stefnu um arðgjafar- og arðgreiðslumarkmið í
   rekstri fyrirtækja sinna og stofnana og er heimilt að ákveða sér eðlilegan
           afrakstur af því fjármagni sem bundið er í rekstri þeirra.

              II. kafli. Sveitarstjórnir og sveitarstjórnarfundir.
                             8. gr. Sveitarstjórn.
 Í hverju sveitarfélagi skal vera sveitarstjórn sem kjörin er samkvæmt ákvæðum
                     laga um kosningar til sveitarstjórna.
                  9. gr. Hlutverk og verksvið sveitarstjórnar.
 Sveitarstjórn fer með stjórn sveitarfélagsins samkvæmt ákvæðum laga þessara og
                                 annarra laga.
Sveitarstjórn hefur ákvörðunarvald um nýtingu tekjustofna sveitarfélagsins og um
framkvæmd þeirra verkefna sem sveitarfélagið annast, að svo miklu leyti sem ekki
                      eru settar um það reglur í löggjöf.
Sveitarstjórn skal sjá um að lögbundin verkefni sveitarfélagsins séu rækt og að
 fylgt sé þeim reglum um meðferð sveitarstjórnarmála sem ákveðnar eru í lögum,
                  reglugerðum og samþykktum sveitarfélagsins.
    Sveitarstjórn getur ályktað um hvert það málefni sem hún telur að varði
                                sveitarfélagið.
                   10. gr. Samþykkt um stjórn og stjórnsýslu.
     Sveitarstjórnir skulu gera sérstaka samþykkt um stjórn og stjórnsýslu
 sveitarfélagsins og um meðferð þeirra málefna sem sveitarfélagið annast. Slík
              samþykkt skal send ráðuneytinu til staðfestingar.^1)
                              ^1)[12]Augl. 527/1998.
                       11. gr. Heiti sveitarstjórna o.fl.
 Yfirstjórn hvers sveitarfélags nefnist sveitarstjórn. Heimilt er sveitarstjórn
 að nota heitið hreppsnefnd eða bæjarstjórn, enda byggi slík málnotkun á hefð.
    Byggðaráð skv. 38. gr. má á sama hátt nefnast bæjarráð eða hreppsráð og
                      sveitarstjóra má kalla bæjarstjóra.
       Í Reykjavík nefnist sveitarstjórnin borgarstjórn, framkvæmdastjóri
    sveitarfélagsins borgarstjóri og byggðarráð sveitarfélagsins borgarráð.
Heiti sveitarstjórnar, byggðarráðs og framkvæmdastjóra er ákveðið í samþykkt um
                            stjórn sveitarfélagsins.
                    12. gr. Fjöldi fulltrúa í sveitarstjórn.
Í sveitarstjórn skal fjöldi sveitarstjórnarmanna standa á oddatölu og vera innan
                         þeirra marka sem hér greinir:
                 a. þar sem íbúar eru innan við 200 35 aðalmenn,
                    b. þar sem íbúar eru 200999 57 aðalmenn,
                  c. þar sem íbúar eru 1.0009.999 711 aðalmenn,
                d. þar sem íbúar eru 10.00049.999 1115 aðalmenn,
              e. þar sem íbúar eru 50.000 eða fleiri 1527 aðalmenn.
   Þrátt fyrir ákvæði 1. mgr. er ekki skylt að fækka eða fjölga aðalmönnum í
  sveitarstjórn fyrr en íbúatala sveitarfélags hefur verið hærri eða lægri en
                      viðmiðunarmörkin í átta ár samfellt.
     Kveðið skal á um fjölda fulltrúa í sveitarstjórn í samþykkt um stjórn
                               sveitarfélagsins.
               13. gr. Fyrsti fundur nýkjörinnar sveitarstjórnar.
        Nýkjörin sveitarstjórn tekur við störfum 15 dögum eftir kjördag.
        Sá kjörinn fulltrúi í sveitarstjórn sem á að baki lengsta setu í
sveitarstjórninni kveður hana til fyrsta fundar eigi síðar en 15 dögum eftir að
  hún tekur við störfum eftir kosningar og stýrir fundi þar til oddviti hefur
  verið kjörinn. Hafi tveir eða fleiri fulltrúar í sveitarstjórn átt jafnlengi
setu í sveitarstjórninni fer aldursforseti þeirra með verkefni samkvæmt þessari
                                   málsgrein.
                      14. gr. Kjör oddvita og varaoddvita.
Á fyrsta fundi nýkjörinnar sveitarstjórnar kýs sveitarstjórn oddvita og einn eða
 fleiri varaoddvita. Stöðuheiti oddvita sveitarstjórnar má ákveða í samþykkt um
                            stjórn sveitarfélagsins.
  Kjörtímabil oddvita og varaoddvita er eitt ár. Nú nýtur oddviti ekki lengur
stuðnings meiri hluta þeirra sem sæti eiga í sveitarstjórn og skal hann þá víkja
                      sæti og oddvitakjör fara fram á ný.
Sá er rétt kjörinn oddviti eða varaoddviti sem hefur fengið atkvæði meiri hluta
  þeirra sem sæti eiga í sveitarstjórn. Verði þeim atkvæðafjölda eigi náð skal
 kjósa að nýju og skal þá kjósa um þá tvo er flest fengu atkvæðin. Ef þrír eða
fleiri sem um skyldi kjósa hafa fengið jafnmörg atkvæði skal varpa hlutkesti um
 hverja tvo skuli kjósa. Verður þá sá rétt kjörinn sem fleiri atkvæði fær þó að
       hann fái ekki helming atkvæða. Verði atkvæði jöfn ræður hlutkesti.
Tilkynna skal kjör oddvita og varaoddvita til ráðuneytisins þegar að því loknu.
  Ef oddviti deyr, verður varanlega forfallaður frá sveitarstjórnarstörfum eða
nýtur ekki lengur trausts sveitarstjórnar sem oddviti áður en kjörtími hans er á
     enda skal kjósa oddvita í hans stað það sem eftir er kjörtímabilsins.
                         15. gr. Sveitarstjórnarfundir.
Sveitarstjórnir skulu halda reglulega fundi eftir því sem sveitarstjórn ákveður
  fyrir fram eða mælt er fyrir um í samþykkt um stjórn sveitarfélagsins. Fundi
    skal halda eigi sjaldnar en ársfjórðungslega og sveitarstjórnir þar sem
byggðarráð er kjörið skulu halda fundi eigi sjaldnar en mánaðarlega. Heimilt er
   þó sveitarstjórn að fella niður fundi í allt að tvo mánuði á hverju sumri.
                       Aukafundi skal halda eftir þörfum.
   Skylt er að kveðja sveitarstjórn saman til fundar þegar a.m.k. þriðjungur
                       sveitarstjórnarmanna krefst þess.
                             16. gr. Opnir fundir.
   Sveitarstjórnarfundir skulu haldnir fyrir opnum dyrum. Sveitarstjórn getur
     ákveðið að einstök mál skuli rædd fyrir luktum dyrum þegar slíkt telst
                        nauðsynlegt vegna eðlis málsins.
                      17. gr. Boðun sveitarstjórnarfunda.
   Framkvæmdastjóri sveitarfélags boðar sveitarstjórnarfundi á þann hátt sem
    sveitarstjórn ákveður. Hann ákveður einnig fundarstað og fundartíma hafi
                          sveitarstjórn eigi gert það.
                    18. gr. Auglýsing sveitarstjórnarfunda.
 Íbúum sveitarfélags skal kunngert með auglýsingu hvar og hvenær sveitarstjórn
                                 heldur fundi.
Sveitarstjórn skal í upphafi kjörtímabils taka ákvörðun um hvernig fundir hennar
       eru auglýstir og með hvaða fyrirvara. Skal sú ákvörðun kynnt íbúum
    sveitarfélagsins með tryggum hætti, t.d. í dreifibréfi eða auglýsingu í
                            staðbundnu fréttablaði.
    Miðað skal við að sem flestir íbúar sveitarfélags hafi greiðan aðgang að
                      auglýsingu um sveitarstjórnarfundi.
         Þegar dagskrá sveitarstjórnarfundar hefur verið samin og send
sveitarstjórnarmönnum skal hún vera aðgengileg íbúum sveitarfélagsins, svo sem á
   auglýsingatöflu sveitarfélagsins, skrifstofu sveitarfélagsins á venjulegum
          afgreiðslutíma eða með öðrum hætti er sveitarstjórn ákveður.
                       19. gr. Hæfi sveitarstjórnarmanna.
Sveitarstjórnarmanni ber að víkja sæti við meðferð og afgreiðslu máls þegar það
   varðar hann eða nána venslamenn hans svo sérstaklega að almennt má ætla að
              viljaafstaða hans mótist að einhverju leyti þar af.
   Sveitarstjórnarmenn eru ekki vanhæfir þegar verið er að velja fulltrúa til
   trúnaðarstarfa á vegum sveitarstjórnar eða ákveða þóknun fyrir slík störf.
   Sveitarstjórnarmenn sem jafnframt eru starfsmenn sveitarfélaga og hafa sem
 slíkir átt þátt í að undirbúa tiltekið mál sem lagt er fyrir sveitarstjórn eru
 alltaf vanhæfir þegar sveitarstjórnin fjallar um málið. Ákvæði þetta á þó ekki
                     við um framkvæmdastjóra sveitarfélags.
     Ákvæði 3. mgr. á ekki við þegar sveitarstjórn fjallar um og afgreiðir
               fjárhagsáætlanir og ársreikninga sveitarfélagsins.
  Sveitarstjórnarmanni sem veit hæfi sitt orka tvímælis ber að vekja athygli á
 því. Sveitarstjórnarmanni er heimilt við meðferð máls sem hann er vanhæfur að
    afgreiða að gera stuttlega grein fyrir afstöðu sinni. Sveitarstjórn sker
  umræðulaust úr um hvort mál er svo vaxið að einhver sveitarstjórnarmanna sé
vanhæfur. Sveitarstjórnarmaður sem hlut á að máli má taka þátt í atkvæðagreiðslu
                                 um hæfi sitt.
 Sveitarstjórnarmaður sem vanhæfur er við úrlausn máls skal yfirgefa fundarsal
                sveitarstjórnar við meðferð og afgreiðslu þess.
                   20. gr. Ályktunarhæfi og atkvæðagreiðsla.
         Sveitarstjórn getur enga ályktun gert nema meira en helmingur
                  sveitarstjórnarmanna sé viðstaddur á fundi.
Á sveitarstjórnarfundum ræður afl atkvæða úrslitum mála. Hjáseta telst þátttaka
                               í atkvæðagreiðslu.
  Ef jafnmörg atkvæði eru með málefni og móti því fellur það en við kosningar
                                ræður hlutkesti.
  Þegar um meirihlutakosningu er að ræða, svo sem við kjör eins fulltrúa, skal
                   kosning fara fram eins og við oddvitakjör.
                     21. gr. Tvær umræður í sveitarstjórn.
  Sveitarstjórnir skulu hafa tvær umræður með a.m.k. einnar viku millibili um
                              eftirtalin málefni:
        a. fjárhagsáætlanir sveitarfélagsins, stofnana þess og fyrirtækja,
          b. ársreikninga sveitarfélagsins, stofnana þess og fyrirtækja,
    c. samþykktir og reglugerðir sem samkvæmt lögum eiga að hljóta staðfestingu
                                   ráðherra,
     d. áætlanir fyrir sveitarfélagið sem gilda eiga til lengri tíma, svo sem
                       skipulags- og framkvæmdaáætlanir,
                         e. beiðni um aðstoð skv. 75. gr.
                           22. gr. Hlutverk oddvita.
 Oddviti stjórnar umræðum á fundum sveitarstjórnar. Hann sér um að fundargerðir
    séu skipulega færðar í gerðabók sveitarstjórnar og að allar ályktanir og
                   samþykktir séu rétt og nákvæmlega bókaðar.
                             23. gr. Fundargerðir.
Fundargerðir sveitarstjórnarfunda skal rita í gerðabók í samræmi við fundarsköp
    sveitarstjórnarinnar. Sveitarstjórn er heimilt að ráða sér fundarritara.
 Allir kjörnir sveitarstjórnarmenn sem mættir eru skulu undirrita fundargerðir
     sveitarstjórnar nema sveitarstjórn ákveði annað í einstökum tilvikum.
Sveitarstjórn er heimilt að ákveða að fundargerðir verði skráðar í tölvu. Sé það
gert skal bóka í gerðabók sveitarstjórnar númer fundar, hvar og hvenær fundurinn
er haldinn og að fundargerð sé færð í tölvu. Þá skal færa í gerðabók fundarslit
 og greina blaðsíðutal fundargerða. Sveitarstjórnarmenn skulu rita nöfn sín við
                            slit fundar í gerðabók.
    Í lok fundar skal tölvuskráð fundargerð prentuð út og hún undirrituð af
fundarmönnum. Einnig skal oddviti og a.m.k. einn fundarmanna setja upphafsstafi
sína undir hverja blaðsíðu fundargerða sem blaðsíðusettar skulu í áframhaldandi
                                    töluröð.
      Undirritaðar tölvuskráðar fundargerðir skulu reglulega bundnar inn í
           fundargerðabók sveitarstjórnar til varanlegrar varðveislu.
                               24. gr. Varamenn.
   Varamenn taka sæti í sveitarstjórn í þeirri röð sem þeir eru kosnir þegar
 aðalfulltrúar þess lista sem þeir eru kosnir af falla frá, flytjast burtu eða
    forfallast varanlega á annan hátt eða um stundarsakir frá því að sitja í
                                 sveitarstjórn.
  Nú er framboðslisti borinn fram af tveimur eða fleiri stjórnmálaflokkum eða
samtökum og geta þá aðalmenn listans komið sér saman um mismunandi röð varamanna
 eftir því hver aðalmanna hefur forfallast. Yfirlýsing um slíkt samkomulag skal
      lögð fram á fyrsta eða öðrum fundi sveitarstjórnar eftir kosningar.
    Nú næst ekki samkomulag milli stjórnmálaflokka eða samtaka sem standa að
    sameiginlegum lista, og skulu þá þeir varamenn listans, sem eru úr sama
stjórnmálaflokki eða samtökum og aðalmaður sá sem um er að ræða, taka sæti hans
í sveitarstjórn í þeirri röð sem þeir voru kosnir án tillits til þess hvar þeir
   annars eru í röð varamanna. Sé enginn úr hópi varamanna slíks lista í sama
 stjórnmálaflokki eða samtökum og aðalfulltrúinn sem í hlut á var þegar kosning
        fór fram taka varamenn listans sæti samkvæmt venjulegum reglum.
  Þegar aðalmaður flytur úr sveitarfélaginu um stundarsakir má ákveða að hann
skuli víkja úr sveitarstjórn þar til hann tekur aftur búsetu í sveitarfélaginu.
          Tekur þá varamaður hans sæti samkvæmt framangreindum reglum.
                      25. gr. Fundarsköp sveitarstjórnar.
   Sveitarstjórnir skulu setja sér fundarsköp sem senda skal ráðuneytinu til
                   staðfestingar ásamt samþykkt skv. 10. gr.
Ráðuneytið semur fyrirmynd að fundarsköpum fyrir sveitarstjórnir og birtir hana
í Stjórnartíðindum.^1) Gilda þau fyrir sveitarstjórn þar til staðfest hafa verið
                         sérstök fundarsköp fyrir hana.
                              ^1)[13]Augl. 527/1998.
              26. gr. Sveitarstjórn óstarfhæf vegna neyðarástands.
       Nú verður sveitarstjórn óstarfhæf tímabundið vegna neyðarástands í
  sveitarfélaginu, svo sem af völdum náttúruhamfara, og getur þá ráðuneytið að
 beiðni sveitarstjórnarinnar falið sveitarstjórn nágrannasveitarfélags að fara
     með stjórn sveitarfélagsins uns sveitarstjórnin verður starfhæf á ný.

             III. kafli. Réttindi og skyldur sveitarstjórnarmanna.
                          27. gr. Mæting á fundi o.fl.
Sveitarstjórnarmanni ber skylda til að sækja alla sveitarstjórnarfundi og fundi
          í nefndum á vegum sveitarstjórnar nema lögmæt forföll hamli.
      Hver sveitarstjórnarmaður er skyldur til að inna af hendi störf sem
       sveitarstjórn felur honum og varða verkefni sveitarstjórnarinnar.
                    28. gr. Afstaða til einstakra mála o.fl.
   Sveitarstjórnarmaður er einungis bundinn af lögum og sannfæringu sinni um
      afstöðu til einstakra mála og honum ber að gegna störfum af alúð og
                                 samviskusemi.
    Vilji sveitarstjórnarmaður eigi una úrskurði oddvita varðandi stjórn og
  fundarsköp getur hann skotið úrskurðinum til sveitarstjórnar sem sker úr án
                                    umræðna.
             29. gr. Málfrelsi, tillöguréttur, atkvæðisréttur o.fl.
Aðalmenn í sveitarstjórnum hafa málfrelsi á fundum sveitarstjórna eftir því sem
   nánar er ákveðið í fundarsköpum. Þeir hafa og tillögurétt, atkvæðisrétt og
                              kjörgengi í nefndir.
                          30. gr. Aðgangur að gögnum.
Aðalmenn í sveitarstjórnum skulu vegna starfa sinna í sveitarstjórn hafa aðgang
 að bókum og skjölum sveitarfélagsins og óhindraðan aðgang að stofnunum þess og
                                   starfsemi.
                        31. gr. Bókanir í fundargerðir.
Þeir sem rétt eiga til að taka þátt í umræðum í sveitarstjórn eiga rétt á að fá
 bókaðar í fundargerð stuttar athugasemdir sínar um afstöðu til þeirra mála sem
                                til umræðu eru.
                             32. gr. Þagnarskylda.
  Sveitarstjórnarmenn skulu gæta þagnarskyldu um það sem þeir verða áskynja í
starfi sínu og leynt á að fara samkvæmt lögum eða eðli máls. Þagnarskyldan helst
           áfram eftir að sveitarstjórnarmaður lætur af þeim störfum.
                       33. gr. Skylda til að taka kjöri.
  Aðal- og varamönnum í sveitarstjórn er skylt að taka kjöri í nefnd, ráð eða
                        stjórn á vegum sveitarfélagsins.
Sá sem verið hefur oddviti heilt kjörtímabil eða lengur eða gegnt ákveðnu starfi
 innan sveitarstjórnar jafnlangan tíma eða lengur getur skorast undan kosningu
     til þess starfs jafnlangan tíma og hann hefur haft starfið með höndum.
                           34. gr. Lausn frá störfum.
Nú telur sveitarstjórnarmaður sig ekki geta gegnt skyldum sínum í sveitarstjórn
  án óhæfilegs álags og getur sveitarstjórn þá létt af honum störfum eða veitt
     honum lausn að eigin ósk um tiltekinn tíma eða til loka kjörtímabils.
 Missi fulltrúi í sveitarstjórn kjörgengi skal hann víkja úr sveitarstjórninni,
                         sbr. þó ákvæði 4. mgr. 24. gr.
  Nú er sveitarstjórnarmaður af einhverjum ástæðum sviptur fjárforræði og skal
 sveitarstjórn þá veita honum lausn frá störfum þann tíma er sviptingin gildir.
                       35. gr. Þóknun og ferðakostnaður.
Skylt er sveitarstjórn að ákveða hæfilega þóknun til sveitarstjórnarmanna fyrir
 störf þeirra. Sé um langan veg að fara milli heimilis sveitarstjórnarmanns og
fundarstaðar sveitarstjórnar getur sveitarstjórn auk þess ákveðið honum hæfilega
                            greiðslu ferðakostnaðar.
  Nú tekst sveitarstjórnarmaður ferð á hendur í þágu sveitarfélagsins samkvæmt
   ákvörðun sveitarstjórnar og á hann þá rétt til greiðslu hæfilegs ferða- og
                                dvalarkostnaðar.
                              36. gr. Orlof o.fl.
 Sveitarstjórnarmenn eiga rétt á að störfum sveitarstjórnar sé þannig hagað að
                   þeir geti tekið sér hæfilegt orlof árlega.
 Sveitarstjórn er heimilt að setja í samþykkt um stjórn sveitarfélagsins ákvæði
       um réttindi sveitarstjórnarmanna, svo sem varðandi lífeyrissjóði,
                        barnsburðarleyfi, biðlaun o.þ.h.
                     37. gr. Réttindi og skyldur varamanna.
 Ákvæði þessa kafla um réttindi og skyldur sveitarstjórnarmanna eiga einnig við
                  um varamenn sem taka sæti í sveitarstjórnum.

                      IV. kafli. Nefndir, ráð og stjórnir.
                          38. gr. Kosning byggðarráðs.
  Sveitarstjórn er heimilt að ákveða í samþykkt um stjórn sveitarfélagsins að
   kosið skuli byggðarráð. Í sveitarstjórnum sem skipaðar eru þremur eða fimm
            aðalfulltrúum verður þó eigi kosið sérstakt byggðarráð.
 Byggðarráð skal kjörið til eins árs í senn nema annað sé ákveðið í samþykkt um
                            stjórn sveitarfélagsins.
Í sveitarstjórnum sem skipaðar eru sjö eða níu fulltrúum skal byggðarráð skipað
    þremur aðalmönnum úr hópi aðalfulltrúa í sveitarstjórn, en fimm eða sjö
 aðalmönnum þar sem ellefu eða fleiri fulltrúar eru í sveitarstjórn. Jafnmargir
   varamenn skulu kosnir. Sveitarstjórn er þó heimilt að ákveða í samþykkt um
  stjórn sveitarfélagsins að þeir aðalfulltrúar og varafulltrúar, sem kosningu
    hafa hlotið af sama framboðslista og hinn kjörni byggðarráðsmaður, verði
              varamenn hans í þeirri röð sem þeir skipuðu listann.
      Formaður byggðarráðs skal valinn úr hópi kjörinna byggðarráðsmanna.
    Sveitarstjórn, sem kjörin er bundinni hlutfallskosningu, getur heimilað
 framboðsaðila sem fulltrúa á í sveitarstjórn en eigi nær kjöri í byggðarráð að
tilnefna fulltrúa til að sitja fundi ráðsins með málfrelsi og tillögurétti. Skal
   heimila framboðsaðila sem fulltrúa á í sveitarstjórn en eigi í byggðarráði
     slíkan rétt þann tíma sem sveitarstjórn fellir niður fundi sína vegna
                                  sumarleyfis.
    Framkvæmdastjóri sveitarfélags situr fundi byggðarráðs með málfrelsi og
tillögurétti en atkvæðisrétt hefur hann því aðeins að hann sé kjörinn fulltrúi í
                    sveitarstjórn og kosinn í byggðarráðið.
                         39. gr. Hlutverk byggðarráðs.
Byggðarráð fer ásamt framkvæmdastjóra sveitarfélags með framkvæmdastjórn þess og
   fjármálastjórn, að því leyti sem þessi mál eru ekki öðrum falin. Það hefur
umsjón með stjórnsýslu sveitarfélagsins almennt og fjárstjórn þess sérstaklega,
undirbýr fjárhagsáætlanir og sér um að ársreikningar sveitarfélagsins séu samdir
                                reglum samkvæmt.
 Heimilt er að láta byggðarráð taka að meira eða minna leyti við starfi fastra
                                    nefnda.
  Byggðarráði er heimil fullnaðarákvörðun mála sem eigi varða verulega fjárhag
 sveitarsjóðs eða stofnana hans, enda sé eigi ágreiningur innan ráðsins eða við
  framkvæmdastjóra um ákvörðunina [en meðan sveitarstjórn er í sumarleyfi fer
         byggðarráð með sömu heimildir og sveitarstjórn hefur ella].^1)
             Um byggðarráð gilda að öðru leyti ákvæði þessa kafla.
                             ^1)[14]L. 69/2004, 1. gr.
               40. gr. Kosning í aðrar nefndir, ráð og stjórnir.
  Sveitarstjórn kýs fulltrúa í nefndir, ráð og stjórnir eftir því sem fyrir er
  mælt í lögum og samþykkt um stjórn sveitarfélagsins og veitir þeim lausn frá
      störfum. Kjörtímabil slíkra nefnda skal vera hið sama og kjörtímabil
      sveitarstjórnar nema annað sé ákveðið í lögum eða af sveitarstjórn.
   Kosningar í byggðarráð, nefndir, ráð og stjórnir skulu vera leynilegar og
                  bundnar hlutfallskosningar ef þess er óskað.
 Þeir einir eru kjörgengir í nefndir, ráð og stjórnir á vegum sveitarfélags sem
                     kosningarrétt eiga í sveitarfélaginu.
[Starfsmenn fyrirtækja og stofnana sveitarfélags eru ekki kjörgengir í nefndir,
ráð og stjórnir þeirra fyrirtækja eða stofnana er þeir starfa hjá. Sveitarstjórn
getur ákveðið að víkja frá þessu ákvæði ef málefni vinnuveitanda eru óverulegur
þáttur í starfi viðkomandi nefndar og starf viðkomandi einstaklings er ekki þess
       eðlis að hætta sé á hagsmunaárekstrum þrátt fyrir nefndarsetu.]^1)
    Sveitarstjórn getur kosið nefndir til að fara með einstaka málaflokka á
                                kjörtímabilinu.
  Þá kýs sveitarstjórn fulltrúa í nefndir, ráð og stjórnir sem sveitarfélag á
               aðild að samkvæmt viðkomandi samþykktum eða lögum.
     Sveitarstjórn getur kosið nefndir til að vinna að einstökum afmörkuðum
verkefnum. Umboð slíkra nefnda getur sveitarstjórn afturkallað hvenær sem er og
  fellur það sjálfkrafa niður við lok kjörtímabils viðkomandi sveitarstjórnar.
    Sveitarstjórn getur kosið nefnd til að fara með afmörkuð málefni í hluta
 sveitarfélags. Ákveða má í samþykkt um stjórn sveitarfélagsins að slíka nefnd
     skuli kjósa í almennum kosningum í viðkomandi hluta sveitarfélagsins.
                             ^1)[15]L. 68/2004, 2. gr.
                           41. gr. Sameining nefnda.
    Heimilt er sveitarstjórn að sameina nefndir þannig að ein nefnd fari með
  verkefni á fleiri en einu sviði þótt svo sé kveðið á í lögum að kjósa skuli
             sérstaka nefnd til þess að fara með tiltekin verkefni.
Í sveitarfélögum þar sem erfiðlega horfir með að manna nefndir er sveitarstjórn
     heimilt að fara sjálf með verkefni lögskipaðrar nefndar nema verkefni
  nefndarinnar sé ósamrýmanlegt störfum sveitarstjórnar að mati ráðuneytisins.
                 42. gr. [Lausn frá nefndasetu og endurskipun.
  Fulltrúum í nefndum, ráðum og stjórnum sveitarfélags, sem ekki eru aðal- eða
 varamenn í sveitarstjórn, er heimilt að segja af sér nefndarstörfum hvenær sem
 er á kjörtímabilinu. Aðrir fulltrúar geta óskað eftir því við sveitarstjórn að
 þeim verði veitt lausn tímabundið eða út kjörtímabilið á sama hátt og skv. 34.
                                      gr.
Sveitarstjórn getur hvenær sem er á kjörtímabili ákveðið að skipta um fulltrúa í
nefndum, ráðum og stjórnum sem hún kýs eða skipar ef ekki er um það ágreiningur
 innan sveitarstjórnar eða málefnalegar ástæður mæla með slíkri breytingu, svo
sem ef nefndarmaður, án lögmætra forfalla, mætir ekki á fundi nefndar eða brýtur
 gegn þagnarskyldu. Enn fremur getur sveitarstjórnarmaður krafist þess að nefnd
     verði endurskipuð, svo sem ef breytingar verða á meirihlutasamstarfi á
  kjörtímabilinu. Sveitarstjórn er þó heimilt að hafna slíkri beiðni ef hún er
  bersýnilega tilefnislaus. Við framangreindar breytingar á skipan fulltrúa í
nefndum, ráðum og stjórnum sveitarfélags skal kjósa alla fulltrúa að nýju og fer
þá um kjör skv. 2. mgr. 40. gr. nema enginn ágreiningur sé innan sveitarstjórnar
                             um breytingarnar.]^1)
                             ^1)[16]L. 69/2004, 3. gr.
                               43. gr. Varamenn.
Þegar aðalmaður í nefnd forfallast um stundarsakir skal varamaður hans taka sæti
   í nefndinni. Þegar aðalmaður í nefnd fellur frá, flyst burt eða forfallast
   varanlega á annan hátt tekur varamaður sæti hans, sbr. fyrri málslið, nema
sveitarstjórn ákveði að kjósa aðalmann að nýju. [Ella skipar sveitarstjórn nýjan
                       varamann til setu í nefndinni.]^1)
      Ef tveir eða fleiri flokkar eða framboðsaðilar hafa haft samstarf um
  nefndarkosningar skal þó sá aðili, sem tilnefndi viðkomandi mann til setu í
  nefnd, einnig tilnefna varamann hans sé eigi öðruvísi ákveðið í yfirlýsingu,
                                  sbr. 24. gr.
                             ^1)[17]L. 69/2004, 4. gr.
                     44. gr. [Hlutverk og valdsvið nefnda.
Sveitarstjórn ákveður valdsvið nefnda, ráða og stjórna sem hún kýs nema slíkt sé
                                ákveðið í lögum.
  Í því skyni að stuðla að hagræðingu, skilvirkni og hraðari málsmeðferð getur
sveitarstjórn ákveðið í samþykkt sveitarfélagsins, sbr. 10. gr. þessara laga, að
 fela nefnd, ráði eða stjórn sveitarfélagsins fullnaðarafgreiðslu mála sem ekki
varða verulega fjárhag sveitarfélagsins nema lög eða eðli máls mæli sérstaklega
                                   gegn því.
Á sama hátt og með sömu skilyrðum og getur í 2. mgr. er sveitarstjórn heimilt að
 fela öðrum aðilum innan stjórnsýslu sveitarfélagsins fullnaðarafgreiðslu mála.
    Sveitarstjórn, byggðarráð eða hlutaðeigandi nefnd skal hafa eftirlit með
afgreiðslu mála samkvæmt þessari málsgrein og kalla eftir reglulegum skýrslum um
                 ákvarðanir sem teknar eru á grundvelli hennar.
 Sá aðili sem fengið hefur framselt vald til fullnaðarafgreiðslu skv. 3. mgr.,
 eða þriðjungur fulltrúa ef um nefnd, ráð eða stjórn er að ræða, sbr. 2. mgr.,
 getur ávallt óskað eftir því að sveitarstjórn, byggðarráð eða viðkomandi nefnd
           samkvæmt samþykktum sveitarfélagsins taki ákvörðun í máli.
Þegar sveitarstjórn neytir heimildar skv. 2. eða 3. mgr. skal jafnframt kveðið á
um það í samþykkt sveitarfélagsins hvernig fara skuli með endurupptöku mála sem
                 hljóta afgreiðslu samkvæmt þessum ákvæðum.]^1)
                             ^1)[18]L. 74/2003, 1. gr.
                          45. gr. Boðun fyrsta fundar.
 Framkvæmdastjóri sveitarfélags boðar nefndir, ráð og stjórnir saman til fyrsta
fundar eftir að þær hafa verið kjörnar eða ákveður hver annist fundarboðun nema
 sveitarstjórn hafi kjörið formann sérstaklega. Ákveður þá formaðurinn um boðun
                               til fyrsta fundar.
 Framkvæmdastjóri getur kallað saman tvær eða fleiri nefndir til að ræða mál er
                   varða starfssvið fleiri nefnda en einnar.
       46. gr. Kjör formanns, varaformanns og ritara og hlutverk þeirra.
Á fyrsta fundi nýkjörinnar nefndar skal kjósa formann, varaformann og ritara sé
                ekki annað ákveðið í lögum eða af sveitarstjórn.
  Formaður nefndar boðar nefndarfundi eða lætur boða með hæfilegum fyrirvara.
  Nefndarformaður stjórnar fundi. Fundir skulu að jafnaði haldnir fyrir luktum
dyrum. Nefnd getur kvatt á sinn fund starfsmenn sveitarfélags ef hún telur þess
   þörf. Hún getur einnig boðið öðrum aðilum að koma á fund nefndarinnar til
                           viðræðna um tiltekin mál.
       47. gr. Réttindi og skyldur fulltrúa í nefndum, ráðum og stjórnum.
                 Nefndarmönnum er skylt að sækja fundi nefndar.
Ákvæði II. og III. kafla laga þessara gilda að öðru leyti um fulltrúa í nefndum,
          ráðum og stjórnum á vegum sveitarfélags eftir því sem við á.
                             48. gr. Fundargerðir.
    Nefndir, ráð og stjórnir á vegum sveitarfélags skulu halda gerðabók sem
fundargerðir eru færðar í. Fundargerðir nefnda skal skrá með sams konar hætti og
                   fundargerðir sveitarstjórna, sbr. 23. gr.
 Sé um ráðgefandi nefnd að ræða, sem ekki hefur verið falin fullnaðarafgreiðsla
  máls samkvæmt lögum eða samþykkt sveitarfélagsins, teljast ályktanir hennar
   tillögur til sveitarstjórnar, enda þótt þær séu orðaðar sem ákvarðanir eða
                              samþykktir nefndar.
                        49. gr. Afgreiðsla fundargerða.
   Fundargerðir nefnda, ráða og stjórna skulu lagðar fyrir byggðarráð og/eða
fullskipaða sveitarstjórn eftir því hver háttur er hafður á fullnaðarafgreiðslu
  í viðkomandi málaflokki. Ef fundargerðir nefnda innihalda ekki ályktanir eða
       tillögur sem þarfnast sérstakrar staðfestingar byggðarráðs og/eða
sveitarstjórnar eru fundargerðirnar lagðar fram til kynningar. Ef ályktanir eða
 tillögur þarfnast staðfestingar byggðarráðs og/eða sveitarstjórnar ber að taka
þær sérstaklega fyrir. Ályktun nefndar, sem hefur fjárútlát í för með sér, skal
  lögð fyrir sveitarstjórn eða byggðarráð hennar eftir því sem fyrir er mælt í
                      samþykkt um stjórn sveitarfélagsins.
       Fundargerðir skulu fylgja dagskrá reglulegra sveitarstjórnarfunda.
                                50. gr. Þóknun.
Sveitarstjórn er skylt að ákveða kjörnum fulltrúum í nefndum, ráðum og stjórnum
      á vegum sveitarfélags hæfilega þóknun fyrir þau störf samkvæmt mati
  sveitarstjórnar í samræmi við reglur er hún setur, svo og greiðslu ferða- og
                     dvalarkostnaðar í samræmi við 35. gr.
  Sveitarstjórn er heimilt að ákveða að greiða áheyrnarfulltrúum þóknun fyrir
        störf þeirra í nefndum, ráðum og stjórnum á vegum sveitarfélags.

             V. kafli. Framkvæmdastjórn og starfslið sveitarfélaga.
                                51. gr. Almennt.
Sveitarstjórn ræður framkvæmdastjóra og aðra starfsmenn skv. 56. gr. til þess að
    annast framkvæmd ákvarðana sveitarstjórnar og verkefni sveitarfélagsins.
                     52. gr. Ekki ráðinn framkvæmdastjóri.
Sé eigi ráðinn sérstakur framkvæmdastjóri sveitarfélags hefur oddviti með höndum
daglega stjórn sveitarfélagsins, undirbýr fundi sveitarstjórnar og byggðarráðs,
       ef kosið er, annast framkvæmd ákvarðana hennar og annarra málefna
      sveitarfélagsins, svo sem bréfaskipti, gjaldheimtu og reikningshald.
        53. gr. Laun oddvita þar sem eigi er starfandi framkvæmdastjóri.
 Laun oddvita þar sem eigi er starfandi framkvæmdastjóri eða annar starfsmaður
 við stjórn sveitarfélagsins skulu ákveðin sérstaklega af sveitarstjórn. Launin
 skulu endurskoðuð reglulega í samræmi við almennar launabreytingar í landinu.
  Ef um er að ræða sérstakar, umfangsmiklar og tímabundnar framkvæmdir á vegum
 sveitarfélags sem oddviti sér um skal hann eiga rétt á sérstakri þóknun fyrir
                  þau störf samkvæmt ákvörðun sveitarstjórnar.
Láti oddviti í té húsnæði og aðra aðstöðu vegna skrifstofuhalds og fundahalda í
     þágu sveitarfélags á hann rétt á sérstakri greiðslu fyrir þá þjónustu.
                       54. gr. Ráðning framkvæmdastjóra.
  Sveitarstjórn er heimilt að ráða framkvæmdastjóra sveitarfélags. Heimilt er
    tveimur sveitarfélögum eða fleiri að ráða sameiginlega framkvæmdastjóra.
Sveitarstjórn skal gera skriflegan ráðningarsamning við framkvæmdastjóra þar sem
                          starfskjör hans eru ákveðin.
   Ráðningartími framkvæmdastjóra sveitarfélags skal að jafnaði vera sami og
kjörtími sveitarstjórnar. Heimilt er að ráða framkvæmdastjóra sveitarfélags til
  óákveðins tíma en uppsagnarfrestur skal þá vera þrír mánuðir af beggja hálfu
                              miðað við mánaðamót.
   Taka skal sérstaklega fram í ráðningarsamningi við framkvæmdastjóra hvort
   ráðningin miðist við kjörtíma sveitarstjórnar eða gildi um óákveðinn tíma.
                       55. gr. Verksvið framkvæmdastjóra.
 Framkvæmdastjóri sveitarfélags skal sitja fundi sveitarstjórnar og hefur hann
þar málfrelsi og tillögurétt en eigi atkvæðisrétt nema hann sé kjörinn fulltrúi
 í sveitarstjórninni. Hann hefur og rétt til setu á fundum nefnda sveitarfélags
                              með sömu réttindum.
Framkvæmdastjóri undirbýr fundi sveitarstjórnar og byggðarráðs og hefur á hendi
              framkvæmd þeirra ákvarðana sem sveitarstjórn tekur.
  Framkvæmdastjóri er prókúruhafi sveitarsjóðs. Framkvæmdastjóra er heimilt að
      veita öðrum starfsmanni sveitarfélagsins prókúru að fengnu samþykki
    sveitarstjórnar. Prókúruhafar sveitarsjóðs skulu vera fjár síns ráðandi.
       Framkvæmdastjóri undirritar skjöl varðandi kaup og sölu fasteigna
   sveitarfélagsins, lántökur og ábyrgðir, svo og önnur skjöl sem fela í sér
     skuldbindingar eða ráðstafanir sem samþykki sveitarstjórnar þarf til.
    Framkvæmdastjóri er æðsti yfirmaður annars starfsliðs sveitarfélagsins.
    Í samþykkt um stjórn sveitarfélags skal setja nánari ákvæði um verksvið
   framkvæmdastjóra og mörk milli þess og ákvörðunarvalds sveitarstjórnar og
                                  byggðarráðs.
                      56. gr. Ráðning annarra starfsmanna.
 Sveitarstjórn ræður starfsmenn í helstu stjórnunarstöður hjá sveitarfélagi og
                stofnunum þess og veitir þeim lausn frá starfi.
     Um ráðningu annarra starfsmanna fer eftir ákvæðum í samþykkt um stjórn
   sveitarfélags. Séu þar eigi sérstök ákvæði þessa efnis gefur sveitarstjórn
       almenn fyrirmæli um hvernig staðið skuli að ráðningu starfsmanna.
                    57. gr. Starfskjör, réttindi og skyldur.
 Um starfskjör, réttindi og skyldur starfsmanna sveitarfélaga fer eftir ákvæðum
          kjarasamninga hverju sinni og/eða ákvæðum ráðningarsamninga.
    [Starfsmenn sveitarfélaga eru bundnir þagnarskyldu um atriði sem þeir fá
  vitneskju um í starfi sínu og leynt eiga að fara samkvæmt lögum, fyrirmælum
   yfirboðara eða eðli máls. Þagnarskylda helst þótt látið sé af starfi.]^1)
                             ^1)[19]L. 74/2003, 2. gr.

                       VI. kafli. Fjármál sveitarfélaga.
           58. gr. Almennt um bókhald og reikningsskil sveitarfélaga.
 Sveitarfélög, þ.e. sveitarsjóðir, stofnanir sveitarfélaga og fyrirtæki þeirra,
                               eru bókhaldsskyld.
 Bókhaldi skal hagað á skýran og aðgengilegan hátt og skulu reikningsskil gefa
 glögga mynd af rekstri og efnahag sveitarfélagsins í heild. Að svo miklu leyti
  sem við á gilda ákvæði laga um bókhald og laga um ársreikninga, svo og aðrar
                    góðar bókhalds- og reikningsskilavenjur.
                             59. gr. Reikningsárið.
               Reikningsár sveitarfélaga skal vera almanaksárið.
                60. gr. Flokkun í reikningsskilum sveitarfélaga.
      Í reikningsskilum sveitarfélaga skal skipta starfsemi þeirra þannig:
      a. sveitarsjóður, sem í lögum þessum merkir aðalsjóð sveitarfélags auk
  annarra sjóða og stofnana er sinna starfsemi sem að hluta eða öllu leyti er
                           fjármögnuð af skatttekjum,
   b. stofnanir sveitarfélaga, fyrirtæki og aðrar rekstrareiningar sem að hálfu
    eða meiri hluta eru í eigu sveitarfélaga og eru reknar sem fjárhagslega
                             sjálfstæðar einingar.
                            61. gr. Fjárhagsáætlun.
[Fyrir lok desembermánaðar skal sveitarstjórn afgreiða fjárhagsáætlun næsta árs
  fyrir sveitarsjóð og stofnanir sveitarfélagsins.]^1) Ráðuneytið getur veitt
       sveitarstjórnum lengri frest þegar brýnar ástæður eru fyrir hendi.
   Fjárhagsáætlun samkvæmt þessari grein skal vera meginregla um tekjuöflun,
ráðstöfun fjármuna og fjármálastjórn sveitarsjóðs og stofnana sveitarfélagsins á
    viðkomandi reikningsári. Við gerð fjárhagsáætlunar skal hafa hliðsjón af
         fjárhagslegri stöðu sveitarsjóðs og stofnana sveitarfélagsins.
    Sveitarstjórn skal árlega gæta þess svo sem kostur er að heildarútgjöld
 sveitarfélags, þar með talin rekstrarútgjöld, fari ekki fram úr heildartekjum
                                     þess.
Fjárhagsáætlun skal rædd á tveimur fundum í sveitarstjórn með a.m.k. einnar viku
                                   millibili.
Í fjárhagsáætlun skal koma fram rekstrar- og framkvæmdaáætlun, áætlun um efnahag
  í upphafi og lok árs, auk áætlaðra fjármagnshreyfinga. Form fjárhagsáætlunar
skal vera í samræmi við form ársreiknings [og stjórnvaldsfyrirmæli sem sett eru
                 skv. 4. mgr. 67. gr. um fjárhagsáætlanir].^1)
                             ^1)[20]L. 74/2003, 3. gr.
                      62. gr. Breytingar á fjárhagsáætlun.
 Heimilt er að endurskoða fjárhagsáætlun sveitarsjóðs og stofnana sveitarfélags
 og gera á henni nauðsynlegar breytingar ef í ljós koma breytingar á forsendum
fjárhagsáætlunar. Sveitarstjórn afgreiðir slíkar breytingar á fjárhagsáætlun við
eina umræðu. Breytingartillögur skulu sendar öllum fulltrúum í sveitarstjórn með
                   dagskrá viðkomandi sveitarstjórnarfundar.
Samþykki sveitarstjórn fjárveitingu sem ekki er gert ráð fyrir í fjárhagsáætlun
  skal hún jafnframt kveða á um hvernig útgjöldum skuli mætt. Samþykkt slíkrar
                 fjárveitingar telst breyting á fjárhagsáætlun.
[Ef sveitarstjórn tekur ákvörðun um verulegar skuldbindingar sem ekki koma fram
    í fjárhagsáætlun, þ.m.t. langtímaskuldbindingar samkvæmt leigusamningum,
samningum um rekstur fasteigna eða þjónustu við íbúa eða sambærilegum samningum,
      skal hún tilkynna þá ákvörðun til eftirlitsnefndar, sbr. 74. gr.]^1)
                             ^1)[21]L. 74/2003, 4. gr.
                          63. gr. Þriggja ára áætlun.
  Til viðbótar fjárhagsáætlun skv. 61. gr. skal sveitarstjórn árlega semja og
        fjalla um þriggja ára áætlun um rekstur, framkvæmdir og fjármál
     sveitarfélagsins. Áætlunin skal vera rammi um árlegar fjárhagsáætlanir
 sveitarfélagsins og skal hún unnin og afgreidd af sveitarstjórn innan [tveggja
        mánaða]^1) frá afgreiðslu árlegrar fjárhagsáætlunar skv. 61. gr.
    [Form þriggja ára áætlunar skal vera í samræmi við form ársreiknings og
     stjórnvaldsfyrirmæli sem sett eru skv. 4. mgr. 67. gr. um þriggja ára
                                 áætlanir.]^1)
                             ^1)[22]L. 74/2003, 5. gr.
     64. gr. [Útgjöld úr sveitarsjóði og meðferð fjármuna og fasteigna.]^1)
[Sveitarstjórn skal gæta ábyrgðar í meðferð fjármuna sveitarfélagsins og tryggja
                             örugga ávöxtun þeirra.
  Sveitarstjórn skal á hverjum tíma tryggja umráðarétt yfir fasteignum sem eru
     nauðsynlegar til að lögboðin verkefni sveitarfélagsins verði rækt.]^1)
Til útgjalda sem ekki eru lögbundin, samningsbundin eða leiðir af fyrri samþykkt
     sveitarstjórnar má ekki stofna nema til komi samþykki sveitarstjórnar.
                             ^1)[23]L. 74/2003, 6. gr.
              65. gr. [Miklar fjárfestingar og sala fasteigna.]^1)
  Hyggist sveitarstjórn ráðast í fjárfestingu og áætlaður heildarkostnaður eða
  hlutur sveitarfélagsins í henni nemur hærri fjárhæð en fjórðungi skatttekna
    yfirstandandi reikningsárs er skylt að leggja fyrir sveitarstjórn umsögn
 sérfróðs aðila um kostnaðaráætlunina, væntanleg áhrif hennar á fjárhagsafkomu
sveitarsjóðs á fyrirhuguðum verktíma og áætlun um árlegan rekstrarkostnað fyrir
  sveitarsjóð, sé um hann að ræða. Jafnframt skal gerð grein fyrir því hvernig
           framkvæmdin samræmist þriggja ára áætlun sveitarfélagsins.
  [Á sama hátt skal afla álits sérfróðs aðila áður en sveitarstjórn staðfestir
 samninga um framkvæmdir eða þjónustu við íbúa sveitarfélagsins sem gilda eiga
til langs tíma og hafa í för með sér verulegar skuldbindingar fyrir sveitarsjóð.
Þetta gildir einnig um samninga um sölu og endurleigu fasteigna sem falla undir
                                2. mgr. 73. gr.
 Ákveði sveitarstjórn að selja fasteignir sveitarfélags sem falla undir 2. mgr.
73. gr. skal hún tilkynna þá ákvörðun til eftirlitsnefndar. Eftirlitsnefnd skal
     kanna hvaða fjárhagslegu áhrif salan hefur á rekstur sveitarfélagsins.
Eftirlitsnefnd getur sett fram tillögur sínar til viðkomandi sveitarstjórnar um
 ráðstöfun söluandvirðis eða ávöxtun þess. Ráðherra getur, að höfðu samráði við
   Samband íslenskra sveitarfélaga, sett í reglugerð nánari fyrirmæli um form
 tilkynninga, viðmiðanir við athugun eftirlitsnefndar og önnur atriði er varða
                           framkvæmd ákvæðisins.]^1)
                             ^1)[24]L. 74/2003, 7. gr.
             66. gr. Skil á fjárhagsáætlun o.fl. til ráðuneytisins.
       Strax að lokinni afgreiðslu sveitarstjórnar skal senda ráðuneytinu
  fjárhagsáætlun skv. 61. gr. og þriggja ára áætlun skv. 63. gr. Sama á við um
                  endurskoðaða áætlun eða breytta skv. 62. gr.
                             67. gr. Ársreikningur.
    Semja skal ársreikning fyrir sveitarsjóð, stofnanir sveitarfélagsins og
fyrirtæki þess. Jafnframt skal semja samstæðureikning fyrir sveitarfélagið, þ.e.
sveitarsjóð, stofnanir þess og fyrirtæki með sjálfstætt reikningshald, sbr. 60.
                                      gr.
          Ársreikningurinn skal gerður samkvæmt lögum, reglum og góðri
                              reikningsskilavenju.
 Ársreikningur skal sýna yfirlit um rekstur og framkvæmdir á reikningsárinu og
 efnahagsreikning í lok reikningsárs ásamt skýringum. Í ársreikningi skal sýna
fjárhagsáætlun reikningsársins til samanburðar og í honum skal koma fram yfirlit
               um fjárhagslegar skuldbindingar sveitarfélagsins.
    Ráðherra setur með reglugerð^1) nánari ákvæði um bókhald og ársreikninga
    sveitarfélaga að höfðu samráði við Hagstofu Íslands og Samband íslenskra
                                 sveitarfélaga.
       ^1)[25]Rg. 944/2000, sbr. [26]augl. 414/2001 og [27]945/2004; [28]rg.
  721/2001, [29]augl. 790/2001, sbr. [30]948/2004 og [31]1184/2006; [32]augl.
          156/2002, [33]802/2002 og [34]803/2002 og [35]rg. 561/2004.
                       68. gr. Endurskoðun ársreiknings.
Sveitarstjórn ræður löggiltan endurskoðanda eða endurskoðunarfyrirtæki sem vinna
                     skal endurskoðun hjá sveitarfélaginu.
 Heimilt er þó sveitarstjórn að ákveða að endurskoðun sveitarsjóðs, stofnana og
 fyrirtækja sveitarfélagsins verði falin sérstakri endurskoðunarstofnun á vegum
sveitarfélagsins. Skal slík endurskoðunarstofnun vera undir stjórn forstöðumanns
 sem skal hafa löggildingu sem endurskoðandi. Stofnunin skal heyra beint undir
   sveitarstjórn og vera óháð öllum nefndum, ráðum, stjórnum, fyrirtækjum og
          stofnunum sveitarfélagsins við framkvæmd endurskoðunarinnar.
Endurskoðandi sveitarfélags skal haga endurskoðun í samræmi við lög og reglur og
 góðar endurskoðunarvenjur eins og þær eru á hverjum tíma hjá opinberum aðilum.
Með endurskoðun sinni skal hann komast að rökstuddri niðurstöðu um áreiðanleika
 ársreiknings og ganga úr skugga um að fylgt hafi verið ákvæðum laga, reglna og
        samþykkta um meðferð fjármuna og upplýsingaskyldu sveitarfélaga.
Endurskoðandi sveitarfélags skal kynna skoðunarmönnum skv. 69. gr. athugun sína
              og endurskoðun tímanlega fyrir áritun ársreiknings.
                             69. gr. Skoðunarmenn.
 Á fyrsta fundi nýkjörinnar sveitarstjórnar skal hún kjósa tvo skoðunarmenn og
  jafnmarga til vara til loka kjörtímabils sveitarstjórnar. Skoðunarmenn skulu
hafa kosningarrétt og kjörgengi í hlutaðeigandi sveitarfélagi. Aðal- og varamenn
     í sveitarstjórn og starfsmenn sveitarfélagsins eru eigi kjörgengir sem
                       skoðunarmenn hjá sveitarfélaginu.
  Skoðunarmenn skulu yfirfara ársreikning sveitarfélagsins. Einnig skulu þeir
athuga einstök fjárhagsleg málefni sveitarfélagsins, stofnana þess og fyrirtækja
                      eftir því sem þeim þykir ástæða til.
  Skoðunarmenn skulu koma tímanlega á framfæri við endurskoðanda sveitarfélags
þeim ábendingum og upplýsingum sem þeir telja að við eigi og geti orðið innlegg
                            í endurskoðunarstarfið.
                        70. gr. Aðgangur að upplýsingum.
 Skylt er að veita endurskoðanda og skoðunarmönnum aðstöðu til þess að gera þær
  athuganir sem þeir telja nauðsynlegar. Þeir skulu fá aðgang að öllum eignum,
 bókum, fylgiskjölum og öðrum gögnum sveitarfélags. Sveitarstjórn og starfsmenn
sveitarfélags skulu veita þeim allar þær upplýsingar sem starfinu tengjast, þeir
                         óska og unnt er að láta í té.
                          71. gr. Áritun ársreiknings.
           Endurskoðandi og skoðunarmenn skulu árita ársreikninginn.
     Endurskoðandi skal gefa yfirlýsingu um að ársreikningurinn hafi verið
endurskoðaður og að hann hafi verið saminn í samræmi við ákvæði laga, reglna og
   samþykkta. Endurskoðandi skal enn fremur láta í ljós skriflegt álit sitt á
   ársreikningnum og greina frá niðurstöðu endurskoðunarinnar að öðru leyti.
       Skoðunarmenn skulu í áritun sinni staðfesta að þeir hafi yfirfarið
       ársreikninginn og jafnframt greina frá niðurstöðum athugana sinna.
 Telji endurskoðandi og skoðunarmenn að í ársreikningi séu ekki þær upplýsingar
sem þar eiga að koma fram skulu þeir geta þess í áritun sinni, gera grein fyrir
því í greinargerð og veita viðbótarupplýsingar ef þess er kostur. Að öðru leyti
    geta þeir greint frá þeim atriðum sem þeir telja eðlilegt að fram komi í
                                 ársreikningi.
   Ábendingar og athugasemdir, sem endurskoðandi og skoðunarmenn vilja koma á
 framfæri við sveitarstjórn eða framkvæmdastjóra sveitarfélags, skal bera fram
         skriflega og skal aðilum veittur hæfilegur frestur til svara.
 Ef endurskoðanda eða skoðunarmönnum þykir ástæða til skulu þeir gera tillögur
til sveitarstjórnar um endurbætur varðandi meðferð fjármuna hjá sveitarfélaginu,
um breytingar á innra eftirliti, stjórnsýslu og öðru því sem þeir telja að geti
                   verið til bóta í rekstri sveitarfélagsins.
   Sveitarstjórn skal varðveita á öruggan hátt öll gögn um endurskoðunina og
                 samskiptin við endurskoðanda og skoðunarmenn.
     Endurskoðanda eða skoðunarmönnum er hvorki heimilt að gefa óviðkomandi
 upplýsingar um hag sveitarfélags, stofnana þess eða fyrirtækja né annað það er
                         þeir komast að í starfi sínu.
Ráðherra getur í samráði við Samband íslenskra sveitarfélaga sett með reglugerð
   nánari ákvæði um endurskoðun hjá sveitarfélögum, svo sem um verkaskiptingu
                        endurskoðanda og skoðunarmanna.
               72. gr. Afgreiðsla sveitarstjórnar á ársreikningi.
   Ársreikningur sveitarfélags skal fullgerður, endurskoðaður og tilbúinn til
               afgreiðslu í sveitarstjórn fyrir lok aprílmánaðar.
  Sveitarstjórn skal taka til umfjöllunar og afgreiðslu álit, greinargerðir og
              tillögur endurskoðanda og skoðunarmanna skv. 71. gr.
Sveitarstjórnir skulu hafa lokið fullnaðarafgreiðslu ársreiknings sveitarsjóðs,
 stofnana sveitarfélags og fyrirtækja þess eigi síðar en 1. júní. Sveitarstjórn
    og framkvæmdastjóri sveitarfélagsins skulu árita ársreikninginn og senda
   ráðuneytinu og Hagstofu Íslands fyrir 15. júní ár hvert ásamt greinargerð
                        endurskoðanda og skoðunarmanna.
Vanræki sveitarstjórn að afgreiða eða skila ársreikningum sínum innan tilskilins
  frests getur ráðuneytið stöðvað greiðslur úr Jöfnunarsjóði sveitarfélaga til
 viðkomandi sveitarfélags og með lögsókn komið fram ábyrgð á hendur þeim aðila
                         sem ábyrgð ber á vanrækslunni.
                        73. gr. Tryggingar og ábyrgðir.
     Heildareignir sveitarfélags standa til tryggingar skuldbindingum þess.
   Eigi má sveitarfélag veðsetja öðrum tekjur sínar né heldur fasteignir sem
  nauðsynlegar eru til þess að sveitarfélagið geti rækt lögskyld verkefni sín.
     Aðrar eignir getur sveitarfélag veðsett í þágu sveitarsjóðs, stofnana
                      sveitarfélagsins og fyrirtækja þess.
 Sveitarfélag getur veitt Lánasjóði sveitarfélaga [ohf.]^1) tryggingar í tekjum
sínum vegna lána sem það tekur hjá sjóðnum [og vegna ábyrgða sem það veitir skv.
   6. mgr.]^2) Félagsmálaráðherra getur sett í reglugerð^3) nánari ákvæði um
      tryggingar Lánasjóðs sveitarfélaga [ohf.]^1) í tekjum sveitarfélaga.
  Eigi má framkvæma aðför í þeim eignum sveitarfélaga sem nauðsynlegar eru til
 framkvæmda á lögskyldum verkefnum þeirra og sveitarfélög verða eigi tekin til
                               gjaldþrotaskipta.
     Kröfur á hendur sveitarsjóði má eigi nota til skuldajafnaðar við kröfu
sveitarfélags um lögboðin gjöld til sveitarsjóðs eða stofnana sveitarfélagsins.
 [Sveitarstjórn er heimilt að ábyrgjast með sjálfskuldarábyrgð lán til stofnana
og fyrirtækja í eigu sveitarfélagsins sem falla undir b-lið 60. gr. Einnig getur
  sveitarstjórn veitt einfalda ábyrgð vegna lánveitinga til framkvæmda á vegum
félaga sem sveitarfélagið á og rekur í samvinnu við önnur sveitarfélög eða aðra
opinbera aðila til að veita lögákveðna þjónustu en innbyrðis skal ábyrgð eigenda
  skiptast í hlutfalli við eignarhluti. Skilyrði fyrir ábyrgðarveitingu er að
  viðkomandi lögaðili sé að fullu í eigu opinberra aðila og að allir eigendur
   ábyrgist lánið í samræmi við eignarhlut sinn. Ábyrgðin fellur úr gildi ef
          lögaðilinn færist að einhverju leyti í eigu einkaaðila.]^4)
 [Prókúruhafa sveitarsjóðs er heimilt fyrir hönd sveitarfélags að ábyrgjast með
   framsalsáritun greiðslu viðskiptaskjala sem sveitarfélagið hefur eignast á
            eðlilegan hátt í tengslum við daglegan rekstur þess.]^4)
    ^1)[36]L. 150/2006, 5. gr. ^2)[37]L. 136/2004, 11. gr. ^3)[38]Rg. 123/2006.
                           ^4)[39]L. 69/2004, 5. gr.

             [VII. kafli. Eftirlit með fjármálum sveitarfélaga.]^1)
                             ^1)[40]L. 74/2003, 8. gr.
                            74. gr. Eftirlitsnefnd.
Ráðherra skipar þriggja manna eftirlitsnefnd sem hefur það hlutverk að fylgjast
  með fjármálum sveitarfélaga. Einn fulltrúi í nefndina skal skipaður samkvæmt
 tilnefningu Sambands íslenskra sveitarfélaga og tveir án tilnefningar og skal
annar þeirra vera löggiltur endurskoðandi. Þrír varamenn skulu skipaðir með sama
                  hætti. Ráðherra skipar formann nefndarinnar.
 [Nefndin skal fylgjast með reikningsskilum og fjárhagsáætlunum sveitarfélaga,
bera saman við viðmiðanir skv. 4. mgr. þessarar greinar og hafa eftirlit með að
    fjárstjórn sveitarfélaga sé í samræmi við 3. mgr. 61. gr. Leiði athugun
eftirlitsnefndar í ljós að afkoma sveitarsjóðs er ekki í samræmi við 3. mgr. 61.
 gr. eða fjármál sveitarfélags stefni að öðru leyti í óefni skal nefndin aðvara
viðkomandi sveitarstjórn og kalla eftir skýringum. Samhliða skal nefndin upplýsa
   ráðuneytið um álit sitt. Sveitarstjórn er skylt í slíkum tilvikum að gera
eftirlitsnefndinni innan tveggja mánaða grein fyrir hvernig hún hyggst bregðast
                         við aðvörun nefndarinnar.]^1)
  Þóknun til eftirlitsnefndarmanna skal ákveðin af ráðherra. Þóknunin og annar
            kostnaður af starfi nefndarinnar greiðist úr ríkissjóði.
  Ráðherra setur í samráði við Samband íslenskra sveitarfélaga reglugerð^2) um
störf og málsmeðferð eftirlitsnefndar og viðmiðanir varðandi fjárhagsleg málefni
  sveitarfélaga. Fjárhagsviðmiðanir skulu taka til þeirra atriða sem meginmáli
               skipta við mat á rekstri og efnahag sveitarfélaga.
        ^1)[41]L. 74/2003, 9. gr. ^2)[42]Rg. 374/2001, sbr. [43]829/2003 og
                                 [44]352/2005.
                               75. gr. Fjárþröng.
 Komist sveitarfélag í fjárþröng þannig að sveitarstjórn telur sér eigi unnt að
standa í skilum skal hún tilkynna það til eftirlitsnefndar skv. 74. gr. Ákvörðun
      um slíka tilkynningu skal tekin eftir tvær umræður í sveitarstjórn.
   Eftirlitsnefnd skal þá tafarlaust láta fara fram rannsókn á fjárreiðum og
  rekstri sveitarfélagsins og leggja síðan fyrir sveitarstjórn að bæta það sem
                  áfátt kann að reynast innan hæfilegs frests.
 Eftirlitsnefnd er heimilt að grípa til aðgerða skv. 2. mgr. hafi sveitarstjórn
   ekki sinnt aðvörun nefndarinnar skv. 2. mgr. 74. gr. eða ef nefndin telur
  viðbrögð sveitarstjórnar í framhaldi af aðvörun nefndarinnar ófullnægjandi.
 Komi í ljós við rannsókn að fjárhagur sveitarfélags sé slíkur að það geti ekki
      með eðlilegum rekstri staðið straum af lögboðnum útgjöldum eða öðrum
skuldbindingum sínum er ráðuneytinu heimilt að tillögu eftirlitsnefndar að veita
 sveitarfélaginu styrk eða lán úr Jöfnunarsjóði sveitarfélaga til þess að koma
fjárhag sveitarfélagsins á réttan kjöl með þeim skilyrðum sem ráðuneytið setur.
Ráðuneytið getur heimilað eða lagt fyrir sveitarstjórn í því tilviki sem hér um
ræðir og að tillögu eftirlitsnefndar að leggja álag á útsvör og fasteignaskatta
                             sem nemi allt að 25%.
                         76. gr. Svipting fjárforráða.
 Nú er greiðslubyrði sveitarfélags umfram greiðslugetu svo mikil að ljóst er að
eigi mun úr rætast í bráð og getur ráðherra að tillögu eftirlitsnefndar þá svipt
sveitarstjórn fjárforráðum sveitarfélags og skipað því fjárhaldsstjórn skv. 77.
gr., enda hafi sveitarstjórn vanrækt svo skyldur sínar samkvæmt lögum þessum að
 vandræði hafi af hlotist, fjármálastjórn sveitarfélagsins hafi verið í ólestri
     og ráðstafanir skv. 75. gr. muni fyrirsjáanlega eigi duga til úrbóta.
 Áður en sveitarstjórn verður svipt fjárforráðum sveitarfélags samkvæmt þessari
        grein skal ráðuneytið þó skora á sveitarstjórn að koma fjármálum
sveitarfélagsins á réttan kjöl og er ráðuneytinu heimilt að veita sveitarstjórn
allt að sex mánaða frest í því skyni. Ráðuneytið getur þá jafnframt óskað eftir
 að sveitarfélaginu verði veitt heimild til greiðslustöðvunar eða til að leita
                      nauðasamnings eftir almennum reglum.
    Heimilt er sveitarstjórn að höfða mál fyrir dómi til ógildingar ákvörðun
                      ráðherra um sviptingu fjárforræðis.
                            77. gr. Fjárhaldsstjórn.
 Fjárhaldsstjórn sveitarfélags skal skipuð þremur mönnum, þar af einum samkvæmt
    tilnefningu Sambands íslenskra sveitarfélaga. Formaður skal skipaður af
                                   ráðherra.
Fjárhaldsstjórn skal skipuð til tiltekins tíma og eigi lengur en til eins árs í
                                     senn.
 Þóknun til fjárhaldsmanna skal ákveðin af ráðherra og greiðist úr ríkissjóði.
  Birta skal ákvörðun um sviptingu fjárforræðis og skipun fjárhaldsstjórnar í
                 Lögbirtingablaði og í B-deild Stjórnartíðinda.
                      78. gr. Hlutverk fjárhaldsstjórnar.
Fjárhaldsstjórn tekur við stjórn fjármála sveitarfélags og má enga greiðslu inna
af hendi úr sveitarsjóði nema með samþykki hennar. Ályktanir sveitarstjórnar og
ákvarðanir lægra settra stjórnvalda hennar, sem hafa útgjöld í för með sér, eru
      ógildar nema til komi samþykki fjárhaldsstjórnar. Að öðru leyti fer
               sveitarstjórn áfram með málefni sveitarfélagsins.
Fjárhaldsstjórn skal rannsaka fjárreiður sveitarfélagsins og allan rekstur þess
    og gera nýja áætlun um tekjur og gjöld sveitarfélagsins fyrir næstu tvö
                                  fjárhagsár.
       Áætlun þessa skal senda ráðuneytinu til staðfestingar ásamt umsögn
    sveitarstjórnar. Að lokinni staðfestingu ráðuneytis gildir áætlunin sem
     fjárhagsáætlun sveitarfélagsins, a.m.k. meðan sveitarfélagið er undir
                                fjárhaldsstjórn.
Fjárhaldsstjórn getur með samþykki ráðuneytisins selt eigur sveitarfélagsins til
   lúkningar skuldum, þó eigi þær eigur sem nauðsynlegar eru til framkvæmda á
 lögskyldum verkefnum, sbr. 73. gr. Með sama móti getur fjárhaldsstjórn ákveðið
  að færa tiltekna starfsemi sem rekin hefur verið á vegum sveitarfélagsins í
                               hendur einkaaðila.
                   79. gr. Sameining við annað sveitarfélag.
Nú duga eigi framangreindar ráðstafanir til þess að koma fjárhag sveitarsjóðs og
   stofnana hans á réttan kjöl og getur þá ráðuneytið einnig ákveðið að leita
 samninga við nágrannasveitarfélög um sameiningu við það sveitarfélag sem undir
                       fjárhaldsstjórn er eða hluta þess.
                   80. gr. Brottfall sviptingar fjárforráða.
 Svipting fjárforræðis og skipun fjárhaldsstjórnar fellur niður eftir ákvörðun
  ráðherra þegar telja má að fjárhagur sveitarfélagsins sé kominn í viðunandi
 horf. Auglýsing þar að lútandi skal birt á sama hátt og auglýsing um sviptingu
                                 fjárforræðis.

                   [VIII. kafli.]^1) Samvinna sveitarfélaga.
                             ^1)[45]L. 74/2003, 8. gr.
                                81. gr. Almennt.
  Sveitarfélög geta haft samvinnu sín á milli um framkvæmd einstakra verkefna.
     Getur slík samvinna meðal annars farið fram á vettvangi héraðsnefnda,
     byggðasamlaga, landshlutasamtaka og Sambands íslenskra sveitarfélaga.
                         82. gr. Stofnun byggðasamlags.
Sé um að ræða varanlegt samvinnuverkefni sveitarfélaga, svo sem rekstur skóla og
 heilbrigðisstofnana eða brunavarnir, geta sveitarfélög myndað byggðasamlag sem
                      tekur að sér framkvæmd verkefnisins.
   Í samningi sem gera skal um byggðasamlag skulu vera ákvæði meðal annars um
 stjórn samlagsins og kjör fulltrúa til hennar, fjölda þeirra, kjörtímabil, um
             varafulltrúa og annað sem máli skiptir í því sambandi.
Í samningnum skulu vera ákvæði um hvenær stjórnarfundur er ályktunarhæfur og um
 umboð stjórnar til að skuldbinda sveitarsjóði. Þá skulu vera ákvæði um í hvaða
  tilvikum þörf er staðfestingar sveitarstjórna á samþykktum sem gerðar eru í
                             stjórn byggðasamlags.
Þar sem eigi er öðruvísi ákveðið í samþykktum byggðasamlags gilda eftir því sem
     við eiga meginreglur laga þessara um meðferð mála, skyldur og réttindi
    stjórnarmanna, starfslið, meðferð fjármála og endurskoðun ársreikninga.
Sveitarsjóðir bera einfalda ábyrgð á fjárhagslegum skuldbindingum byggðasamlags
sem þeir eru aðilar að en innbyrðis skiptist ábyrgðin í hlutfalli við íbúatölu.
                  83. gr. Endurskoðun samþykkta byggðasamlaga.
  Samþykktir byggðasamlaga skulu teknar til endurskoðunar í síðasta lagi þegar
 liðin eru 10 ár frá stofnun þeirra og síðan á a.m.k. 10 ára fresti. Við slíka
     endurskoðun skal meta reynslu af starfsemi viðkomandi byggðasamlags og
 stjórnskipulagi þess og skal við fulltrúatölu í stjórn samlagsins taka tillit
   til breytinga sem leiðir af breyttum aðstæðum, þar á meðal af breytingum á
       íbúafjölda aðildarsveitarfélaga og af breytingum á skipan þeirra.
  Til þess að breyting á samþykktum fyrir byggðasamlag nái fram að ganga þurfa
 ^2/3 hlutar sveitarstjórna aðildarsveitarfélaga að staðfesta hana eða hún hafi
  verið samþykkt í almennri atkvæðagreiðslu á starfssvæði byggðasamlagsins, en
^2/3 hlutar stjórnarmanna geta krafist þess að slík atkvæðagreiðsla fari fram um
                     tillögu til breytinga á samþykktunum.
                       84. gr. Úrganga úr byggðasamlagi.
  Nú óskar sveitarstjórn að ganga úr byggðasamlagi og er henni það þá heimilt,
enda fari þá jafnframt fram endurskoðun á samþykktum fyrir byggðasamlagið, sbr.
                                    83. gr.
   Óski sveitarstjórnin eftir því að fá nettóeignarhluta sinn í byggðasamlagi
 innleystan er eigi skylt að greiða hann á skemmri tíma en 20 árum. Náist eigi
  samkomulag um verðmæti eignarhlutans eða greiðslukjör skal það úrskurðað af
þremur dómkvöddum, hæfum og óvilhöllum mönnum sem meðal annars skulu taka tillit
     til áframhaldandi hagræðis íbúa viðkomandi sveitarfélags af starfsemi
 byggðasamlagsins og greiðslugetu byggðasamlagsins eða þeirra sveitarfélaga sem
                           halda rekstri þess áfram.
                     85. gr. Starfsemi byggðasamlags hætt.
Tillaga um að hætta starfsemi byggðasamlags nær því aðeins fram að ganga að hún
                sé staðfest í samræmi við ákvæði 2. mgr. 83. gr.
Nú er ákveðið að hætta starfsemi byggðasamlags eða svo er fyrir mælt í lögum og
 skal þá skipa því sérstaka skiptastjórn er gerir upp eignir þess og skuldir og
 slítur rekstri þess. Heimilt er skiptastjórn að auglýsa eftir kröfum á hendur
  byggðasamlaginu með opinberri innköllun. Eftir að kröfur hafa verið greiddar
 skal afgangi eigna eða eftirstöðvum skulda jafnað á viðkomandi sveitarsjóði í
                            hlutfalli við íbúatölu.
               Skiptastjórn skal kjörin af stjórn byggðasamlags.
                    86. gr. Landshlutasamtök sveitarfélaga.
 Sveitarfélög geta stofnað til staðbundinna landshlutasamtaka sveitarfélaga er
vinni að hagsmunamálum íbúa í hverjum landshluta. Starfssvæði slíkra samtaka fer
  eftir ákvörðun aðildarsveitarfélaga sem staðfest hefur verið af ráðuneytinu.
Sveitarstjórnir kjósa fulltrúa á ársfund landshlutasamtaka eftir þeim reglum sem
                     ákveðnar eru í samþykktum samtakanna.
                    87. gr. Samband íslenskra sveitarfélaga.
   Samband íslenskra sveitarfélaga er sameiginlegur málsvari sveitarfélaga í
                                    landinu.

                     [IX. kafli.]^1) Stækkun sveitarfélaga.
                             ^1)[46]L. 74/2003, 8. gr.
                                88. gr. Almennt.
      Ráðuneytið skal vinna að stækkun sveitarfélaga með samruna fámennra
  sveitarfélaga í stærri og öflugri heildir. Skal ráðuneytið vinna að þessu í
      samráði við einstök sveitarfélög, Samband íslenskra sveitarfélaga og
                        landshlutasamtök sveitarfélaga.
                 89. gr. Skyldubundin sameining sveitarfélaga.
Þegar skylt er að sameina sveitarfélag öðru sveitarfélagi, sbr. 2. mgr. 6. gr.,
     skal ráðuneytið skipa nefnd er í sitji tveir menn samkvæmt tilnefningu
    sveitarstjórnar í því sveitarfélagi sem um ræðir og tveir menn samkvæmt
     tilnefningu viðkomandi landshlutasamtaka. Þá skipar ráðuneytið formann
   nefndarinnar án tilnefningar. Kostnaður við störf nefndarinnar greiðist úr
                                  ríkissjóði.
   Nefndin skal gera tillögu um hverra kosta skuli leita varðandi sameiningu
               sveitarfélagsins við annað eða önnur sveitarfélög.
  Þegar tillaga nefndarinnar liggur fyrir skal ráðuneytið fara þess á leit við
viðkomandi sveitarfélag eða sveitarfélög að þau tilnefni til viðbótar fulltrúa í
nefndina þannig að hvort eða hvert sveitarfélag eigi þar tvo fulltrúa. Nú berst
   ráðuneytinu eigi tilnefning í nefndina innan tilskilins frests og skal þá
             ráðuneytið skipa fulltrúa í nefndina án tilnefningar.
  Nefndin skal síðan gera tillögu til viðkomandi sveitarstjórna um hvernig að
                   sameiningu sveitarfélaganna skuli staðið.
Sé um fleiri en eina tillögu að ræða getur ráðuneytið ákveðið að láta fara fram
  almenna atkvæðagreiðslu meðal íbúa viðkomandi sveitarfélaga um tillögurnar.
Ráðuneytið skal óska eftir umsögn viðkomandi sveitarstjórna um sameiningarmálið
en síðan ákveður ráðuneytið hvernig að sameiningu sveitarfélaganna skuli staðið.
Heimilt er ráðuneytinu að fresta sameiningu sveitarfélaga þar sem svo stendur á
                           sem segir í 3. mgr. 6. gr.
                    90. gr. Frjáls sameining sveitarfélaga.
    Þegar tvær eða fleiri sveitarstjórnir hafa ákveðið að kanna möguleika á
 sameiningu skulu þær kjósa samstarfsnefnd til þess að annast athugun málsins.
Skal hvor eða hver sveitarstjórn kjósa tvo fulltrúa eða fleiri í nefndina eftir
                samkomulagi. Nefndin kýs formann úr sínum hópi.
Samstarfsnefnd skal starfa í samráði við ráðuneytið og skal það láta henni í té
  þá aðstoð er það telur nauðsynlega og úrskurða um vafaatriði er upp kunna að
                                     koma.
  Þegar samstarfsnefnd hefur skilað áliti sínu um sameiningu skulu viðkomandi
    sveitarstjórnir taka málið á dagskrá. Skal hafa tvær umræður um málið án
                                atkvæðagreiðslu.
  Að lokinni umræðu sveitarstjórna skal síðan fara fram atkvæðagreiðsla innan
sveitarfélaganna um sameininguna. Viðkomandi sveitarstjórnir ákveða sameiginlega
   hvenær atkvæðagreiðsla fer fram og skal kosið sama dag í sveitarfélögunum.
       Samstarfsnefndin eða viðkomandi sveitarstjórnir skulu kynna íbúum
 sveitarfélaganna þá tillögu sem greiða skal atkvæði um með hæfilegum fyrirvara
       og með tryggum hætti, svo sem með dreifibréfi eða almennum fundi.
Sveitarstjórn lætur gera atkvæðaseðil til afnota við atkvæðagreiðsluna í samráði
  við ráðuneytið. Um atkvæðagreiðslur samkvæmt þessari grein fer eftir ákvæðum
       laga um kosningar til sveitarstjórna eftir því sem við getur átt.
                  91. gr. Skilyrði fyrir frjálsri sameiningu.
 Sveitarfélag verður eigi sameinað öðrum sveitarfélögum nema fleiri kjósendur í
 atkvæðagreiðslu skv. 90. gr. séu fylgjandi sameiningu en andvígir, sbr. þó 2.
                             mgr. þessarar greinar.
 [Sveitarstjórnum sveitarfélaga þar sem sameiningartillaga hlýtur samþykki íbúa
       er heimilt að ákveða sameiningu þeirra sveitarfélaga þótt tillaga
 samstarfsnefndar hljóti ekki samþykki íbúa allra hlutaðeigandi sveitarfélaga.
Skilyrði er að tillaga hafi verið samþykkt í a.m.k. ^2/3 sveitarfélaganna og að
           í þeim sveitarfélögum búi a.m.k. ^2/3 íbúa á svæðinu.]^1)
                             ^1)[47]L. 69/2004, 6. gr.
      92. gr. Fjárhagslegar ráðstafanir eftir samþykkt sameiningartillögu.
   Hafi tillaga um sameiningu hlotið samþykki skv. 91. gr. er sveitarstjórnum
   viðkomandi sveitarfélaga óheimilt að skuldbinda sveitarsjóði eða samþykkja
  greiðslur úr sveitarsjóði sem ekki leiðir af lögum, fjárhagsáætlun eða fyrri
samþykkt sveitarstjórnar nema allar hlutaðeigandi sveitarstjórnir samþykki slíka
                                   ráðstöfun.
                       93. gr. Staðfesting ráðuneytisins.
  Hafi sameiningin hlotið samþykki skv. 91. gr. skulu sveitarstjórnir þær, sem
 hlut eiga að máli, taka ákvarðanir um fjárhagsmálefni sveitarfélaganna, fjölda
   fulltrúa í nýrri sveitarstjórn, nafn hins sameinaða sveitarfélags, hvenær
     sameiningin taki gildi og önnur atriði. Ákvarðanir þessar skulu sendar
                    ráðuneytinu sem staðfestir sameininguna.
  Séu sveitarfélög þau sem sameinuð eru í umdæmi tveggja eða fleiri sýslumanna
    skal ráðuneytið leita umsagnar dómsmálaráðuneytisins áður en ákvörðun um
                              sameiningu er tekin.
                     94. gr. Sameining yfir mörk kjördæma.
 Heimilt er að sameina sveitarfélög yfir mörk kjördæma, en slík sameining hefur
              ekki áhrif á skipan kjördæma við alþingiskosningar.
                   95. gr. Birting ákvörðunar um sameiningu.
 Þegar ráðuneytið hefur staðfest sameiningu sveitarfélaga samkvæmt framanskráðu
     skal það gefa út tilkynningu um sameininguna sem birta skal í B-deild
   Stjórnartíðinda. Þar skal greint frá nafni hins nýja sveitarfélags, hvaða
 sveitarfélög hafi verið sameinuð, frá hvaða tíma sameiningin taki gildi, tölu
   sveitarstjórnarmanna, svo og hvort kosning skv. 96. gr. skuli fram fara og
                                    hvenær.
                    96. gr. Kosning nýrrar sveitarstjórnar.
 Ráðuneytið getur ákveðið að kosningar skuli fara fram til sveitarstjórnar hins
      sameinaða sveitarfélags þegar við sameiningu, svo og kjördag slíkra
                                 aukakosninga.
                  97. gr. Endurskoðun reglugerða og samþykkta.
Sveitarstjórn hins sameinaða sveitarfélags skal hlutast til um að samþykktir og
  reglugerðir, sem giltu í þeim sveitarfélögum sem sameinuð hafa verið, verði
                          endurskoðaðar og samræmdar.
            98. gr. Fjárhagsleg aðstoð Jöfnunarsjóðs sveitarfélaga.
  Ráðuneytið getur, að fenginni umsögn Sambands íslenskra sveitarfélaga, sett
almennar reglur^1) þess efnis að Jöfnunarsjóður sveitarfélaga veiti fjárhagslega
aðstoð til þess að greiða fyrir sameiningu sveitarfélaga. Slíka aðstoð má veita
                      í allt að fimm ár eftir sameiningu.
                   ^1)[48]Rgl. 295/2003, sbr. [49]rgl. 644/2005.
                     99. gr. Afsláttur af fasteignaskatti.
     Þegar sveitarfélag í dreifbýli og sveitarfélag í þéttbýli sameinast er
  sveitarstjórn hins sameinaða sveitarfélags heimilt að ákveða að um tiltekinn
 tíma, þó ekki lengur en 10 ár frá sameiningu, megi veita tiltekinn afslátt af
      fasteignaskatti af eignum í dreifbýli vegna mismunandi þjónustu við
                   fasteignaeigendur í dreifbýli og þéttbýli.

                [X. kafli.]^1) Samskipti ríkis og sveitarfélaga.
                             ^1)[50]L. 74/2003, 8. gr.
                          100. gr. Samstarfssáttmáli.
 Ríkisstjórninni er rétt að koma á formlegu samstarfi við samtök sveitarfélaga
     með gerð samstarfssáttmála ríkis og sveitarfélaga og með öðrum hætti.
 Ríkisstjórnin skal hafa náið samráð við Samband íslenskra sveitarfélaga um þau
 mál er varða verkaskiptingu ríkis og sveitarfélaga og önnur samskipti þessara
                                     aðila.
        101. gr. Breyting á verkaskiptingu eða fjármálalegum samskiptum.
Komi fram tillögur um meiri háttar breytingar á verkaskiptingu eða fjármálalegum
samskiptum ríkis og sveitarfélaga og tekjustofnum sveitarfélaga, sem kveðið er á
  um í lögum eða gert hefur verið sérstakt samkomulag um, skulu þær teknar til
 umfjöllunar í sérstakri samráðsnefnd skipaðri fulltrúum ríkisstjórnarinnar og
     Sambands íslenskra sveitarfélaga áður en þær eru formlega afgreiddar.
                   102. gr. Eftirlitshlutverk ráðuneytisins.
  Ráðuneytið skal hafa eftirlit með því að sveitarstjórnir gegni skyldum sínum
              samkvæmt lögum þessum og öðrum löglegum fyrirmælum.
  Vanræki sveitarstjórn skyldur sínar skal ráðuneytið veita henni áminningu og
                     skora á hana að bæta úr vanrækslunni.
 Verði sveitarstjórn eigi við áskorun ráðuneytisins innan frests sem ráðuneytið
 tiltekur er því heimilt að stöðva greiðslur til sveitarsjóðs úr Jöfnunarsjóði
    sveitarfélaga þar til bætt hefur verið úr vanrækslunni. Jafnframt getur
 ráðuneytið með lögsókn krafist dagsekta af þeim sem ábyrgð bera á vanrækslunni
     og mega dagsektir nema allt að fimmföldum daglaunum viðkomandi manns.
                     103. gr. Úrskurðarvald ráðuneytisins.
Ráðuneytið skal úrskurða um ýmis vafaatriði sem upp kunna að koma við framkvæmd
 sveitarstjórnarmálefna en það skerðir þó eigi rétt aðila til þess að höfða mál
                                fyrir dómstólum.
Ráðuneytið skal leitast við að kveða upp úrskurð innan tveggja mánaða frá því að
                          því berst mál til úrskurðar.
    Ráðuneytið skal árlega gefa út úrskurði sína í sveitarstjórnarmálefnum.

                         [XI. kafli.]^1) Önnur ákvæði.
                             ^1)[51]L. 74/2003, 8. gr.
              104. gr. Almennar atkvæðagreiðslur og borgarafundir.
Heimilt er sveitarstjórn að efna til almennrar atkvæðagreiðslu um einstök mál og
         að boða til almennra borgarafunda um málefni sveitarfélagsins.
   Skylt er að halda almennan borgarafund ef ^1/4 hluti atkvæðisbærra manna í
                          sveitarfélaginu óskar þess.
 Til almenns borgarafundar skal boðað með opinberri auglýsingu og skal þar taka
fram hverjir hafi atkvæðisrétt á fundinum ef ætlunin er að atkvæðagreiðsla fari
                                   þar fram.
         Ályktanir slíkra funda eru ekki bindandi fyrir sveitarstjórn.
Sveitarstjórn getur efnt til almennrar atkvæðagreiðslu í sveitarfélagi eða hluta
þess til þess að kanna vilja kosningarbærra íbúa um tiltekið málefni. Niðurstaða
 atkvæðagreiðslunnar er ekki bindandi um afgreiðslu málsins fyrir sveitarstjórn
              nema hún hafi fyrir fram ákveðið að svo skuli vera.
Við framkvæmd atkvæðagreiðslu skv. 5. mgr. skal farið eftir meginreglum laga um
           kosningar til sveitarstjórna eftir því sem við getur átt.
                              105. gr. Gildistaka.
                       [Lög þessi öðlast þegar gildi.]^1)
                            ^1)[52]L. 123/1998, 1. gr.

                            Ákvæði til bráðabirgða.
I. Vegna ákvæðis 1. mgr. 1. gr. laganna skal þeim hlutum landsins, þar með talið
  jöklum, sem ekki hefur þegar verið skipað innan staðarmarka sveitarfélaga á
 grundvelli [53]1. eða [54]3. gr. sveitarstjórnarlaga, nr. 8/1986, skipað innan
               staðarmarka sveitarfélaga með eftirfarandi hætti:
Eignarlandi skal skipað innan staðarmarka sama sveitarfélags og sú jörð sem það
       hefur áður tilheyrt nema fyrir liggi sérstakar heimildir um annað.
 Nú eiga íbúar tiltekins sveitarfélags upprekstrarrétt í afrétt sem ekki hefur
 verið skipað innan staðarmarka neins sveitarfélags og skal hann þá teljast til
þess sveitarfélags. Ef íbúar fleiri en eins sveitarfélags eiga upprekstrarrétt í
afréttinn og ekki næst samkomulag um til hvers þeirra hann skuli teljast sker úr
  um málið óbyggðanefnd, sem starfar samkvæmt lögum um þjóðlendur og ákvörðun
  marka eignarlanda, þjóðlendna og afrétta. Óbyggðanefnd skal einnig skera úr
                        ágreiningi sem rís vegna 2. mgr.
 Þegar óbyggðanefnd úrskurðar að landsvæði skuli teljast þjóðlenda skal nefndin
 kveða á um hvernig þeim hluta þess sem ekki telst afréttur skuli skipað innan
 staðarmarka sveitarfélaga. Skal miðað við að framlengja staðarmörk aðliggjandi
sveitarfélaga inn til landsins, þar með talið á jöklum, en þó þannig að fylgt sé
náttúrulegum mörkum eða mörkum sem byggjast á sérstökum heimildum um mörkin, þar
sem nefndin telur það betur eiga við. Óbyggðanefnd getur í þessu tilviki breytt
  mörkum frá því sem kann að hafa verið samið um milli sveitarfélaga, þar með
 talið samkvæmt heimild í 5. mgr. ákvæðis þessa og 2. mgr. 3. gr. laga þessara,
                        eða þau ákveðin með öðrum hætti.
  Meðan óbyggðanefnd hefur ekki úrskurðað um einstök landsvæði, sem ekki hefur
verið skipað innan staðarmarka sveitarfélaga, getur félagsmálaráðherra staðfest
   samkomulag sem sveitarfélög hafa gert um staðarmörk sveitarfélaga á slíkum
                                    svæðum.
    Félagsmálaráðuneytið skal birta auglýsingu^1) um ákvörðun á staðarmörkum
            sveitarfélaga samkvæmt ákvæði þessu í Stjórnartíðindum.
     ^1)[55]Augl. 614/1999, [56]augl. 629/1999, [57]augl. 634/1999, [58]augl.
132/2000, [59]augl. 228/2000, [60]augl. 965/2000, [61]augl. 120/2002, [62]augl.
                                   414/2004.
   [II. Í tengslum við átaksverkefni ríkisstjórnarinnar og Sambands íslenskra
  sveitarfélaga um eflingu sveitarstjórnarstigsins skal sameiningarnefnd, sem
skipuð er af félagsmálaráðherra, undirbúa og leggja fram tillögur um sameiningu
                                 sveitarfélaga.
    Við gerð tillagna sinna skal nefndin hafa hliðsjón af landfræðilegum og
      félagslegum aðstæðum og sjónarmiðum hlutaðeigandi sveitarstjórna og
      landshlutasamtaka sveitarfélaga. Tillögur skulu miða að því að hvert
            sveitarfélag verði heildstætt atvinnu- og þjónustusvæði.
 Nefndin skal kynna sveitarstjórnum og samtökum þeirra tillögur sínar og veita
þeim hæfilegan frest til að gera athugasemdir við tillögurnar. Einnig skal gefa
      almenningi kost á að koma sjónarmiðum sínum á framfæri við nefndina.
 Þegar frestur til að skila athugasemdum við sameiningartillögur er liðinn skal
sameiningarnefnd fara yfir athugasemdir. Að því loknu skal nefndin ákveða hvort
   hún gerir breytingar á tillögu, dregur hana til baka eða leggur hana fram
 óbreytta. Endanlegar tillögur nefndarinnar skal auglýsa í dagblöðum og á annan
 þann hátt sem nefndin ákveður, í samráði við hlutaðeigandi sveitarstjórnir eða
                                 samtök þeirra.
   Þær sveitarstjórnir sem sameiningartillaga varðar skulu hver tilnefna tvo
fulltrúa í samstarfsnefnd sem annast undirbúning atkvæðagreiðslu um tillöguna og
   gerð kynningarefnis um áhrif hugsanlegrar sameiningar. Sameiningarnefnd og
   félagsmálaráðuneytið skulu veita samstarfsnefndinni nauðsynlega ráðgjöf um
                            meðferð tillagnanna.]^1)
   ^1)[63]L. 69/2004, 7. gr. Ákvæði greinarinnar skulu ekki standa því í vegi að
  sveitarfélög sem ákveðið hafa að skipa samstarfsnefnd, sbr. 90. gr. laganna,
  fyrir gildistöku [64]laga nr. 69/2004 haldi þeim viðræðum áfram og efni til
 atkvæðagreiðslu um sameiningu 23. apríl 2005 eða fyrr. Um framkvæmd og úrslit
 slíkra atkvæðagreiðslna sem fram fara eftir 31. desember 2004 fer skv. brbákv.
 IIIV og getur sameiningarnefnd, að höfðu samráði við viðkomandi sveitarfélög,
     lagt fram bindandi tillögu um að fleiri sveitarfélög skipi fulltrúa í
samstarfsnefnd og taki þátt í atkvæðagreiðslu um sameiningartillögu, sbr. [65]8.
                                gr. l. 69/2004.
[III. Atkvæðagreiðsla um tillögur sameiningarnefndar skal fara fram [8. október
   2005]^1) í öllum sveitarfélögum sem tillögur varða. [Þrátt fyrir ákvæði 1.
   málsl. þessarar málsgreinar getur samstarfsnefnd, sbr. 5. mgr. ákvæðis til
 bráðabirgða II í lögunum, ákveðið með að lágmarki ^2/3 hlutum greiddra atkvæða
og að höfðu samráði við félagsmálaráðuneytið að atkvæðagreiðsla fari fram fyrir
  þann tíma, enda sé það mat nefndarinnar að tillaga um sameiningu viðkomandi
sveitarfélaga fái næga kynningu meðal íbúa fyrir kjördag. Samstarfsnefndin skal
 koma saman eins fljótt og unnt er til að taka ákvörðun um kjördag og tilkynna
          ráðuneytinu niðurstöðu sína eigi síðar en 20. maí 2005.]^1)
   Um framkvæmd atkvæðagreiðslu, kosningarrétt og gerð kjörskrár gilda ákvæði
  [66]laga um kosningar til sveitarstjórna, nr. 5/1998, með síðari breytingum,
                              eftir því sem við á.
   Yfirkjörstjórn í hverju sveitarfélagi annast framkvæmd atkvæðagreiðslu og
  talningu atkvæða en samstarfsnefnd hefur eftirlit með talningu og tilkynnir
                            úrslit atkvæðagreiðslu.
 Ekki er heimilt að hefja talningu atkvæða fyrr en öllum kjörstöðum hefur verið
         lokað í þeim sveitarfélögum sem taka þátt í atkvæðagreiðslu um
                            sameiningartillögu.]^2)
                ^1)[67]L. 23/2005, 1. gr. ^2)[68]L. 69/2004, 7. gr.
  [IV. Sveitarfélag verður eigi sameinað öðrum sveitarfélögum samkvæmt tillögu
   sameiningarnefndar nema fleiri íbúar þess lýsi sig fylgjandi tillögunni í
                          atkvæðagreiðslu en andvíga.
  Sameining sveitarfélaga telst samþykkt ef sameiningartillaga hlýtur samþykki
íbúa í öllum sveitarfélögum sem tillagan varðar, sbr. 1. mgr., og tekur gildi 9.
júní 2006 nema sveitarstjórnir ákveði aðra dagsetningu í samráði við ráðuneytið.
 Ef tillaga sameiningarnefndar hlýtur ekki samþykki íbúa í öllum hlutaðeigandi
 sveitarfélögum, en meiri hluti þeirra sem afstöðu taka í atkvæðagreiðslu lýsir
   sig þó fylgjandi sameiningu, skal greiða atkvæði að nýju innan sex vikna í
  sveitarfélögum þar sem tillaga var felld. Skilyrði er að tillagan hafi verið
  samþykkt í a.m.k. tveimur sveitarfélögum. Skal þá sama kjörskrá gilda og við
                             fyrri atkvæðagreiðslu.
Að lokinni atkvæðagreiðslu skv. 3. mgr. er sveitarstjórnum sveitarfélaga þar sem
      sameiningartillaga var samþykkt heimilt að ákveða sameiningu þeirra
  sveitarfélaga. Þetta verður þó ekki gert nema tillaga hafi verið samþykkt í
  a.m.k. ^2/3 sveitarfélaganna og í þeim sveitarfélögum búi a.m.k. ^2/3 íbúa á
                                    svæðinu.
Sameining sveitarfélaga samkvæmt þessu ákvæði skal taka gildi 9. júní 2006 nema
     sveitarstjórnir ákveði aðra dagsetningu í samráði við ráðuneytið.]^1)
                             ^1)[69]L. 69/2004, 7. gr.
  [V. Sameiningarnefnd getur ákveðið að leggja fram nýja tillögu um sameiningu
       sveitarfélaga ef tillaga nefndarinnar er felld í atkvæðagreiðslu.
   Atkvæðagreiðsla um þá tillögu skal fara fram á tímabilinu október 2005 til
 janúar 2006 og skal gera nýja kjörskrá fyrir þá atkvæðagreiðslu [ef liðnir eru
 meira en sex mánuðir frá atkvæðagreiðslu um tillögu sameiningarnefndar].^1) Að
   öðru leyti fer um framkvæmd atkvæðagreiðslu og úrslit samkvæmt ákvæðum til
                           bráðabirgða II og III.]^2)
     ^1)[70]L. 23/2005, 2. gr. ^2)[71]L. 69/2004, 7. gr. Tilvitnuð ákvæði til
                      bráðabirgða hafa númerin III og IV.

References

   Visible links
   1. http://www.althingi.is/dba-bin/lawformpr.pl?lnr=1998045
   2. http://www.althingi.is/dba-bin/ferill.pl?ltg=122&mnr=288
   3. http://www.althingi.is/altext/122/s/0359.html
   4. file:///altext/stjtnr.html#1998100
   5. file:///altext/stjt/1998.123.html
   6. file:///altext/stjt/2003.074.html
   7. file:///altext/stjt/2004.069.html
   8. file://2004136.html
   9. file:///altext/stjt/2005.023.html
  10. file://2006150.html
  11. file://ekkitil/ekkitil.html?REGL/1999112
  12. file://ekkitil/ekkitil.html?AUGL/1998527
  13. file://ekkitil/ekkitil.html?AUGL/1998527
  14. file:///altext/stjt/2004.069.html
  15. file:///altext/stjt/2004.068.html
  16. file:///altext/stjt/2004.069.html
  17. file:///altext/stjt/2004.069.html
  18. file:///altext/stjt/2003.074.html
  19. file:///altext/stjt/2003.074.html
  20. file:///altext/stjt/2003.074.html
  21. file:///altext/stjt/2003.074.html
  22. file:///altext/stjt/2003.074.html
  23. file:///altext/stjt/2003.074.html
  24. file:///altext/stjt/2003.074.html
  25. file://ekkitil/ekkitil.html?REGL/2000944
  26. file://ekkitil/ekkitil.html?AUGL/2001414
  27. file://ekkitil/ekkitil.html?AUGL/2004945
  28. file://ekkitil/ekkitil.html?REGL/2001721
  29. file://ekkitil/ekkitil.html?AUGL/2001790
  30. file://ekkitil/ekkitil.html?AUGL/2004948
  31. file://ekkitil/ekkitil.html?AUGL/20061184
  32. file://ekkitil/ekkitil.html?AUGL/2002156
  33. file://ekkitil/ekkitil.html?AUGL/2002802
  34. file://ekkitil/ekkitil.html?AUGL/2002803
  35. file://ekkitil/ekkitil.html?REGL/2004561
  36. file://2006150.html#g5
  37. file://2004136.html#g11
  38. file://ekkitil/ekkitil.html?REGL/2006123
  39. file:///altext/stjt/2004.069.html
  40. file:///altext/stjt/2003.074.html
  41. file:///altext/stjt/2003.074.html
  42. file://ekkitil/ekkitil.html?REGL/2001374
  43. file://ekkitil/ekkitil.html?REGL/2003829
  44. file://ekkitil/ekkitil.html?REGL/2005352
  45. file:///altext/stjt/2003.074.html
  46. file:///altext/stjt/2003.074.html
  47. file:///altext/stjt/2004.069.html
  48. file://ekkitil/ekkitil.html?REGL/2003295
  49. file://ekkitil/ekkitil.html?REGL/2005644
  50. file:///altext/stjt/2003.074.html
  51. file:///altext/stjt/2003.074.html
  52. file:///altext/stjt/1998.123.html
  53. file:///altext/stjtnr.html#1986008?g1
  54. file://1986008.html
  55. file://ekkitil/ekkitil.html?AUGL/1999614
  56. file://ekkitil/ekkitil.html?AUGL/1999629
  57. file://ekkitil/ekkitil.html?AUGL/1999634
  58. file://ekkitil/ekkitil.html?AUGL/2000132
  59. file://ekkitil/ekkitil.html?AUGL/2000228
  60. file://ekkitil/ekkitil.html?AUGL/2000965
  61. file://ekkitil/ekkitil.html?AUGL/2002120
  62. file://ekkitil/ekkitil.html?AUGL/2004414
  63. file:///altext/stjt/2004.069.html
  64. file:///altext/stjt/2004.069.html
  65. file:///altext/stjt/2004.069.html
  66. file://1998005.html
  67. file:///altext/stjt/2005.023.html
  68. file:///altext/stjt/2004.069.html
  69. file:///altext/stjt/2004.069.html
  70. file:///altext/stjt/2005.023.html
  71. file:///altext/stjt/2004.069.html
