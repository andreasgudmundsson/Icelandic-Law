
   --------------------------------------------------------------------------

                              Lög um þroskaþjálfa

                             1978 nr. 18 28. apríl

   --------------------------------------------------------------------------

                          Ferill málsins á Alþingi.

Tóku gildi 18. maí 1978. Breytt með [1]l. 41/2007 (tóku gildi 1. sept. 2007), l.
  12/2008 (tóku gildi 1. apríl 2008) og [2]l. 88/2008 (taka gildi 1. jan. 2009
                 nema brbákv. VII sem tók gildi 21. júní 2008).

    1. gr. Rétt til þess að starfa sem þroskaþjálfi hér á landi og kalla sig
  þroskaþjálfa hefur sá einn, er til þess hefur fengið leyfi [landlæknis].^1)
                              ^1)L. 12/2008, 35. gr.
       2. gr. [Leyfi skv. 1. gr. skal veita þeim sem lokið hafa prófi frá
                 þroskaþjálfabraut Kennaraháskóla Íslands.]^1)
  Einnig má veita þeim leyfi, sem lokið hafa hliðstæðu námi erlendis, sé námið
   viðurkennt sem slíkt af heilbrigðisyfirvöldum þess lands, þar sem námið er
 stundað. Áður en leyfi er veitt samkvæmt þessari málsgrein skal leita umsagnar
    Félags þroskaþjálfa og [þroskaþjálfabrautar Kennaraháskóla Íslands].^1)
                             ^1)[3]L. 41/2007, 24. gr.
   3. gr. Þroskaþjálfar starfa við þjálfun, uppeldi og umönnun þroskaheftra.
     4. gr. Óheimilt er að ráða til þroskaþjálfastarfa aðra en þá, sem hafa
                       starfsleyfi samkvæmt lögum þessum.
  5. gr. Þroskaþjálfa ber að þekkja skyldur sínar, viðhalda þekkingu sinni og
                 tileinka sér nýjungar, er varða þroskaþjálfun.
6. gr. Þroskaþjálfa er skylt að gæta þagmælsku um atriði, sem hann fær vitneskju
um í starfi sínu og leynt skulu fara samkvæmt lögum eða eðli máls. Þagnarskylda
                  helst þótt viðkomandi hafi látið af störfum.
    7. gr. [Um eftirlit með þroskaþjálfum, veitingu áminningar og sviptingu
starfsleyfa eða takmörkun starfsréttinda sem veitt eru samkvæmt lögum þessum og
         endurveitingu slíkra réttinda gilda ákvæði laga um landlækni.
Ákvæði læknalaga gilda að öðru leyti eftir því sem við getur átt um þroskaþjálfa
                    og um refsingar fyrir brot í starfi.]^1)
                             ^1)[4]L. 41/2007, 24. gr.
  8. gr. Með mál út af brotum gegn lögum þessum skal farið að hætti opinberra
                                    mála.^1)
   ^1)Greinin var felld brott með [5]l. 88/2008, 233. gr. Breytingin tekur gildi
                       1. jan. 2009 skv. [6]232. gr. s.l.
   9. gr. [Heilbrigðisráðherra]^1) getur í reglugerð^2) sett nánari ákvæði um
                            framkvæmd laga þessara.
                      ^1)L. 12/2008, 36. gr. ^2)Rg. 215/1987.
 [Ákvæði til bráðabirgða. Starfsleyfi sem heilbrigðis- og tryggingamálaráðherra
hefur gefið út samkvæmt lögum þessum fyrir 1. apríl 2008 halda gildi sínu þrátt
                        fyrir ákvæði 1. gr. laganna.]^1)
                              ^1)L. 12/2008, 37. gr.

References

   Visible links
   1. file://2007041.html
   2. file://2008088.html
   3. file://2007041.html#g24
   4. file://2007041.html#g24
   5. file://2008088.html#g233
   6. file://2008088.html
