                                    dálkum.

   --------------------------------------------------------------------------

                          Lög um fangelsi og fangavist

                              1988 nr. 48 19. maí

   --------------------------------------------------------------------------

  Tóku gildi 1. janúar 1989. Breytt með [2]l. 19/1991 (tóku gildi 1. júlí 1992
 nema 1. og 3. mgr. 29. gr. sem tóku gildi 17. apríl 1991), [3]l. 31/1991 (tóku
 gildi 17. apríl 1991), [4]l. 83/1997 (tóku gildi 6. júní 1997), [5]l. 123/1997
  (tóku gildi 1. jan. 1998), [6]l. 82/1998 (tóku gildi 1. okt. 1998) og [7]l.
   22/1999 (tóku gildi 1. júlí 1999 nema 5. gr. sem tók gildi 1. jan. 2000).

                         I. kafli. Stjórn og skipulag.
 1. gr. Ríkið skal eiga og reka öll fangelsi hér á landi. Dómsmálaráðherra fer
                         með yfirstjórn fangelsismála.
    2. gr. Starfrækja skal sérstaka stofnun, fangelsismálastofnun, til þess:
                1. Að annast daglega yfirstjórn á rekstri fangelsa.
                         2. Að sjá um fullnustu refsidóma.
       3. Að annast eftirlit með þeim sem frestað er ákæru gegn, dæmdir eru
 skilorðsbundið, fá skilorðsbundna reynslulausn, náðun eða frestun afplánunar.
   4. Að annast félagslega þjónustu við fanga og þá sem taldir eru upp í 3. lið.
            5. [Að sjá um að í fangelsum sé veitt sérhæfð þjónusta.]^1)
  [Í fangelsum skulu fangar njóta sambærilegrar heilbrigðisþjónustu og almennt
  gildir, auk þeirrar sérstöku heilbrigðisþjónustu sem lög og reglur um fanga
  segja til um. Að höfðu samráði við fangelsismálastofnun sér heilbrigðis- og
   tryggingamálaráðuneytið um og ber ábyrgð á heilbrigðisþjónustu við fanga í
                                 fangelsum.]^1)
                             ^1)[8]L. 123/1997, 1. gr.
   3. gr. Dómsmálaráðherra ákveður staðsetningu, gerð og rekstrarfyrirkomulag
                                  fangelsa.^1)
                     Fangelsi skiptast í eftirtalda flokka:
                              1. Afplánunarfangelsi.
                            2. Gæsluvarðhaldsfangelsi.
  Í afplánunarfangelsum skal vista þá sem dæmdir eru í fangelsi ^2) og þá sem
                         afplána vararefsingu fésekta.
[Í afplánunarfangelsum má starfrækja gæsluvarðhaldsdeildir. Gæsluvarðhaldsfanga
     má vista meðal afplánunarfanga ef einangrun telst ekki nauðsynleg.]^3)
 Í sérstökum tilfellum má um skemmri tíma vista afplánunarfanga í fangageymslum
                      lögreglu eða gæsluvarðhaldsfangelsi.
       Heimilt er að vista gæsluvarðhaldsfanga í fangageymslum lögreglu.
      ^1)Sjá t.d. [9]rg. 316/1977 (um nýtingu fangelsa í Reykjavík); [10]rg.
    112/1978 (um ríkisfangelsisdeild í lögreglustöðinni á Akureyri); [11]rg.
584/1981 (um vistun fanga að Bitru í Hraungerðishreppi). ^2)[12]L. 82/1998, 190.
                         gr. ^3)[13]L. 123/1997, 2. gr.

                             II. kafli. Starfsmenn.
    4. gr. [Ráðherra skipar forstjóra fangelsismálastofnunar til fimm ára í
  senn.]^1) Forstjóri skal vera lögfræðingur. Forstjóri ræður aðra starfsmenn.
                            ^1)[14]L. 83/1997, 22. gr.
  5. gr. [Ráðherra skipar forstöðumann fangelsis til fimm ára í senn.]^1) Ráða
skal öðrum fremur mann er hefur lokið viðurkenndu lokaprófi frá háskóla. Heimilt
           er að fleiri en ein stofnun heyri undir sama forstöðumann.
                Forstöðumaður sér um daglegan rekstur stofnunar.
                            ^1)[15]L. 83/1997, 23. gr.
     6. gr. [Í fangelsum skal starfa hæfilegur fjöldi fangavarða og annars
   starfsliðs. Ráðherra skipar yfirfangaverði til fimm ára í senn. Forstjóri
     fangelsismálastofnunar skipar fangaverði til fimm ára í senn. Áður en
       fangavörður er skipaður til starfa skal hann hafa lokið prófi frá
  Fangavarðaskóla ríkisins. Forstöðumaður fangelsis ræður aðra starfsmenn.]^1)
      Fangaverðir mega hvorki gera verkfall né taka þátt í verkfallsboðun.
 Fangaverðir eiga rétt á bótum fyrir meiðsli og tjón sem þeir verða fyrir vegna
                                  starfs síns.
                             ^1)[16]L. 22/1999, 1. gr.

                             III. kafli. Fangavist.
         7. gr. [Ákvæði í þessum kafla eiga við um afplánunarfanga.]^1)
                            ^1)[17]L. 123/1997, 3. gr.
 8. gr. Fangelsismálastofnun ákveður í hvaða fangelsi afplánun fer fram. Við þá
ákvörðun skal tillit tekið til aldurs, kynferðis, búsetu og brotaferils fangans.
 Fangi, sem á við andlega eða líkamlega fötlun að stríða eða þarfnast af öðrum
 ástæðum sérstaks aðbúnaðar, skal afplána í því fangelsi sem uppfyllir skilyrði
                               um slíkan aðbúnað.
  Eigi kona ungbarn við upphaf afplánunar eða fæði barn í afplánun má heimila
                    henni að hafa það hjá sér í fangelsinu.
   9. gr. Afplánun skal vera samfelld. Ef sérstakar ástæður eru til staðar er
            heimilt að skipta afplánun. Slíkt hlé má skilorðsbinda.
           10. gr. Heimilt er að fangelsum verði skipt upp í deildir.
11. gr. Fangelsismálastofnun getur leyft að dómfelldur maður sé um stundarsakir
  eða allan refsitímann vistaður í sjúkrahúsi eða annarri stofnun þar sem hann
 nýtur sérstakrar meðferðar eða forsjár, enda sé slíkt talið henta vegna heilsu
                  hans, aldurs eða annarra sérstakra ástæðna.
[Einnig getur fangelsismálastofnun leyft fanga að ljúka afplánun utan fangelsis
 enda stundi hann vinnu eða nám sem fangelsismálastofnun hefur samþykkt, búi á
  sérstakri stofnun eða heimili þar sem hann er undir eftirliti og vinnan eða
 námið er liður í aðlögun hans að samfélaginu á ný. Fangi skal greiða gjöld sem
           slíkar stofnanir eða heimili innheimta hjá vistmönnum.]^1)
                             ^1)[18]L. 22/1999, 2. gr.
  12. gr. Fangi, sem lagður er í sjúkrahús, telst taka út refsingu meðan hann
  dvelst þar nema hann hafi sjálfur bakað sér veikindin á ótilhlýðilegan hátt
                          eftir að hann hóf afplánun.
     13. gr. Í fangelsum skal vera aðstaða og tæki til fjölbreyttrar vinnu.
               Fanga ber að vinna þau störf sem honum eru falin.
Fanga skal greiða laun fyrir vinnuna og skal tekið tillit til arðsemi vinnunnar
              og launa á almennum vinnumarkaði við ákvörðun launa.
  Vinnulaun má taka til greiðslu á skaðabótum eða öðrum útgjöldum sem fanginn
            verður ábyrgur fyrir meðan hann er að afplána refsingu.
Samkvæmt beiðni fanga má heimila honum að uppfylla vinnuskyldu í klefa sínum ef
 aðstæður leyfa og aðrar ástæður mæla ekki gegn því. Með samþykki forstöðumanns
                fangelsis er fanga heimilt að útvega sér vinnu.
   Heimila má fanga að stunda vinnu utan fangelsis og ákveður forstöðumaður í
          samráði við fangelsismálastofnun hvernig gæslu skuli hagað.
 Ekki má setja fanga til vinnu sem er hættuleg heilsu hans. Fangi skal tryggður
        gegn slysum við vinnu eftir því sem lög um slysatryggingar mæla.
     Ef fangi er ekki settur til vinnu skulu honum ákvarðaðir dagpeningar.
14. gr. Fangi skal eiga kost á því að stunda nám. Heimila má fanga að stunda nám
 eða starfsþjálfun utan fangelsis og ákveður forstöðumaður fangelsis í samráði
              við fangelsismálastofnun hvernig gæslu skuli hagað.
                Reglubundið nám fanga kemur í stað vinnuskyldu.
  15. gr. Fanga skal séð fyrir aðstöðu til tómstundaiðkana og líkamsþjálfunar.
  Fangi skal eiga kost á útivist í a.m.k. eina klukkustund á dag nema aðstæður
                                     hamli.
16. gr. [Fangi skal vera einn í klefa nema sérstakar aðstæður eða húsrými komi í
  veg fyrir það og skal klefinn vera læstur að næturlagi. Fangelsismálastofnun
 getur ákveðið að klefar séu ólæstir í tilteknum fangelsum eða fangelsisdeildum
           eða í öðrum tilvikum þegar sérstakar ástæður mæla með.]^1)
       Fangi má samkvæmt nánari reglum umgangast aðra fanga að degi til.
                             ^1)[19]L. 22/1999, 3. gr.
 17. gr. Fangi hefur rétt til að þiggja heimsókn af nánustu vandamönnum sínum á
                            tilteknum viðtalstímum.
  Forstöðumaður getur leyft frekari heimsóknir. Ef sérstakar ástæður eru fyrir
  hendi getur forstöðumaður bannað tilteknum mönnum að heimsækja fanga, einnig
                               vandamönnum hans.
  Fangi getur neitað að þiggja heimsóknir manna nema þeirra sem eiga við hann
          opinber erindi eða heimsækja hann að tilmælum forstöðumanns.
                Heimilt er að leita á þeim sem heimsækja fanga.
             18. gr. Fanga er heimilt að senda og taka við bréfum.
                Heimilt er að rannsaka bréf ef ástæða þykir til.
   Bréf til og frá fanga má stöðva ef innihald þess gefur tilefni til og skal
                      tilkynna sendanda um stöðvun bréfs.
      Bréf til og frá yfirvöldum og lögmönnum fanga skulu ekki rannsökuð.
Fanga er heimilt að taka við öðrum sendingum samkvæmt nánari reglum. Heimilt er
                 að rannsaka allar sendingar til og frá fanga.
 19. gr. Fangi hefur rétt á símtölum við aðila utan fangelsis að því marki sem
                          aðstæður leyfa í fangelsinu.
 Heimilt er að hlusta á símtöl við fanga. Ef hlustað er á símtal við fanga skal
                          það gert með vitneskju hans.
   20. gr. Dómsmálaráðherra getur takmarkað rétt fanga skv. 17.19. gr. vegna
                               öryggis ríkisins.
 21. gr. Veita má fanga leyfi til skammrar dvalar utan fangelsis ef slíkt telst
  heppilegt sem þáttur í refsifullnustu eða til að búa hann undir að afplánun
                                     ljúki.
           Leyfi skal ekki veitt ef hætta er á að fangi misnoti það.

                       [IV. kafli. Samfélagsþjónusta.]^1)
                            ^1)[20]L. 123/1997, 4. gr.
     [22. gr. Hafi maður verið dæmdur í allt að sex mánaða [óskilorðsbundið
 fangelsi]^1) er heimilt, ef almannahagsmunir mæla ekki gegn því, að fullnusta
refsinguna með ólaunaðri samfélagsþjónustu, minnst 40 klukkustundir og mest 240
                                 klukkustundir.
  Þegar um [fangelsisrefsingu]^1) er að ræða samkvæmt fleiri en einum dómi má
               samanlögð refsing eigi vera lengri en sex mánuðir.
 Þegar hluti [fangelsisrefsingar]^1) er skilorðsbundinn má [heildarrefsing]^1)
             samkvæmt dóminum eigi vera lengri en sex mánuðir.]^2)
              ^1)[21]L. 82/1998, 190. gr. ^2)[22]L. 123/1997, 4. gr.
        [23. gr. Skilyrði þess að samfélagsþjónusta komi til álita eru:
    1. Að dómþoli hafi óskað eftir því skriflega við fangelsismálastofnun eigi
     síðar en hálfum mánuði áður en hann átti upphaflega að hefja afplánun
                            [fangelsisrefsingar].^1)
      2. Að dómþoli eigi ekki mál til meðferðar hjá lögreglu, ákæruvaldi eða
          dómstólum, þar sem hann er kærður fyrir refsiverðan verknað.
                3. Að dómþoli teljist hæfur til samfélagsþjónustu.
 Áður en metið er hvort dómþoli teljist hæfur til samfélagsþjónustu og þar með
talið hvort líklegt er að hann geti innt hana af hendi skal fara fram athugun á
                            persónulegum högum hans.
 Þegar [fangelsisrefsing]^1) er fullnustuð með samfélagsþjónustu jafngildir 40
    klukkustunda samfélagsþjónusta eins mánaðar [fangelsisrefsingu].^1) Hafi
 gæsluvarðhald komið til frádráttar [fangelsisrefsingu]^1) skal taka tillit til
                 þess við útreikning á fjölda klukkustunda.]^2)
              ^1)[23]L. 82/1998, 190. gr. ^2)[24]L. 123/1997, 4. gr.
     [24. gr. Fangelsismálastofnun ákveður hvort [fangelsisdómur]^1) verði
 fullnustaður með samfélagsþjónustu og hvaða samfélagsþjónustu dómþoli sinni í
hverju tilviki. Sama gildir um á hve löngum tíma samfélagsþjónusta skuli innt af
        hendi, en sá tími skal þó aldrei vera skemmri en tveir mánuðir.
   Þegar skal hafna umsókn um samfélagsþjónustu ef umsækjandi uppfyllir ekki
skilyrði skv. 1. eða 2. tölul. 1. mgr. 23. gr. [Ef sérstakar ástæður mæla með er
          þó heimilt að víkja frá 1. og 2. tölul. 1. mgr. 23. gr.]^2)
     Þegar umsókn er tekin til efnislegrar meðferðar skal fresta fullnustu
[fangelsisrefsingar]^1) þar til ákvörðun um afgreiðslu hennar liggur fyrir, enda
            fremji dómþoli ekki refsiverðan verknað á þeim tíma.]^3)
   ^1)[25]L. 82/1998, 190. gr. ^2)[26]L. 22/1999, 4. gr. ^3)[27]L. 123/1997, 4.
                                      gr.
         [25. gr. Samfélagsþjónusta skal bundin eftirfarandi skilyrðum:
      1. Að dómþoli gerist ekki sekur um refsiverðan verknað á þeim tíma sem
                      samfélagsþjónusta er innt af hendi.
      2. Að dómþoli sæti á þeim tíma, sem samfélagsþjónusta er innt af hendi,
           umsjón og eftirliti einstakra manna, félags eða stofnunar.
  Enn fremur má binda samfélagsþjónustu þeim skilyrðum, nokkrum eða öllum, sem
         greinir í 2.6. tölul. 3. mgr. 57. gr. almennra hegningarlaga.
  Áður en fullnusta á [fangelsisrefsingu]^1) með samfélagsþjónustu hefst skal
kynna dómþola ítarlega þær reglur sem gilda um samfélagsþjónustu og staðfesting
hans fengin á því að hann vilji hlíta þeim. Sama gildir um viðbrögð við brotum á
                               þessum reglum.]^2)
              ^1)[28]L. 82/1998, 190. gr. ^2)[29]L. 123/1997, 4. gr.
 [26. gr. Nú rýfur dómþoli skilyrði samfélagsþjónustu eða sinnir henni ekki með
  fullnægjandi hætti og ákveður þá fangelsismálastofnun hvort skilyrðum hennar
  skuli breytt, tími sem samfélagsþjónusta er innt af hendi skuli lengdur eða
                  hvort [fangelsisrefsing]^1) skuli afplánuð.
 Nú er dómþoli kærður fyrir að hafa framið refsiverðan verknað eftir að ákveðið
     er að fullnusta [fangelsisrefsingu]^1) með samfélagsþjónustu og getur
        fangelsismálastofnun þá ákveðið að ákvörðun um fullnustu ^1) með
           samfélagsþjónustu verði afturkölluð og að dómþoli afpláni
                            [fangelsisrefsingu].^1)
 Þegar rof á skilyrðum samfélagsþjónustu eða meint afbrot er ekki alvarlegt eða
 ítrekað skal veita áminningu áður en ákveðið er að [fangelsisrefsing]^1) skuli
                                   afplánuð.
 Þegar ákveðið er, skv. 1. eða 2. mgr., að [fangelsisrefsing]^1) skuli afplánuð
 skal reikna tímalengd eftirstöðva út með hliðsjón af þeirri samfélagsþjónustu
                      sem þegar hefur verið innt af hendi.
Þegar eftirstöðvar [fangelsisrefsingar],^1) sem að hluta hefur verið fullnustuð
   með samfélagsþjónustu, eru afplánaðar er heimilt að veita reynslulausn af
     eftirstöðvunum þannig að tími í samfélagsþjónustu teljist ekki með við
                     útreikning á hlutfalli afplánunar.]^2)
              ^1)[30]L. 82/1998, 190. gr. ^2)[31]L. 123/1997, 4. gr.

        [IV. kafli A. Fullnusta vararefsingar með samfélagsþjónustu]^1)
                             ^1)[32]L. 22/1999, 5. gr.
[26. gr. a. Nú innheimtist fésekt ekki og lögreglustjóri hefur ákveðið að maður
  skuli afplána vararefsingu hennar og er þá heimilt, ef almannahagsmunir mæla
  ekki gegn því, að fullnusta vararefsinguna með ólaunaðri samfélagsþjónustu,
               minnst 20 klukkustundir og mest 480 klukkustundir.
  Hafi dómþoli í einni eða fleiri refsiákvörðun verið dæmdur í óskilorðsbundið
    fangelsi og gert að greiða fésekt verður vararefsing ekki fullnustuð með
samfélagsþjónustu ef samanlögð fangelsisrefsing og vararefsing er lengri en eitt
ár. Sama gildir ef fullnusta á í einu lagi vararefsingu samkvæmt fleiri en einni
                              sektarákvörðun.]^1)
                             ^1)[33]L. 22/1999, 5. gr.
[26. gr. b. Ákvæði 23.26. gr. laganna gilda um fullnustu vararefsingar samkvæmt
     þessum kafla að öðru leyti en því að í stað þess að umsókn um afplánun
vararefsingar með samfélagsþjónustu sé send fangelsismálastofnun skal sektarþoli
  senda lögreglustjóra slíka beiðni skriflega eigi síðar en sjö dögum eftir að
         honum barst tilkynning um fyrirhugaða afplánun vararefsingar.
        Þegar lögreglustjóra berst beiðni um fullnustu vararefsingar með
    samfélagsþjónustu skal hann framsenda fangelsismálastofnun beiðnina til
               ákvörðunar ásamt gögnum máls og umsögn sinni.]^1)
                             ^1)[34]L. 22/1999, 5. gr.

               [V. kafli.]^1) Öryggi í fangelsum og agaviðurlög.
                            ^1)[35]L. 123/1997, 4. gr.
 [27. gr.]^1) Áfengi, önnur vímuefni og lyf, sem fangi hefur í fórum sínum við
            komu í fangelsið eða kemst yfir í því, má gera upptækt.
Muni, sem tekist hefur eða reynt er að smygla inn í fangelsið, má gera upptæka.
   Það sama gildir um muni sem fangi hefur búið til eða komist yfir án leyfis
                               réttra yfirvalda.
 Handrit eða annað skrifað efni, sem fangi hefur skráð í fangelsinu, er heimilt
    að gera upptækt. Þetta á við ef handritið eða hið skráða efni inniheldur
upplýsingar um aðra fanga sem ekki eiga að vera á allra vitorði, eru ósæmilegar
         eða aðrar ástæður mæla gegn því að það fari út úr fangelsinu.
  Muni eða handrit, sem lagt hefur verið hald á og ekki þykja rök til að gera
                 upptæk, má afhenda fanga þegar afplánun lýkur.
                      Hið upptæka skal vera eign ríkisins.
  Forstöðumaður tekur ákvarðanir samkvæmt þessari grein og skulu þær bókaðar.
                            ^1)[36]L. 123/1997, 4. gr.
 [28. gr.]^1) Ef grunur leikur á að fangi feli á sér innan klæða efni eða hluti
 sem honum er bannað að hafa í fangelsinu er heimilt að framkvæma líkamsleit á
     fanga. Slíka leit má gera þegar eftirfarandi ástæður gefa tilefni til:
    1. Þegar fangi kemur í fangelsi í upphafi afplánunar eða kemur aftur eftir
                                dvöl utan þess.
   2. Grunur leikur á að fangi feli á sér hluti eða efni sem honum er bannað að
                               hafa í fangelsinu.
                3. Ástæða þykir til að gera skyndileit meðal fanga.
         4. Fangi hefur fengið heimsókn sem farið hefur fram án eftirlits.
    Leit á fanga innan klæða skal gerð af starfsmanni sama kyns og fanginn.
                            ^1)[37]L. 123/1997, 4. gr.
          [29. gr.]^1) Heimilt er að taka þvag- og blóðsýni úr fanga.
Ef grunur leikur á að fangi feli innvortis efni eða hluti sem honum er bannað að
      hafa í fangelsi er heimilt að framkvæma leit að fengnu áliti læknis.
   Taka blóðsýnis og leit innvortis skal gerð af lækni eða hjúkrunarfræðingi.
         Vitni sama kyns og fangi skal vera viðstatt ef aðstæður leyfa.
   Ákvörðun um leit samkvæmt þessari grein skal bókuð og ástæður tilgreindar.
                            ^1)[38]L. 123/1997, 4. gr.
 [30. gr.]^1) Fanga má einangra frá öðrum föngum þegar það er nauðsynlegt vegna
öryggis ríkisins. Einnig má einangra fanga vegna yfirvofandi hættu sem lífi eða
heilbrigði hans er búin. Ef hætta er á að fangi valdi meiri háttar eignaspjöllum
á húsakosti eða húsbúnaði fangelsisins má halda honum einangruðum frá öðrum svo
                       og til að koma í veg fyrir strok.
 Þá má einangra fanga til að koma í veg fyrir að hann hvetji aðra til að brjóta
reglur fangelsis og hindra að fangi taki þátt í að útvega sér eða öðrum áfengi,
 önnur vímuefni eða lyf. Fanga má sömuleiðis aðgreina frá öðrum til að afstýra
                    því að hann beiti aðra fanga yfirgangi.
        Spennibol og handjárn má nota um skamman tíma ef nauðsyn krefur.
Ákvarðanir samkvæmt grein þessari skal bóka og ástæður tilgreindar. [Ákvörðun um
 einangrun sætir kæru til dómsmálaráðuneytisins og skal skýra fanga frá því um
 leið og ákvörðun er birt. Þegar ákvörðun er kærð skulu gögn málsins þegar send
ráðuneytinu. Ráðuneytið skal taka ákvörðun innan tveggja sólarhringa frá því að
                 kæra barst, ella fellur ákvörðun úr gildi.]^2)
  Samþykki fangelsismálastofnunar þarf til að halda fanga í einangrun samkvæmt
                        grein þessari lengur en 30 daga.
               ^1)[39]L. 123/1997, 4. gr. ^2)[40]L. 31/1991, 1. gr.
     [31. gr.]^1) Fyrir brot á reglum fangelsis má beita fanga eftirtöldum
                                 agaviðurlögum:
                                   1. Áminningu.
      2. Sviptingu réttinda sem fangar almennt njóta samkvæmt lögum þessum og
                                  reglugerðum.
                             3. Sviptingu vinnulauna.
                          4. Einangrun í allt að 30 daga.
Beita má fleiri en einni tegund viðurlaga samtímis. Viðurlögin má skilorðsbinda.
^2) Strjúki fangi telst tími frá stroki og þar til fangi er settur í fangelsi á
                            ný ekki til refsitímans.
  Forstöðumaður ákveður agaviðurlög samkvæmt grein þessari. Áður en hann tekur
   ákvörðun skal hann ganga úr skugga um hvernig broti var háttað með því að
           yfirheyra fangann og með annarri rannsókn eftir aðstæðum.
  Ákvarðanir um agaviðurlög skulu bókaðar og birtar fanga í viðurvist vitnis.
  [Ákvörðun um agaviðurlög sætir kæru til dómsmálaráðuneytisins og skal skýra
  fanga frá því um leið og ákvörðun er birt. Þegar ákvörðun er kærð skulu gögn
  málsins þegar send ráðuneytinu. Ráðuneytið skal taka ákvörðun innan tveggja
     sólarhringa frá því að kæra barst, ella fellur ákvörðun úr gildi.]^2)
                                      ^2)
               ^1)[41]L. 123/1997, 4. gr. ^2)[42]L. 31/1991, 2. gr.

                         [VI. kafli. Náðunarnefnd.]^1)
                            ^1)[43]L. 123/1997, 5. gr.
[32. gr. Dómsmálaráðherra skipar þriggja manna nefnd, náðunarnefnd, svo og þrjá
 varamenn, til tveggja ára í senn. Formaður nefndarinnar og varaformaður skulu
      uppfylla skilyrði laga til að hljóta skipun í embætti héraðsdómara.
 Nefndin skal láta ráðherra í té rökstudda tillögu um afgreiðslu á erindum sem
til hans er skotið vegna ákvörðunar fangelsismálastofnunar um samfélagsþjónustu
            og reynslulausn, svo og um afgreiðslu náðunarbeiðna.]^1)
                            ^1)[44]L. 123/1997, 5. gr.

                         [VII. kafli.]^1) Ýmis ákvæði.
                            ^1)[45]L. 123/1997, 5. gr.
[33. gr.]^1) Sé fangi lengur en þrjá mánuði í afplánun er óheimilt að innheimta
opinber gjöld hjá honum meðan afplánun stendur yfir. Það sama gildir í tvöfaldan
þann tíma eftir að afplánun lýkur, allt að einu ári, vegna opinberra gjalda er á
  fanga hvíldu er afplánun hófst og á hann eru lögð meðan á afplánun stendur.
   Dráttarvextir skulu ekki innheimtir af slíkum skuldum fyrir þann tíma sem
              innheimta skal liggja niðri samkvæmt þessari grein.
                            ^1)[46]L. 123/1997, 5. gr.
                                [34. gr.]^1) ^2)
              ^1)[47]L. 123/1997, 5. gr. ^2)[48]L. 19/1991, 194. gr.
[35. gr.]^1) Fangar, sem afplána ^2) fangelsisdóma, skulu látnir lausir kl. 8 að
                      morgni þess dags sem afplánun lýkur.
Fangar, sem afplána vararefsingu vegna sekta, skulu látnir lausir um sama leyti
                            dags og afplánun hófst.
              ^1)[49]L. 123/1997, 5. gr. ^2)[50]L. 82/1998, 190. gr.
  [36. gr.]^1) Í reglugerð skal setja nánari ákvæði um fangelsismálastofnun og
hlutverk hennar, um skilyrði þess að verða ráðinn fangavörður og menntun þeirra,
   um vinnulaun og dagpeninga fanga, um nám fanga og um leyfi til dvalar utan
                                   fangelsis.
    Heimilt er að setja í reglugerð nánari ákvæði samkvæmt lögum þessum.^2)
       ^1)[51]L. 123/1997, 5. gr. ^2)[52]Rg. 119/1990, sbr. [53]258/1995 og
[54]586/1995 (um bréfaskipti, símtöl og heimsóknir til afplánunarfanga). [55]Rg.
   179/1992, sbr. [56]259/1995 og [57]683/1998 (gæsluvarðhaldsvist). [58]Rg.
  719/1995, sbr. [59]209/1997, [60]707/1999, [61]917/2000 og [62]785/2003 (um
    leyfi afplánunarfanga til dvalar utan fangelsis). [63]Rg. 29/1993, sbr.
 [64]42/1994 (fullnusta refsidóma). [65]Rg. 409/1998 (vinna, nám og dagpeningar
 fanga), sbr. [66]905/2002. [67]Rg. 829/1999 (um einkennisfatnað fangavarða og
 forstöðumanna fangelsa o.fl.). [68]Rg. 304/2000 (um menntun fangavarða o.fl.).
              [37. gr.]^1) Lög þessi öðlast gildi 1. janúar 1989.
                            ^1)[69]L. 123/1997, 5. gr.
       [Ákvæði til bráðbirgða. Til að heimilt verði að fullnusta dóma með
  samfélagsþjónustu þar sem dæmd refsivist er meira en þrír mánuðir eða hluti
 refsivistar skilorðsbundinn þarf dómurinn að vera kveðinn upp eftir gildistöku
                               laga þessara.]^1)
                            ^1)[70]L. 123/1997, brbákv.

References

   Visible links
   1. http://www.althingi.is/dba-bin/lawformpr.pl?lnr=1988048
   2. file://1991019.html
   3. file:///altext/stjt/1991.031.html
   4. file:///altext/stjt/1997.083.html
   5. file:///altext/stjt/1997.123.html
   6. file:///altext/stjt/1998.082.html
   7. file:///altext/stjt/1999.022.html
   8. file:///altext/stjt/1997.123.html
   9. http://www.reglugerd.is/interpro/dkm/WebGuard.nsf/key2/316-1977
  10. http://www.reglugerd.is/interpro/dkm/WebGuard.nsf/key2/112-1978
  11. http://www.reglugerd.is/interpro/dkm/WebGuard.nsf/key2/584-1981
  12. file:///altext/stjt/1998.082.html
  13. file:///altext/stjt/1997.123.html
  14. file:///altext/stjt/1997.083.html
  15. file:///altext/stjt/1997.083.html
  16. file:///altext/stjt/1999.022.html
  17. file:///altext/stjt/1997.123.html
  18. file:///altext/stjt/1999.022.html
  19. file:///altext/stjt/1999.022.html
  20. file:///altext/stjt/1997.123.html
  21. file:///altext/stjt/1998.082.html
  22. file:///altext/stjt/1997.123.html
  23. file:///altext/stjt/1998.082.html
  24. file:///altext/stjt/1997.123.html
  25. file:///altext/stjt/1998.082.html
  26. file:///altext/stjt/1999.022.html
  27. file:///altext/stjt/1997.123.html
  28. file:///altext/stjt/1998.082.html
  29. file:///altext/stjt/1997.123.html
  30. file:///altext/stjt/1998.082.html
  31. file:///altext/stjt/1997.123.html
  32. file:///altext/stjt/1999.022.html
  33. file:///altext/stjt/1999.022.html
  34. file:///altext/stjt/1999.022.html
  35. file:///altext/stjt/1997.123.html
  36. file:///altext/stjt/1997.123.html
  37. file:///altext/stjt/1997.123.html
  38. file:///altext/stjt/1997.123.html
  39. file:///altext/stjt/1997.123.html
  40. file:///altext/stjt/1991.031.html
  41. file:///altext/stjt/1997.123.html
  42. file:///altext/stjt/1991.031.html
  43. file:///altext/stjt/1997.123.html
  44. file:///altext/stjt/1997.123.html
  45. file:///altext/stjt/1997.123.html
  46. file:///altext/stjt/1997.123.html
  47. file:///altext/stjt/1997.123.html
  48. file://1991019.html#g194
  49. file:///altext/stjt/1997.123.html
  50. file:///altext/stjt/1998.082.html
  51. file:///altext/stjt/1997.123.html
  52. http://www.reglugerd.is/interpro/dkm/WebGuard.nsf/key2/119-1990
  53. http://www.reglugerd.is/interpro/dkm/WebGuard.nsf/key2/258-1995
  54. http://www.reglugerd.is/interpro/dkm/WebGuard.nsf/key2/586-1995
  55. http://www.reglugerd.is/interpro/dkm/WebGuard.nsf/key2/179-1992
  56. http://www.reglugerd.is/interpro/dkm/WebGuard.nsf/key2/259-1995
  57. http://www.reglugerd.is/interpro/dkm/WebGuard.nsf/key2/683-1998
  58. http://www.reglugerd.is/interpro/dkm/WebGuard.nsf/key2/719-1995
  59. http://www.reglugerd.is/interpro/dkm/WebGuard.nsf/key2/209-1997
  60. http://www.reglugerd.is/interpro/dkm/WebGuard.nsf/key2/707-1999
  61. http://www.reglugerd.is/interpro/dkm/WebGuard.nsf/key2/917-2000
  62. http://www.reglugerd.is/interpro/dkm/WebGuard.nsf/key2/785-2003
  63. http://www.reglugerd.is/interpro/dkm/WebGuard.nsf/key2/029-1993
  64. http://www.reglugerd.is/interpro/dkm/WebGuard.nsf/key2/042-1994
  65. http://www.reglugerd.is/interpro/dkm/WebGuard.nsf/key2/409-1998
  66. http://www.reglugerd.is/interpro/dkm/WebGuard.nsf/key2/905-2002
  67. http://www.reglugerd.is/interpro/dkm/WebGuard.nsf/key2/829-1999
  68. http://www.reglugerd.is/interpro/dkm/WebGuard.nsf/key2/304-2000
  69. file:///altext/stjt/1997.123.html
  70. file:///altext/stjt/1997.123.html
