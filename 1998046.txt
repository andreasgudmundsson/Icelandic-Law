                                    dálkum.

   --------------------------------------------------------------------------

    Lög um listskreytingar opinberra bygginga og Listskreytingasjóð ríkisins

                              1998 nr. 46 11. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

                           Tóku gildi 1. janúar 1999.
   1. gr. Verja skal 1% af heildarbyggingarkostnaði opinberrar byggingar til
                  listskreytingar hennar og umhverfis hennar.
 Opinberar byggingar merkja í lögum þessum allar þær byggingar sem ríkissjóður
fjármagnar að nokkru eða öllu leyti, sbr. [4]lög um skipan opinberra framkvæmda,
   nr. 63/1970. Undanþegnar eru þó byggingar sem reistar eru til bráðabirgða,
byggingar sem standa fjarri alfaraleið, skemmur og aðrar sambærilegar byggingar.
 Ákvæði 1. mgr. gilda einnig um byggingar sem reistar eru á vegum ríkisstofnana
sem hafa sjálfstæðan fjárhag og eru því ekki háðar beinni fjárveitingarákvörðun
                       Alþingis um byggingarframkvæmdir.
  2. gr. Í greinargerð með frumathugun og áætlanagerð skv. 3. gr. og [5]6. gr.
 laga um skipan opinberra framkvæmda, nr. 63/1970, skal auk annarra atriða sem
   þar eru tilgreind gera grein fyrir áætlun um kostnað vegna listskreytinga.
Við ákvarðanir um mannvirki sem lög þessi taka til skulu arkitekt mannvirkisins
    og byggingarnefnd leita faglegrar ráðgjafar um listskreytingu hjá stjórn
                        Listskreytingasjóðs, sbr. 5. gr.
  3. gr. Veita skal árlega eftir ákvörðun Alþingis fé í Listskreytingasjóð til
   listskreytinga opinberra bygginga sem þegar eru fullbyggðar við gildistöku
    þessara laga, umhverfis þeirra og annarra útisvæða á forræði ríkisins og
sveitarfélaga. Sé bygging, umhverfi hennar eða útisvæði á forræði sveitarfélags
       skal koma framlag frá viðkomandi sveitarfélagi á móti úthlutun úr
                              Listskreytingasjóði.
  4. gr. Stjórn Listskreytingasjóðs ríkisins skal skipuð af menntamálaráðherra
þannig: Tveir menn samkvæmt tilnefningu Sambands íslenskra myndlistarmanna, einn
    samkvæmt tilnefningu Arkitektafélags Íslands, einn samkvæmt tilnefningu
samstarfsnefndar um opinberar framkvæmdir og formaður skipaður án tilnefningar.
  Stjórnin skal skipuð til tveggja ára í senn. Varamenn skulu skipaðir á sama
 hátt. Menntamálaráðherra ákveður þóknun stjórnarmanna sem greiðist úr sjóðnum
                    ásamt öðrum kostnaði við starfsemi hans.
  5. gr. Stjórn Listskreytingasjóðs skal vera til ráðgjafar um listskreytingu
þeirra mannvirkja sem lög þessi taka til og hvernig staðið skuli að framkvæmdum.
               Stjórnin ákvarðar úthlutun úr Listskreytingasjóði.
 6. gr. Um meiri háttar verkefni á sviði listskreytinga skal að öðru jöfnu fara
fram opinber samkeppni í samræmi við venjur og reglur sem um það gilda á hverjum
    tíma. Slík samkeppni skal opin erlendum listamönnum enda njóti íslenskir
                    listamenn sömu réttinda í þeirra löndum.
  7. gr. Stjórn Listskreytingasjóðs er heimilt að veita styrk úr sjóðnum vegna
 kostnaðar við undirbúning umsóknar um framlag til listskreytingar skv. 3. gr.,
                    þar með talinn kostnaður við samkeppni.
8. gr. Semja skal við bankastofnun um að annast fjárvörslu Listskreytingasjóðs.
   Heimilt skal stjórn sjóðsins með samþykki menntamálaráðherra að semja við
félagasamtök sem aðild eiga að sjóðnum um að annast rekstur hans að öðru leyti.
 Reikningsár sjóðsins er almanaksárið og skulu rekstrar- og efnahagsreikningar
     endurskoðaðir af Ríkisendurskoðun árlega og birtir í Stjórnartíðindum.
  9. gr. Menntamálaráðherra setur í reglugerð nánari ákvæði um framkvæmd laga
                                    þessara.
                 10. gr. Lög þessi öðlast gildi 1. janúar 1999.

References

   Visible links
   1. http://www.althingi.is/dba-bin/lawformpr.pl?lnr=1998046
   2. http://www.althingi.is/dba-bin/ferill.pl?ltg=122&mnr=446
   3. http://www.althingi.is/altext/122/s/0773.html
   4. file://1970063.html
   5. file://1970063.html
