
   --------------------------------------------------------------------------

                        Lög um landmælingar og kortagerð

                              1997 nr. 95 26. maí

   --------------------------------------------------------------------------

                        I. kafli. Tilgangur og skipulag.
     1. gr. Lögum þessum er ætlað að tryggja að ávallt séu til nauðsynlegar
staðfræðilegar og landfræðilegar upplýsingar um landið og að unnið sé að söfnun
og úrvinnslu upplýsinga er hafa gildi fyrir landmælingar og kortagerð á Íslandi.
         2. gr. Landmælingar Íslands eru ríkisstofnun sem heyrir undir
 umhverfisráðuneytið. Hlutverk stofnunarinnar er að vinna að verkefnum á sviði
               landmælinga og kortagerðar samkvæmt lögum þessum.
                [Heimili Landmælinga Íslands er á Akranesi.]^1)
                             ^1)[2]L. 132/1998, 1. gr.
[3. gr.]^1) [Ráðherra skipar forstjóra Landmælinga Íslands til fimm ára í senn.
    Forstjóri skal hafa þekkingu á starfssviði stofnunarinnar og reynslu af
                                   stjórnun.
 Forstjóri fer með stjórn stofnunarinnar, mótar stefnu í störfum hennar og ber
     ábyrgð á fjárhagslegum rekstri hennar. Forstjóri ræður aðra starfsmenn
                              stofnunarinnar.]^2)
                ^1)[3]L. 171/2000, 1. gr. ^2)[4]L. 171/2000, 2. gr.

                              II. kafli. Verkefni.
      [4. gr.]^1) Verkefni Landmælinga Íslands samkvæmt lögum þessum eru:
     1. Gerð leiðbeininga um landmælingar og kortagerð og notkun staðla á því
                                     sviði.
    2. Landfræðilegar og staðfræðilegar mælingar. Í því felst m.a. að leggja út
    hnitakerfi fyrir landið allt og tryggja viðhald og nákvæmni mælipunkta.
       3. Viðhald nauðsynlegra grunnupplýsinga um hnitakerfið, svo sem hvaða
   mælingar séu til, hver hafi framkvæmt þær, áreiðanleiki þeirra og aðgengi.
   4. [Fjarkönnun. Í því felst öflun, úrvinnsla og miðlun gagna á sviði loft- og
                             gervitunglamynda.]^2)
      5. Útgáfa og endurnýjun korta af landinu í prentuðu og stafrænu formi.
   6. [Kortlagning og miðlun upplýsinga um örnefni í samráði við Örnefnastofnun
                                  Íslands.]^2)
    7. [Skráning og miðlun upplýsinga um landfræðileg gagnasöfn af Íslandi sem
  eru í eigu íslenska ríkisins, þ.m.t. mælingar, punktalýsingar, prentuð kort,
         stafræn kort, hæðarlíkön, loftmyndir og gervitunglamyndir.]^2)
      8. [Önnur verkefni sem tengjast landmælingum og kortagerð eftir því sem
                       ráðherra ákveður í reglugerð.]^2)
                ^1)[5]L. 171/2000, 1. gr. ^2)[6]L. 171/2000, 3. gr.
   [5. gr. Ráðherra setur að fengnum tillögum Landmælinga Íslands og að höfðu
samráði við Fasteignamat ríkisins reglugerð um vottun mælingamanna sem sjá um að
    mæla eignamörk landa og lóða. Til að öðlast vottun sem mælingamaður skal
      viðkomandi hafa mælingafræðilega menntun eða reynslu af störfum við
  landmælingar. Í reglugerðinni skal kveðið á um menntun, réttindi og skyldur
      mælingamanna og um eftirlit Landmælinga Íslands með vottun þeirra og
                                  störfum.]^1)
                             ^1)[7]L. 171/2000, 4. gr.
  6. gr. Forstjóri getur falið aðilum utan stofnunarinnar að annast framkvæmd
                      ákveðinna verkþátta skv. [4. gr.]^1)
                             ^1)[8]L. 171/2000, 5. gr.
   7. gr. Aðilar, sem stunda landmælingar og kortagerð, skulu gæta samræmis í
vinnslu og vistun gagna og tilkynna Landmælingum Íslands um fyrirhuguð verkefni
                        við mælingar og grunnkortagerð.

                     III. kafli. Höfunda- og afnotaréttur.
8. gr. Ríkið er eigandi að öllum réttindum sem Landmælingar Íslands hafa öðlast.
 Stofnunin gætir hagsmuna ríkisins á sviði höfunda- og afnotaréttar á öllu því
efni sem hún hefur eignast, unnið eða gefið út í sambandi við mælingar, kort eða
    myndir af Íslandi. Um höfundarétt gilda að öðru leyti [9]höfundalög, nr.
                        73/1972, með síðari breytingum.
9. gr. Landmælingar Íslands miðla upplýsingum og veita aðgang að gögnum í vörslu
 stofnunarinnar. Ef um er að ræða frumgögn sem eiga uppruna utan stofnunar skal
                  samið um frekari dreifingu við upprunaaðila.
   Heimilt er að veita afnotarétt af öllum upplýsingum á sviði landmælinga og
kortagerðar sem eru í vörslu Landmælinga Íslands að því tilskildu að uppruna sé
           getið og áreiðanleika upplýsinga sé ekki stefnt í tvísýnu.

                             IV. kafli. Fjármögnun.
       10. gr. [Landmælingar Íslands afla sér tekna á eftirfarandi hátt:
     1. Með sölu á afnotum af efni í vörslu stofnunarinnar og framleiðslu sem
                         nýtur höfundaréttar ríkisins.
       2. Með sölu á sérhæfðri þjónustu á sviði landupplýsinga, loftmynda og
fjarkönnunar, landmælinga og kortagerðar sem viðskiptavinir stofnunarinnar óska
                               sérstaklega eftir.
        3. Með þjónustugjöldum vegna afgreiðslu gagna, svo sem ljósritunar.
Gjöld skulu ákvörðuð í gjaldskrá^1) sem ráðherra staðfestir og skal birta hana í
    B-deild Stjórnartíðinda. Gjaldskrá skv. 2. og 3. tölul. skal taka mið af
 kostnaði við þjónustu og framkvæmd einstakra verkefna og skal ákvörðun gjalds
  ekki vera hærri en sem nemur þeim kostnaði. Sé um að ræða gjaldtöku þar sem
Landmælingar Íslands eru í samkeppnisrekstri skal stofnunin setja gjaldskrána og
                                 gefa hana út.
  Kostnaður við starfrækslu Landmælinga Íslands skal að öðru leyti greiðast af
                  framlögum sem ákvörðuð eru í fjárlögum.]^2)
                 ^1)Gjaldskrá 323/1999. ^2)[10]L. 171/2000, 6. gr.

                             V. kafli. Ýmis ákvæði.
 11. gr. Skylt er að heimila þá för um landareign og uppsetningu mælingapunkta
sem nauðsynleg getur talist við framkvæmd laga þessara. Ber að sýna landeiganda
                 tillitssemi og valda ekki ónæði að þarflausu.
       12. gr. Ráðherra setur nánari reglur^1) um framkvæmd laga þessara.
                          ^1)Rg. 919/1999, sbr. 470/2000.
                  13. gr. Lög þessi öðlast gildi 1. júlí 1997.

References

   Visible links
   1. http://www.althingi.is/dba-bin/lawformpr.pl?lnr=1997095
   2. file:///altext/stjt/1998.132.html
   3. file:///altext/stjt/2000.171.html
   4. file:///altext/stjt/2000.171.html
   5. file:///altext/stjt/2000.171.html
   6. file:///altext/stjt/2000.171.html
   7. file:///altext/stjt/2000.171.html
   8. file:///altext/stjt/2000.171.html
   9. file://1972073.html
  10. file:///altext/stjt/2000.171.html
