                                    dálkum.

   --------------------------------------------------------------------------

                            Lög um sjóntækjafræðinga

                             1984 nr. 17 24. apríl

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 4. maí 1984. Breytt með l. 23/1991 (tóku gildi 17. apríl 1991), l.
 116/1993 (tóku gildi 1. jan. 1994; EES-samningurinn: VII. viðauki), l. 76/2002
   (tóku gildi 17. maí 2002), l. 11/2004 (tóku gildi 15. júní 2004) og [4]l.
                      41/2007 (tóku gildi 1. sept. 2007).

1. gr. Rétt til þess að kalla sig sjóntækjafræðing og starfa sem slíkur hefur sá
             einn sem til þess hefur leyfi heilbrigðismálaráðherra.
 2. gr. [[Leyfi skv. 1. gr. skal veita íslenskum ríkisborgurum, ríkisborgurum í
öðru aðildarríki EES-samningsins og í Sviss sem lokið hafa prófi frá skólum sem
viðurkenndir eru sem slíkir af heilbrigðisstjórn þess lands sem námið er stundað
 í.]^1) Leita skal umsagnar prófessorsins í augnlækningum við Háskóla Íslands,
      félags sjóntækjafræðinga og landlæknis áður en leyfið er veitt.]^2)
                   ^1)L. 76/2002, 12. gr. ^2)L. 116/1993, 8. gr.
  3. gr. [Nú uppfyllir maður skilyrði 2. gr. að öðru leyti en að því er varðar
   ríkisfang í öðru aðildarríki EES-samningsins eða í Sviss og er þá ráðherra
 heimilt að veita honum ótakmarkað eða tímabundið leyfi að fenginni umsögn sömu
                         aðila og um getur í 2. gr.]^1)
                              ^1)L. 76/2002, 13. gr.
   4. gr. Ráðherra getur veitt íslenskum ríkisborgurum, sem eru í starfi við
 gildistöku laganna og hafa starfað í 5 ár samfellt, ótakmarkað starfsleyfi að
                fenginni umsögn sömu aðila og um getur í 2. gr.
   5. gr. [Sjóntækjafræðingar mæla sjón og fullvinna og selja sjónhjálpartæki
                          (gleraugu og snertilinsur).
       Ráðherra skal í reglugerð^1) setja ákvæði um menntunarskilyrði sem
      sjóntækjafræðingar skulu uppfylla til að mega mæla sjón og fullvinna
                                sjónhjálpartæki.
Ráðherra getur í reglugerð^1) takmarkað heimildir sjóntækjafræðinga til að mæla
                     sjón hjá nánar tilgreindum hópum.]^2)
              ^1)Rg. 1043/2004, sbr. 626/2005. ^2)L. 11/2004, 1. gr.
 6. gr. Óheimilt er að ráða til hvers konar sjóntækjafræðistarfa aðra en þá sem
                    hafa starfsleyfi samkvæmt lögum þessum.
7. gr. Sjóntækjafræðingi ber að þekkja skyldur sínar, viðhalda þekkingu sinni og
                    tileinka sér nýjungar er varða starfið.
  8. gr. Sjóntækjafræðingi er skylt að halda dagbók um þá er leita til hans og
               aðrar skýrslur í samræmi við fyrirmæli landlæknis.
  9. gr. [Um eftirlit með sjóntækjafræðingum, veitingu áminningar og sviptingu
starfsleyfa eða takmörkun starfsréttinda sem veitt eru samkvæmt lögum þessum og
         endurveitingu slíkra réttinda gilda ákvæði laga um landlækni.
      Ákvæði læknalaga gilda að öðru leyti eftir því sem við getur átt um
           sjóntækjafræðinga og um refsingar fyrir brot í starfi.]^1)
   Með mál út af brotum gegn lögum þessum skal farið að hætti opinberra mála.
                             ^1)[5]L. 41/2007, 24. gr.
10. gr. Ráðherra getur sett nánari ákvæði í reglugerð um framkvæmd laga þessara.
                     11. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1984017
   2. http://www.althingi.is/dba-bin/ferill.pl?ltg=106&mnr=63
   3. http://www.althingi.is/altext/106/s/pdf/0068.pdf
   4. file://2007041.html
   5. file://2007041.html#g24
