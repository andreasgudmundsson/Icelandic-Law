
   --------------------------------------------------------------------------

                            Lög um sjóntækjafræðinga

                             1984 nr. 17 24. apríl

   --------------------------------------------------------------------------

 Tóku gildi 4. maí 1984. Breytt með [2]l. 23/1991 (tóku gildi 17. apríl 1991),
 [3]l. 116/1993 (tóku gildi 1. jan. 1994) og [4]l. 76/2002 (tóku gildi 17. maí
                                     2002).

1. gr. Rétt til þess að kalla sig sjóntækjafræðing og starfa sem slíkur hefur sá
             einn sem til þess hefur leyfi heilbrigðismálaráðherra.
 2. gr. [[Leyfi skv. 1. gr. skal veita íslenskum ríkisborgurum, ríkisborgurum í
öðru aðildarríki EES-samningsins og í Sviss sem lokið hafa prófi frá skólum sem
viðurkenndir eru sem slíkir af heilbrigðisstjórn þess lands sem námið er stundað
 í.]^1) Leita skal umsagnar prófessorsins í augnlækningum við Háskóla Íslands,
      félags sjóntækjafræðinga og landlæknis áður en leyfið er veitt.]^2)
                ^1)[5]L. 76/2002, 12. gr. ^2)[6]L. 116/1993, 8. gr.
  3. gr. [Nú uppfyllir maður skilyrði 2. gr. að öðru leyti en að því er varðar
   ríkisfang í öðru aðildarríki EES-samningsins eða í Sviss og er þá ráðherra
 heimilt að veita honum ótakmarkað eða tímabundið leyfi að fenginni umsögn sömu
                         aðila og um getur í 2. gr.]^1)
                             ^1)[7]L. 76/2002, 13. gr.
   4. gr. Ráðherra getur veitt íslenskum ríkisborgurum, sem eru í starfi við
 gildistöku laganna og hafa starfað í 5 ár samfellt, ótakmarkað starfsleyfi að
                fenginni umsögn sömu aðila og um getur í 2. gr.
 5. gr. Sjóntækjafræðingur annast alla almenna gleraugnaþjónustu, þ.e.a.s. sölu
                          gleraugna og vinnslu þeirra.
  Sjóntækjafræðingi er einungis heimilt að fullvinna og selja sjónhjálpartæki
  (gleraugu og snertilinsur) að fyrir liggi tilvísun og/eða forskrift læknis.
 6. gr. Óheimilt er að ráða til hvers konar sjóntækjafræðistarfa aðra en þá sem
                    hafa starfsleyfi samkvæmt lögum þessum.
7. gr. Sjóntækjafræðingi ber að þekkja skyldur sínar, viðhalda þekkingu sinni og
                    tileinka sér nýjungar er varða starfið.
  8. gr. Sjóntækjafræðingi er skylt að halda dagbók um þá er leita til hans og
               aðrar skýrslur í samræmi við fyrirmæli landlæknis.
    9. gr. Um sjóntækjafræðinga gilda að öðru leyti reglur [8]læknalaga, nr.
 80/1969.^1) Reglur læknalaga gilda um viðurlög við brotum í starfi, sviptingu
                 starfsleyfis og endurveitingu starfsréttinda.
   Með mál út af brotum gegn lögum þessum skal farið að hætti opinberra mála.
                               ^1)Nú [9]l. 53/1988.
10. gr. Ráðherra getur sett nánari ákvæði í reglugerð um framkvæmd laga þessara.
                     11. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1984017
   2. file:///altext/stjt/1991.023.html
   3. file:///altext/stjt/1993.116.html
   4. file:///altext/stjt/2002.076.html
   5. file:///altext/stjt/2002.076.html
   6. file:///altext/stjt/1993.116.html
   7. file:///altext/stjt/2002.076.html
   8. file:///altext/stjtnr.html#1969080
   9. file://1988053.html
