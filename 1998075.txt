                                    dálkum.

   --------------------------------------------------------------------------

                                   Áfengislög

                              1998 nr. 75 15. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 1. júlí 1998, sjá þó 32. gr. Breytt með [4]l. 8/1999 (tóku gildi 17.
mars 1999), [5]l. 17/2003 (tóku gildi 1. júlí 2003), [6]l. 129/2004 (tóku gildi
           31. des. 2005) og [7]l. 40/2005 (tóku gildi 25. maí 2005).

                            I. kafli. Almenn ákvæði.
       1. gr. Tilgangur laga þessara er að vinna gegn misnotkun áfengis.
2. gr. Samkvæmt lögum þessum telst áfengi hver sá neysluhæfur vökvi sem í er að
rúmmáli meira en 2,25% af hreinum vínanda. Efni þau sem sundur má leysa í vökva
       og hafa nefndan áfengisstyrkleika skal fara með sem áfengan drykk.
      Vínandastyrkur sem hlutfall af rúmmáli áfengis skal mældur við 20°C.
 3. gr. Til að stunda í atvinnuskyni innflutning, heildsölu, smásölu, veitingar
eða framleiðslu áfengis þarf leyfi samkvæmt lögum þessum. Einnig þarf leyfi til
              að veita áfengi í samkvæmum öðrum en einkasamkvæmum.
     Veita má einstaklingi eða lögaðila leyfi til að stunda í atvinnuskyni
 innflutning, heildsölu eða framleiðslu áfengis, enda uppfylli hann þau almennu
 skilyrði fyrir leyfisveitingu sem lögin áskilja. Leyfisveitanda er heimilt að
  binda leyfi skv. 1. mgr. sérstökum skilyrðum sem talin eru nauðsynleg til að
              tryggja öryggi og eftirlit með atvinnustarfseminni.
 Leyfi sem gefin eru út samkvæmt lögum þessum eru bundin við nafn og kennitölu
leyfishafa. Taki nýr aðili við rekstri skal hann sækja um nýtt leyfi. Öll leyfi
skulu gefin út með fyrirvara um að það varði ríkissjóð ekki skaðabótaskyldu þótt
 gildistími leyfis verði styttur eða skilyrðum leyfis á annan hátt breytt meðan
                                það er í gildi.
 4. gr. Innflutningur, heildsala, smásala, veitingar og framleiðsla áfengis sem
fram fer í atvinnuskyni án leyfis samkvæmt lögum þessum varðar refsingu skv. 27.
                                      gr.
     Það varðar einnig refsingu skv. 27. gr., þótt ekki sé í atvinnuskyni:
                 a. að framleiða áfengi til einkaneyslu eða sölu,
                                b. að selja áfengi,
      c. að veita áfengi með öðrum hætti en heimilt er samkvæmt lögum þessum.
  Ólöglegur innflutningur áfengis varðar refsingu samkvæmt ákvæðum tollalaga.
Lögregla, tollgæsla og skattyfirvöld annast eftirlit með þeim sem hafa leyfi til
  atvinnustarfsemi samkvæmt lögum þessum. Um greiðslu löggæslukostnaðar vegna
skemmtana sem fram fara á veitingastöðum sem leyfi hafa til áfengisveitinga fer
                            samkvæmt lögreglulögum.
5. gr. Leyfi til innflutnings, heildsölu, smásölu eða framleiðslu skal einungis
veitt þeim sem tilkynnt hefur [ríkisskattstjóra]^1) um atvinnustarfsemi sína og
 verið færður á fyrirtækjaskrá samkvæmt lögum um fyrirtækjaskrá og sem tilkynnt
     hefur skattstjóra um starfsemi sína samkvæmt lögum um virðisaukaskatt.
 Til að fá útgefið leyfi skv. 1. mgr. 3. gr., annað en leyfi til smásölu, skal
 umsækjandi vera orðinn 20 ára. Ef umsækjandi er félag með ótakmarkaðri ábyrgð
  skulu eigendur og framkvæmdastjóri þess vera orðnir 20 ára. Ef um er að ræða
   félag með takmarkaðri ábyrgð skulu allir stjórnarmenn og framkvæmdastjóri
                          fullnægja aldursskilyrðinu.
  Fyrir útgáfu leyfa samkvæmt lögum þessum skal greiða gjald samkvæmt lögum um
              aukatekjur ríkissjóðs [nema annað sé tekið fram].^2)
Framleiðslu-, innflutnings-, heildsölu- eða smásöluleyfishafa er skylt að halda,
eftir því sem við á, framleiðslu-, birgða- og sölubókhald. Ráðherra setur nánari
             reglur um færslu bókhalds samkvæmt þessari málsgrein.
    [Dómsmálaráðherra getur með reglugerð^3) kveðið nánar á um fyrirkomulag
     veitingar leyfa til innflutnings, heildsölu eða framleiðslu áfengis í
                               atvinnuskyni.]^4)
      ^1)[8]L. 17/2003, 12. gr. ^2)[9]L. 8/1999, 1. gr. ^3)[10]Rg. 828/2005.
                           ^4)[11]L. 40/2005, 1. gr.

                        II. kafli. Framleiðsla áfengis.
  6. gr. Sækja skal um leyfi til framleiðslu áfengis til ríkislögreglustjóra.
   Með framleiðslu áfengis er átt við hvers konar bruggun, gerjun eða eimingu
áfengra drykkja, sem og blöndun eða átöppun eins eða fleiri áfengra drykkja. Til
 framleiðslu í þessum skilningi telst þó ekki blöndun áfengra drykkja sem á sér
                stað samtímis og sem hluti af veitingu áfengis.
  Handhafa framleiðsluleyfis er jafnframt heimilt að selja áfengi í heildsölu.
Framleiðsluleyfi sem gefið er út til umsækjanda í fyrsta sinn gildir í eitt ár.
  Ef leyfi er endurnýjað er gildistími þess ótímabundinn, sbr. þó afturköllun
                              leyfis skv. 24. gr.
7. gr. Bannað er að eiga, flytja inn, útbúa eða smíða sérhæfð áhöld til að eima
áfengi eða til að gera drykkjarhæft áfengi sem var ódrykkjarhæft, nema hafa til
                            þess sérstakt leyfi. ^1)
                             ^1)[12]L. 40/2005, 2. gr.

                       III. kafli. Innflutningur áfengis.
     8. gr. Sækja skal um leyfi til innflutnings áfengis í atvinnuskyni til
                              ríkislögreglustjóra.
 Innflutningsleyfi veitir leyfishafa jafnframt heimild til að selja eða afhenda
  innflutt áfengi til þeirra sem hafa leyfi til að framleiða, selja eða veita
  áfengi í atvinnuskyni. [Handhafa innflutningsleyfis er jafnframt heimilt að
       selja eða afhenda fyrirtækjum áfengi til iðnaðarnota.]^1) Handhafa
innflutningsleyfis er jafnframt heimilt að selja eða afhenda innflutt áfengi úr
 landi til þeirra sem njóta úrlendisréttar eða í tollfrjálsar forðageymslur eða
verslanir. Innflutningsleyfi veitir leyfishafa ekki heimild til að selja áfengi
                                   í smásölu.
Innflutningsleyfi sem í fyrsta sinn er gefið út til umsækjanda gildir í eitt ár.
  Ef leyfi er endurnýjað er gildistími þess ótímabundinn, sbr. þó afturköllun
                              leyfis skv. 24. gr.
                             ^1)[13]L. 40/2005, 3. gr.

                          IV. kafli. Sala áfengis.^1)
                               ^1)[14]Rg. 177/1999.
         9. gr. Sækja skal um leyfi til að selja áfengi í heildsölu til
                              ríkislögreglustjóra.
 Handhafa heildsöluleyfis er heimilt að selja eða afhenda áfengi til þeirra sem
 hafa leyfi til að framleiða, selja eða veita áfengi í atvinnuskyni. [Handhafa
heildsöluleyfis er jafnframt heimilt að selja eða afhenda fyrirtækjum áfengi til
  iðnaðarnota.]^1) Handhafa heildsöluleyfis er jafnframt heimilt að selja eða
   afhenda innflutt áfengi úr landi til þeirra sem njóta úrlendisréttar og í
tollfrjálsar forðageymslur eða verslanir. Heildsöluleyfi veitir leyfishafa ekki
                     heimild til að selja áfengi í smásölu.
Heildsöluleyfi sem í fyrsta sinn er gefið út til umsækjanda gildir í eitt ár. Ef
leyfi er endurnýjað er gildistími þess ótímabundinn, sbr. þó afturköllun leyfis
                                  skv. 24. gr.
                             ^1)[15]L. 40/2005, 4. gr.
10. gr. Áfengis- og tóbaksverslun ríkisins hefur einkaleyfi til smásölu áfengis.
Sækja skal um leyfi til rekstrar áfengisútsölu til sveitarstjórnar í viðkomandi
                                 sveitarfélagi.
Smásöluleyfi sem gefið er út vegna áfengisútsölu í fyrsta sinn gildir í eitt ár.
  Ef leyfi er endurnýjað er gildistími þess ótímabundinn, sbr. þó afturköllun
                              leyfis skv. 24. gr.
 11. gr. Áður en sveitarstjórn veitir leyfi til rekstrar áfengisútsölu skal hún
   leita álits viðkomandi byggingar- og skipulagsnefndar. Sveitarstjórn skal
 rökstyðja niðurstöðu sína og gera grein fyrir þeim sjónarmiðum sem henni réðu.
  Sveitarstjórn er heimilt að binda veitingu leyfis til rekstrar útsölustaðar
áfengis skilyrðum um staðsetningu verslunar, afgreiðslutíma og önnur málefnaleg
                                    atriði.
 Sveitarstjórn skal tilkynna viðkomandi lögreglustjóra um leyfi sem hún veitir
      til rekstrar áfengisútsölu og um þau skilyrði sem leyfið er bundið.
12. gr. Smásöluleyfishafi skal ábyrgjast fullnægjandi öryggis- og eftirlitsbúnað
  húsnæðis þess sem hýsa á útsölustaðinn, afmörkun og aðgreiningu húsnæðis og
  rekstrar frá öðrum verslunarrekstri, sem og hámarksafgreiðslutíma. Ráðherra
      kveður nánar á um hámarksafgreiðslutíma og sérstök skilyrði varðandi
                           smásöluleyfi í reglugerð.
Áfengisútsölustaðir skulu vera lokaðir á helgidögum þjóðkirkjunnar, sumardaginn
              fyrsta, 1. maí, 17. júní og fyrsta mánudag í ágúst.

                          V. kafli. Veitingar áfengis.
       13. gr. Sækja skal um leyfi til áfengisveitinga á veitingastað til
                  sveitarstjórnar í viðkomandi sveitarfélagi.
      Leyfi til áfengisveitinga verður einungis veitt þeim sem hefur gilt
            veitingaleyfi samkvæmt lögum um veitinga- og gististaði.
 Áfengisveitingaleyfi sem gefið er út í fyrsta sinn gildir í eitt ár. Sé leyfi
 endurnýjað má haga gildistíma þess með hliðsjón af þeirri reynslu sem fengist
    hefur af veitingarekstrinum, þó ekki lengur en til fjögurra ára í senn.
   Taki nýr aðili við rekstri veitingastaðarins eða ef breytt er um heiti eða
 kennitölu leyfishafa skal sótt um nýtt leyfi. Meðan sú umsókn er til meðferðar
   má sveitarstjórn gefa út leyfi til bráðabirgða með sömu skilmálum og fyrra
                                     leyfi.
Leyfishafi skal tilnefna stjórnanda sem annast daglegan rekstur og ber ábyrgð á
 honum ásamt leyfishafa. Ef leyfishafi rekur fleiri en einn áfengisveitingastað
 skal slíkur stjórnandi tilnefndur fyrir hvern þeirra. Stjórnandi skal uppfylla
 skilyrði laga til að fá útgefið veitingaleyfi og vera orðinn 20 ára að aldri.
 Taki nýr stjórnandi við rekstri staðarins skal það tilkynnt lögreglustjóra og
                                 sveitarstjórn.
 14. gr. Áður en sveitarstjórn veitir leyfi til áfengisveitinga á veitingastað
skal hún afla umsagnar viðkomandi lögreglustjóra og heilbrigðisnefndar sem metur
 innréttingu og annað svipmót veitingarekstrar. Einnig skal sveitarstjórn leita
  álits viðkomandi byggingar- og skipulagsnefnda. Sveitarstjórn skal rökstyðja
   niðurstöðu sína og gera grein fyrir þeim sjónarmiðum sem henni réðu. Skal
sveitarstjórn ákveða heimilan veitingatíma áfengis á hlutaðeigandi veitingastað,
                         gildistíma og skilyrði leyfis.
Áður en leyfi er gefið út skal umsækjandi setja tryggingu fyrir greiðslu krafna
      á hendur honum ef til gjaldþrotaskipta eða rekstrarstöðvunar kemur.
Dómsmálaráðherra ákveður með reglugerð upphæð og skilmála tryggingarinnar. Skal
    miðað við að upphæð tryggingar sé í samræmi við umfang þess reksturs sem
                              tryggingin nær til.
   Heimilt er að synja útgáfu leyfis til áfengisveitinga þegar hlutaðeigandi
 skuldar skatta, opinber gjöld eða iðgjöld í lífeyrissjóð og samanlögð fjárhæð
þessara skulda nemur hærri fjárhæð en 500.000 kr., eða ef hlutaðeigandi hefur á
   undanförnum fimm árum verið dæmdur til refsivistar vegna brots á almennum
    hegningarlögum, lögum þessum, lögum um ávana- og fíkniefni eða lögum um
 tekjuskatt ,^1) um virðisaukaskatt, um staðgreiðslu opinberra gjalda, um gjald
            af áfengi eða um tryggingagjald, og ástæðurnar eiga við:
    a. umsækjanda sem er lögaðili með ótakmarkaðri ábyrgð eða einhvern eiganda
                                     hans,
     b. umsækjanda sem er lögaðili með takmarkaðri ábyrgð, meiri hluta eigenda
                    hans, stjórnarmann eða framkvæmdastjóra,
                        c. umsækjanda sem er einstaklingur.
   Sveitarstjórn skal tilkynna viðkomandi lögreglustjóra um þau leyfi sem hún
veitir til áfengisveitinga á veitingastað og þau skilyrði sem leyfið er bundið.
 [Fyrir útgáfu leyfis til áfengisveitinga skal greiða til sveitarfélags sem hér
                                     segir:
                  a. leyfi til sex mánaða eða skemur 20.000 kr.,
                   b. leyfi til eins árs eða skemur 30.000 kr.,
       c. leyfi til lengri tíma en árs og til og með tveggja ára 50.000 kr.,
              d. leyfi til lengri tíma en tveggja ára 100.000 kr.]^2)
  Dómsmálaráðherra setur í reglugerð nánari reglur um áfengisveitingar, þar á
meðal um veitingatíma, útgáfu leyfa, flokkun veitingastaða, húsnæði og búnað og
  eftirlit með starfsemi leyfishafa. Áður en slík reglugerð er sett skal leita
    umsagnar áfengis- og vímuvarnaráðs, Sambands íslenskra sveitarfélaga og
                              ríkislögreglustjóra.
               ^1)[16]L. 129/2004, 130. gr. ^2)[17]L. 8/1999, 2. gr.
15. gr. Sækja skal um leyfi til áfengisveitinga um borð í skráningarskyldu skipi
 til sveitarstjórnar í því sveitarfélagi þar sem heimahöfn skipsins er samkvæmt
                           lögum um skráningu skipa.
Leyfi til áfengisveitinga verður einungis veitt þeim sem uppfyllir skilyrði laga
          um veitinga- og gististaði til að fá útgefið veitingaleyfi.
 16. gr. Áður en veitt er leyfi til áfengisveitinga um borð í skipi skal leitað
                      umsagnar Siglingastofnunar Íslands.
   Sé leyfi veitt nær það einungis til áfengisveitinga um borð í skipulögðum
                           hópferðum innan landhelgi.
   Að öðru leyti gilda ákvæði 13. gr. um umsókn um leyfi og gildistíma þess.
  Heimilt er að veita leyfi til áfengisveitinga um borð í skipi í hópferð sem
 farin er af sérstöku tilefni. Ákvæði 1. og 2. mgr. og 1. mgr. 15. gr. gilda um
                                  slík leyfi.
[Um gjald fyrir leyfi samkvæmt grein þessari fer skv. 5. mgr. 14. gr. og 3. mgr.
                        17. gr. eftir því sem við á.]^1)
Dómsmálaráðherra setur í reglugerð nánari ákvæði um leyfi til áfengisveitinga um
                                 borð í skipum.
                             ^1)[18]L. 8/1999, 3. gr.
17. gr. Heimilt er, þegar sérstaklega stendur á, að veita ábyrgðarmanni húsnæðis
 leyfi til áfengisveitinga af sérstöku tilefni, enda uppfylli hann eftirfarandi
                                   skilyrði:
         a. hafi veitingaleyfi samkvæmt lögum um veitinga- og gististaði,
       b. annist á eigin ábyrgð alla sölu og veitingar áfengis hverju sinni,
     c. annist sjálfur og greiði fyrir áfengi, aðrar veitingar og þjónustu sem
                             gestum er látið í té.
Við útgáfu leyfa samkvæmt þessari grein gilda ákvæði 3. og 4. mgr. 14. gr. eftir
                                 því sem við á.
[Fyrir útgáfu leyfis samkvæmt þessari grein skal greiða til sveitarfélags 5.000
                                    kr.]^1)
 Dómsmálaráðherra er heimilt í reglugerð að takmarka útgáfu leyfa ábyrgðarmanns
              húsnæðis við tiltekinn fjölda tilvika á hverju ári.
                             ^1)[19]L. 8/1999, 4. gr.

                     VI. kafli. Meðferð og neysla áfengis.
 18. gr. Óheimilt er að selja, veita eða afhenda áfengi þeim sem er yngri en 20
ára. Ávallt þegar ástæða er til að ætla að kaupandi eða viðtakandi áfengis hafi
     ekki náð þessum aldri skal sá sem selur, veitir eða afhendir það láta
  hlutaðeiganda sanna aldur sinn með því að sýna skilríki með mynd eða á annan
                               fullnægjandi hátt.
Á veitingastað sem leyfi hefur til áfengisveitinga er ungmennum yngri en 18 ára
óheimil dvöl eftir kl. 20 á kvöldin og fram til lokunar staðarins, nema í fylgd
með foreldrum sínum eða maka. Dyraverðir, eftirlitsmenn og framreiðslumenn skulu
 láta ungmenni er koma á slíka staði eða dveljast þar eftir kl. 20 að kvöldi án
samfylgdar foreldra sinna eða maka sanna aldur sinn með því að sýna skilríki með
mynd eða á annan fullnægjandi hátt, enda sé ástæða til að ætla að hlutaðeigandi
                          hafi ekki náð 18 ára aldri.
 19. gr. Heimilt er að neita að veita eða afhenda manni áfengi ef viðkomandi er
                               áberandi ölvaður.
     Bannað er að neyta áfengis í veitingastofum, veitingatjöldum, húsnæði
 félagasamtaka eða öðrum þeim stöðum þar sem veitingar fara fram, sbr. þó 13.,
                                 15. og 17. gr.
Bannað er að bera með sér áfengi inn á veitingastaði, annað en það sem þangað er
flutt til heimilla veitinga. Á sama hátt er bannað að bera með sér áfengi út af
                                 veitingastað.
 Öðrum en þeim sem hafa til þess leyfi skv. 3. gr. er óheimilt að veita, selja
      eða láta af hendi áfengi til annarra gegn gjaldi eða öðru verðmæti.
 Það varðar mann refsingu samkvæmt lögum þessum láti hann viðgangast ólöglegan
  tilbúning áfengis, ólöglega sölu eða geymslu þess í húsum sínum eða á landi
 sínu. Sama gildir ef skip hans, bátur eða annað flutningstæki er með vitund og
  vilja hans notað til geymslu, flutnings eða sölu ólöglegs áfengis. Með sama
 hætti skal refsa þeim sem hefur áfengi í vörslu sinni sem látið hefur verið af
                      hendi andstætt ákvæðum laga þessara.
   20. gr. Hvers konar auglýsingar á áfengi og einstökum áfengistegundum eru
   bannaðar. Enn fremur er bannað að sýna neyslu eða hvers konar aðra meðferð
    áfengis í auglýsingum eða upplýsingum um annars konar vöru eða þjónustu.
    Með auglýsingu er átt við hvers konar tilkynningar til almennings vegna
markaðssetningar þar sem sýndar eru í máli eða myndum áfengistegundir eða atriði
  tengd áfengisneyslu, svo sem áfengisvöruheiti eða auðkenni, eftirlíkingar af
   áfengisvarningi, spjöld eða annar svipaður búnaður, útstillingar, dreifing
                prentaðs máls og vörusýnishorna og þess háttar.
  Bannið tekur með sama hætti til auglýsinga sem eingöngu fela í sér firmanafn
   og/eða firmamerki áfengisframleiðanda. Þó er framleiðanda sem auk áfengis
 framleiðir aðrar drykkjarvörur heimilt að nota firmanafn eða merki í tengslum
 við auglýsingu þeirra drykkja, enda megi augljóst vera að um óáfenga drykki sé
    að ræða í skilningi laganna og ekki vísað til hinnar áfengu framleiðslu.
                  Undanþegið banni við áfengisauglýsingum er:
   1. Auglýsingar á erlendum tungumálum í erlendum prentritum sem flutt eru til
landsins, nema megintilgangur ritsins eða innflutningsins sé að auglýsa áfengi.
       2. Auðkenni með firmanafni og/eða firmamerki á venjulegum búnaði til
    áfengisveitinga á veitingastað þar sem áfengisveitingar eru heimilaðar.
          3. Auðkenni með firmanafni og/eða firmamerki á flutningatækjum
   áfengisframleiðanda, vöruumbúðum, bréfsefni eða öðru sem beinlínis tengist
                                starfsemi hans.
    21. gr. Hver sá sem sökum ölvunar veldur óspektum, hættu eða hneyksli á
 almannafæri, opinberum samkomum, í bifreiðum eða öðrum farartækjum eða skipum
                    skal sæta ábyrgð samkvæmt lögum þessum.
 22. gr. Ef flugmenn, bifreiðarstjórar, skipstjórar, stýrimenn, bátsformenn eða
 vélstjórar eru undir áhrifum áfengis við flug, akstur, stjórn skips eða vélar
 varðar það missi réttar til að stjórna flugvél, bifreið, skipi, bát eða vél um
 stundarsakir eða fyrir fullt og allt ef miklar sakir eru eða brot er ítrekað.
 Sama gildir þótt annar hafi haft með höndum starf framangreindra manna ef þeir
 áttu sjálfir að annast starfið en vanræktu það sökum ölvunar og verulegt slys
                                 hlaust af því.
 Það varðar refsingu að veita mönnum þeim sem tilgreindir eru í 1. mgr. áfengi
                           þegar þeir eru að störfum.
  23. gr. Leiki vafi á hvort sakborningur skv. 21. og 22. gr. sé undir áhrifum
   áfengis skal bæði lögreglu og sakborningi heimilt að láta skera úr því með
  blóðrannsókn eða öndunarprófi sem læknir eða annar kunnáttumaður framkvæmir.

                 VII. kafli. Leyfissviptingar, refsingar o.fl.
  24. gr. Leyfisveitandi skal afturkalla leyfi sem gefið er út samkvæmt lögum
 þessum ef leyfishafi fullnægir ekki lengur skilyrðum þeirra til að fá útgefið
                                  slíkt leyfi.
 25. gr. Verði handhafi leyfis sem gefið er út samkvæmt lögum þessum uppvís að
 vanrækslu á skyldum sem á honum hvíla eða hann uppfyllir ekki skilyrði sem um
reksturinn gilda skal veita honum skriflega áminningu. Áminningu vegna leyfa sem
       gefin eru út af sveitarstjórn veitir viðkomandi sveitarstjórn eða
  lögreglustjóri, en ríkislögreglustjóri veitir áminningar vegna leyfa er hann
 hefur gefið út. Áminning hefur gildi í tvö ár frá því að hún hefur verið birt
                                  leyfishafa.
Verði leyfishafi uppvís að frekari vanrækslu meðan áminning er enn í gildi skal
 það varða sviptingu leyfis um ákveðinn tíma. Sveitarstjórn ber að svipta leyfi
   telji lögreglustjóri í viðkomandi umdæmi að skilyrði 1. málsl. 2. mgr. séu
 uppfyllt. Ef vanræksla er stórfelld eða ítrekuð skal lengd sviptingar ákveðin
                              með hliðsjón af því.
 26. gr. Misbeiti veitingamaður sem leyfi hefur til áfengisveitinga leyfi sínu
með því að veita áfengi á öðrum tímum eða á annan hátt en honum er heimilt, eða
  aðrar áfengistegundir, svo og með því að selja eða afhenda áfengi án þess að
       neytt sé á staðnum, eða hann brýtur á annan hátt fyrirmæli sem um
       áfengisveitingar gilda varðar það refsingu samkvæmt lögum þessum.
 Brot þjónustumanna og stjórnenda varða einnig refsingu samkvæmt lögum þessum.
27. gr. Brot gegn lögum þessum eða reglum settum samkvæmt þeim varða sektum eða
    fangelsi allt að sex árum. Meðferð ávinnings af brotum á lögum þessum er
  refsiverð eftir því sem segir í 264. gr. almennra hegningarlaga. Tilraun og
  hlutdeild í brotum á lögum þessum eru refsiverðar eftir því sem segir í III.
                         kafla almennra hegningarlaga.
       Við ákvörðun sektar skal hafa hliðsjón af lögbundnu áfengisgjaldi.
 Innflutningur eða framleiðsla áfengis án leyfis varðar fangelsi auk sektar ef
    áfengið hefur verið ætlað til sölu eða veitinga fyrir borgun og brot er
                    margítrekað eða að öðru leyti stórfellt.
Sama gildir ef maður gerir sér að atvinnu ólöglega áfengissölu eða veitingar eða
             slíkt brot er margítrekað eða að öðru leyti stórfellt.
 28. gr. Gera skal upptæk til ríkissjóðs öll áhöld sem með ólögmætum hætti á að
nota eða hafa verið notuð við bruggun eða tilbúning áfengra drykkja eða til þess
  að gera drykkjarhæft það áfengi sem ódrykkjarhæft var. Áfengi sem búið hefur
 verið til eða aftur gert drykkjarhæft með ólögmætum hætti skal og gert upptækt
                                 ásamt ílátum.
  Tæki sem talin eru í 7. gr., sem finnast hjá öðrum en þeim sem hafa til þess
  leyfi, skulu gerð upptæk án tillits til þess hvort þau hafi verið notuð til
                            áfengisgerðar eða ekki.
                           Einnig skal gera upptækt:
                   a. áfengi sem ólöglega er flutt til landsins,
        b. áfengi sem borið er ólöglega inn á veitingastað eða út af honum,
             c. áfengi sem ungmenni yngri en 20 ára hafa undir höndum,
            d. áfengi í vörslu þeirra sem brotlegir gerast skv. 21. gr.

                   VIII. kafli. Úrskurðarnefnd um áfengismál.
  29. gr. Heimilt er að bera ákvarðanir sveitarstjórnar samkvæmt lögum þessum
       undir úrskurðarnefnd um áfengismál sem úrskurðar um ágreininginn.
Nefndin er sjálfstæð í störfum og verður úrskurðum hennar samkvæmt lögum þessum
                      ekki skotið til annarra stjórnvalda.
  30. gr. Dómsmálaráðherra skipar þrjá menn í úrskurðarnefnd um áfengismál til
     fjögurra ára í senn. Skal einn þeirra tilnefndur af Sambandi íslenskra
  sveitarfélaga, einn af ríkislögreglustjóra og einn af félagsmálaráðherra sem
   jafnframt er formaður nefndarinnar. Varamenn skulu tilnefndir á sama hátt.
 31. gr. Mál skv. 1. mgr. 29. gr. skal borið skriflega undir úrskurðarnefnd um
                                  áfengismál.
Þegar nefndarmenn eru ekki sammála ræður meiri hluti niðurstöðu máls. Ef atkvæði
                        eru jöfn ræður atkvæði formanns.
Um meðferð mála hjá úrskurðarnefndinni fer að öðru leyti eftir stjórnsýslulögum.

                             IX. kafli. Gildistaka.
                  32. gr. Lög þessi öðlast gildi 1. júlí 1998

                            Ákvæði til bráðabirgða.
 I. Leyfi til að stunda í atvinnuskyni innflutning, heildsölu, framleiðslu eða
  veitingar áfengis sem veitt voru í gildistíð eldri laga halda gildi sínu. Um
        eftirlit, áminningar og leyfissviptingar fer eftir þessum lögum.
  Sækja skal um smásöluleyfi fyrir þær áfengisútsölur sem starfræktar eru við
    gildistöku laganna til viðkomandi sveitarfélags innan þriggja mánaða frá
                              gildistöku laganna.
                                      II.
                                      III.
   IV. Dómsmálaráðherra skal þegar í stað skipa sex manna nefnd sem hafi það
  verkefni að kanna hvort æskilegt sé að breyta áfengiskaupaaldri hér á landi.
 Nefndin skal gera grein fyrir viðfangsefni sínu með hlutlausum hætti og kanna
                            m.a. eftirfarandi þætti:
       1. Skilgreindir verði kostir og gallar breytinga á áfengiskaupaaldri.
     2. Könnuð verði reynsla annarra þjóða sem breytt hafa áfengiskaupaaldri.
   3. Kannað verði hvernig efla þyrfti forvarna- og eftirlitsstarf til að stuðla
 að jákvæðum áhrifum slíkra breytinga og hvernig standa þyrfti að undirbúningi.
           4. Metin verði áhrif þess til lengri og skemmri tíma að færa
                        áfengiskaupaaldur niður í 18 ár.
   5. Metið verði hvort rétt væri að færa áfengiskaupaaldurinn tímabundið niður
í 18 ár til að kanna reynslu slíkra breytinga eða hvort eingöngu verði miðað við
       að færa aldurinn úr 20 í 18 ár að því er varðar létt vín og bjór.
    6. Meta hvort rétt væri að skoða samhliða slíkri breytingu að færa aldurinn
til ökuleyfis úr 17 í 18 ár og að lækka leyfilegt áfengismagn í blóði 1720 ára
                                við akstur í 0.
     Nefndin verði skipuð eftirtöldum aðilum: einum fulltrúa tilnefndum af
heilbrigðis- og tryggingamálaráðherra, einum tilnefndum af áfengiseftirlitsdeild
 ríkislögreglustjóra, einum tilnefndum af landlæknisembættinu, einum tilnefndum
       af landssamtökunum Heimili og skóli og einum tilnefndum af Félagi
 framhaldsskólanema. Dómsmálaráðherra skipar nefndinni formann án tilnefningar.
  Nefndin skal vinna í samráði við allsherjarnefnd og skal hún reglulega gera
                   allsherjarnefnd grein fyrir störfum sínum.
 Niðurstaða og skýrsla um starf nefndarinnar skal lögð fyrir Alþingi í upphafi
                                  næsta þings.
            Kostnaður við störf nefndarinnar greiðist úr ríkissjóði.

References

   Visible links
   1. http://www.althingi.is/dba-bin/lawformpr.pl?lnr=1998075
   2. http://www.althingi.is/dba-bin/ferill.pl?ltg=122&mnr=478
   3. http://www.althingi.is/altext/122/s/0813.html
   4. file:///altext/stjt/1999.008.html
   5. file://2003017.html
   6. file:///altext/stjt/2004.129.html
   7. file:///altext/stjt/2005.040.html
   8. file://2003017.html#g12
   9. file:///altext/stjt/1999.008.html
  10. file://ekkitil/ekkitil.html?REGL/2005828
  11. file:///altext/stjt/2005.040.html
  12. file:///altext/stjt/2005.040.html
  13. file:///altext/stjt/2005.040.html
  14. file://ekkitil/ekkitil.html?REGL/1999177
  15. file:///altext/stjt/2005.040.html
  16. file:///altext/stjt/2004.129.html
  17. file:///altext/stjt/1999.008.html
  18. file:///altext/stjt/1999.008.html
  19. file:///altext/stjt/1999.008.html
