
   --------------------------------------------------------------------------

                              Lög um Grænlandssjóð

                           1980 nr. 102 31. desember

   --------------------------------------------------------------------------

                           Tóku gildi 2. janúar 1981.
  1. gr. Stofna skal sjóð, er nefnist Grænlandssjóður, til að stuðla að nánari
                     samskiptum Íslendinga og Grænlendinga.
      2. gr. Grænlandssjóður skal veita styrk til kynnisferða, námsdvalar,
    listsýninga, íþróttasýninga og annarra málefna á sviði lista, vísinda og
  tæknimála, er geta stuðlað að eflingu samskipta Grænlendinga og Íslendinga.
 3. gr. Ríkissjóður skal leggja í Grænlandssjóð árin 1981 og 1982 125 milljónir
 kr. hvort ár. Verði breyting á gengi danskrar krónu frá því að lög þessi taka
gildi skal framlag ríkissjóðs til sjóðsins breytast í samræmi við það. Auk þess
 skal sjóðsstjórnin leita eftir framlögum í sjóðinn frá fyrirtækjum, stofnunum,
                        félagssamtökum og einstaklingum.
  4. gr. Seðlabanki Íslands skal annast fjárreiður Grænlandssjóðs og ávaxta fé
   hans. Framlögum og öðrum tekjum sjóðsins má jafnóðum breyta í grænlenskan
                                   gjaldeyri.
 5. gr. Til styrkveitinga skal verja allt að ^9/10 hlutum vaxtatekna sjóðsins.
Eigi skal skerða stofnfé sjóðsins. Gjafir til sjóðsins skulu að jafnaði leggjast
við stofn hans, nema stjórn sjóðsins sé sammála um að verja ákveðnum gjöfum eða
  framlagi til einstaks verkefnis, sem hún telur að sé sérstaklega þörf fyrir.
6. gr. Stjórn sjóðsins skal skipuð 5 mönnum. Alþingi kýs þá hlutfallskosningu í
 sameinuðu Alþingi. Forsætisráðherra skipar formann stjórnarinnar. Kjörtímabil
  stjórnarinnar skal vera til þriggja ára. Stjórn sjóðsins skal vera ólaunuð.
7. gr. Formaður sjóðsstjórnar ákveður hvenær stjórnin kemur saman til fundar, en
                auk þess geta tveir stjórnarmenn krafist fundar.
 Forsætisráðherra setur reglugerð um starfsemi sjóðsins, ef sjóðsstjórnin óskar
                                     þess.

References

   Visible links
   1. http://www.althingi.is/dba-bin/lawformpr.pl?lnr=1980102
