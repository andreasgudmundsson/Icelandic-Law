
   --------------------------------------------------------------------------

                                                                    Hjúkrunarlög

                             1974, nr. 8, 13. mars

   --------------------------------------------------------------------------

                                     1. gr.
           [Rétt til þess að stunda hjúkrun hér á landi og kalla sig
   hjúkrunarfræðing hefur:

           1. sá sem fengið hefur leyfi heilbrigðis- og
           tryggingamálaráðherra, sbr. 2. gr.,
           2. sá sem fengið hefur staðfestingu heilbrigðis- og
           tryggingamálaráðherra á hjúkrunarleyfi í landi sem aðili er að
           samningi um Evrópskt efnahagssvæði.

           Ráðherra skal með reglugerð setja nánari ákvæði um þá sem stunda
   mega hjúkrun hér á landi skv. 2. tölul. 1. mgr.]^1)

   ^1)[2]L. 116/1993, 4. gr.

                                     2. gr.
           [Leyfi skv. 1. tölul. 1. mgr. 1. gr. skal veita þeim sem lokið
   hefur prófi í hjúkrunarfræðum frá Háskóla Íslands og Háskólanum á
   Akureyri.
           Ráðherra getur og veitt hjúkrunarleyfi skv. 1. tölul. 1. mgr. 1.
   gr. þeim sem lokið hefur sambærilegu prófi og um getur í 1. mgr. í landi
   utan hins Evrópska efnahagssvæðis, enda teljist umsækjandi að öðru leyti
   hæfur að dómi hjúkrunarráðs.
           Hjúkrunarráð skal skipað þremur mönnum til fjögurra ára og skal
   einn tilnefndur af heilbrigðis- og tryggingamálaráðuneyti, einn af
   menntamálaráðuneyti og einn af Hjúkrunarfélagi Íslands.
           Útlendingar, sem sækja um leyfisveitingu skv. 2. mgr., skulu hafa
   næga kunnáttu í töluðu og rituðu íslensku máli.]^1)

   ^1)[3]L. 116/1993, 4. gr.

                                     3. gr.
           Enginn má kalla sig sérfræðing í hjúkrun, nema hann hafi fengið
   til þess leyfi ráðherra.
           Ráðherra setur reglugerð^1) um skilyrði til að öðlast
   sérfræðileyfi að fengnum tillögum hjúkrunarráðs. Hjúkrunarfélag Íslands
   skal tilnefna [tvo sérfróða hjúkrunarfræðinga]^2) til þátttöku með ráðinu
   í meðferð einstakra mála, er varða sérgrein þeirra, og fá [þeir]^2) þá
   atkvæðisrétt í ráðinu.
           Hjúkrunarráð skal einnig fjalla um veitingu sérfræðileyfa.

   ^1)[4]Rg. 426/1993, sbr. [5]246/1981.^2)[6]L. 32/1975, 2. gr.

                                     4. gr.
           Ekki má ráða aðra en [hjúkrunarfræðinga]^1) skv. 1. gr. til
   sjálfstæðra hjúkrunarstarfa við sjúkrastofnanir, elliheimili, heilsuvernd
   eða hjúkrun í heimahúsum.

   ^1)[7]L. 32/1975, 2. gr.

                                     5. gr.
           [Hjúkrunarfræðingi]^1) ber að þekkja skyldur sínar, viðhalda
   þekkingu sinni og tileinka sér þær nýjungar, er varða hjúkrun.
           Ráðherra getur sett reglur um viðhaldsmenntun.

   ^1)[8]L. 32/1975, 2. gr.

                                     6. gr.
           [Hjúkrunarfræðingum]^1) er skylt að gæta fyllstu þagmælsku um öll
   einkamál, er [þeir]^1) fá vitneskju um í starfi sínu, nema lög bjóði
   annað, og helst þagnarskyldan, þótt [þeir]^1) láti af starfi.
           Skylda til þess að bera vitni fyrir rétti er takmörkuð í samræmi
   við þetta og ákvæði réttarfarslaga um vitnaskyldu embættis- og
   sýslunarmanna og sérákvæði slíkra laga um lækna.

   ^1)[9]L. 32/1975, 2. gr.

                                     7. gr.
           Ef [hjúkrunarfræðingur]^1) vanrækir skyldur sínar eða brýtur gegn
   heilbrigðislöggjöf landsins að dómi landlæknis, skal landlæknir áminna
   [hann].^1) Komi áminningin ekki að haldi, leggur landlæknir málið fyrir
   ráðherra. Getur þá ráðherra úrskurðað, að hlutaðeigandi skuli sviptur
   hjúkrunarleyfi, en skjóta má hann þeim úrskurði til dómstóla.
           Nú hefur [hjúkrunarfræðingur]^1) verið [sviptur]^1) hjúkrunarleyfi
   skv. 1. mgr., og er þá ráðherra heimilt að veita [honum]^1) leyfið aftur,
   enda liggi fyrir meðmæli landlæknis.
           [Ákvæðum 1. og 2. mgr. skal eftir því sem við á beitt gagnvart
   þeim sem hlotið hafa staðfestingu heilbrigðis- og tryggingamálaráðherra
   skv. 2. tölul. 1. mgr. 1. gr.
           Nú er einstaklingur, sem hér starfar á grundvelli leyfis skv. 2.
   tölul. 1. mgr. 1. gr., sviptur því leyfi og fellur þá niður heimild hans
   til að starfa hér á landi.]^2)

   ^1)[10]L. 32/1975, 2. gr.^2)[11]L. 116/1993, 4. gr.

                                     8. gr.
           ...^1)

   ^1)[12]L. 73/1989, 2. gr.

                                     9. gr.
           Heilbrigðismálaráðherra getur með reglugerð sett nánari ákvæði um
   efni laga þessara.

                                    10. gr.
           Brot gegn lögum þessum og reglugerðum settum samkvæmt þeim varða
   sektum, nema þyngri refsing liggi við að öðrum lögum.
           Með mál út af brotum á löggjöfinni skal fara að hætti opinberra
   mála.
           Sektir samkvæmt löggjöfinni renna í ríkissjóð.

References

   Visible links
   1. http://www.althingi.is/dba-bin/lawformpr.pl?lnr=1974008
   2. file://ekkitil/ekkitil.html?1993116#g4
   3. file://ekkitil/ekkitil.html?1993116#g4
   4. file://ekkitil/ekkitil.html?REGL/1993426
   5. file://ekkitil/ekkitil.html?REGL/1981246
   6. file://ekkitil/ekkitil.html?1975032#g2
   7. file://ekkitil/ekkitil.html?1975032#g2
   8. file://ekkitil/ekkitil.html?1975032#g2
   9. file://ekkitil/ekkitil.html?1975032#g2
  10. file://ekkitil/ekkitil.html?1975032#g2
  11. file://ekkitil/ekkitil.html?1993116#g4
  12. file://ekkitil/ekkitil.html?1989073#g2
