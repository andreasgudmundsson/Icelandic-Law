
   --------------------------------------------------------------------------

                         Lög um Landhelgisgæslu Íslands

                             1967 nr. 25 22. apríl

   --------------------------------------------------------------------------

   1. gr. Landhelgisgæslan er ríkisstofnun með varnarþing í Reykjavík, og er
                                markmið hennar:
   a. Að hafa með höndum almenna löggæslu á hafinu umhverfis Ísland, jafnt innan
                              sem utan landhelgi.
     b. Að veita hjálp við björgun manna úr sjávarháska eða á landi, svo og að
   annast aðkallandi sjúkraflutninga, ýmist á eigin spýtur eða í samvinnu við
   Slysavarnafélag Íslands eða aðra aðila, sem að björgunarstörfum vinna.^1)
     c. Að aðstoða eða bjarga bátum eða skipum, sem kunna að vera strönduð eða
             eiga í erfiðleikum á sjó við Ísland, ef þess er óskað.
   d. Að veita afskekktum stöðum eða byggðarlögum nauðsynlega hjálp eða aðstoð,
 þegar eðlilegar samgöngur bregðast af ófyrirsjáanlegum orsökum, svo sem vegna
             hafíss, snjóalaga, ofviðra eða annarra náttúruhamfara.
      e. Að sjá um sjómælingar og taka þátt í hafrannsóknum, fiskirannsóknum,
botnrannsóknum, svo og öðrum vísindastörfum, eftir því sem ákveðið kann að verða
                                 hverju sinni.
   f. Að tilkynna, fjarlægja eða gera skaðlaus reköld, tundurdufl, sprengjur eða
       aðra hluti, sem sjófarendum eða almenningi getur stafað hætta af.
    g. Að aðstoða við framkvæmd almannavarna, almennrar löggæslu, lækna-, toll-
    og vitaþjónustu, eftir því sem aðstæður leyfa eða ákveðið kann að verða
                                  sérstaklega.
   h. Að tilkynna tafarlaust Skipaskoðun ríkisins, ef vart verður við, að brotin
eru lög um eftirlit með skipum eða brotnar reglugerðir, sem settar eru samkvæmt
        þeim, eða telji hún ástæðu til að ætla, að skip sé ekki haffært.
                          ^1)Rg. 207/1990, sbr. 119/1995.
                                    Stjórn.
      2. gr. Dómsmálaráðherra hefur með höndum yfirstjórn allrar starfsemi
   Landhelgisgæslunnar og gefur út nauðsynlegar reglugerðir eða fyrirmæli um
                      almenna stjórn ýmissa þátta hennar.
   3. gr. [Ráðherra skipar forstjóra til fimm ára í senn til þess að stjórna
Landhelgisgæslunni, svo og til að vera ráðherra til aðstoðar um allt er lýtur að
                              málefnum hennar.]^1)
                             ^1)[2]L. 83/1997, 14. gr.
 4. gr. Forstjóri ræður starfslið Landhelgisgæslunnar, yfirmenn svo og almenna
 starfsmenn, og ákveður starfssvið þeirra í samræmi við þarfir stofnunarinnar,
                        sérþekkingu þeirra og réttindi.
   Dómsmálaráðherra setur nánari fyrirmæli um ráðningu starfsliðs að fengnum
                              tillögum forstjóra.
                                  Starfsmenn.
5. gr. [Skipshafnir varðskipa fara með lögregluvald þegar þær annast eða aðstoða
                               við löggæslu.]^1)
Skipverjar á varðskipum Landhelgisgæslunnar skulu lögskráðir. Þó skal heimilt að
  flytja skipverja milli skipa eða í önnur störf, enda sé lögskráningarstjóra
                          tilkynnt um þær breytingar.
                             ^1)[3]L. 90/1996, 43. gr.
6. gr. Um réttindi starfsmanna til ákveðinna starfa fer að lögum og reglugerðum,
sem um þau efni fjalla, svo sem atvinnuréttindi skipherra, stýrimanna, vélstjóra
                                 og flugstjóra.
 7. gr. Starfsmenn Landhelgisgæslunnar mega hvorki gera verkfall né taka þátt í
                               verkfallsboðunum.
 8. gr. Við störf sín skulu starfsmennirnir bera einkennisbúninga eftir reglum,
                          sem dómsmálaráðherra setur.
                                 Laun og kjör.
    9. gr. Laun og kjör þeirra starfsmanna Landhelgisgæslunnar, sem vinna að
    staðaldri í landi, skulu vera samkvæmt lögum um kjarasamninga opinberra
         starfsmanna eða stéttarfélagssamningum viðkomandi starfsmanna.
10. gr. Laun og kjör þeirra starfsmanna, sem vinna að staðaldri við störf á sjó
 eða í lofti, skulu vera í samræmi við kjarasamninga viðkomandi stéttarfélaga,
  eftir því sem við á, eða eftir sérstökum samningum stéttarfélaga við stjórn
                              Landhelgisgæslunnar.
11. gr. Ef starfsmenn vinna ýmist í landi, á sjó eða í lofti, skulu laun þeirra
 ákveðast eftir aðalstarfi þeirra, en önnur kjör samkvæmt því starfi, sem þeir
                              sinna hverju sinni.
12. gr. [Nú fær skip eða loftfar Landhelgisgæslunnar laun fyrir björgun verðmæta
   og fer þá um ráðstöfun björgunarlauna eftir ákvæðum laga, þó svo að hlutur
  áhafnar skiptist að réttri tiltölu miðað við föst mánaðarlaun hvers og eins.
   Hlutur Landhelgisgæslunnar af björgunarlaunum rennur í Landhelgissjóð.]^1)
                             ^1)[4]L. 76/1986, 1. gr.
13. gr. Um tryggingar starfsmanna skal fara eftir lögum um almannatryggingar og
  viðkomandi kjarasamningum. Forstjóra skal heimilt að tryggja sérstaklega þá
               starfsmenn, sem mjög áhættusöm verk eiga að vinna.
  14. gr. Sérhver starfsmaður skal ganga undir læknisskoðun hjá trúnaðarlækni
         Landhelgisgæslunnar einu sinni á ári, eða oftar ef þörf þykir.
                     Varðskip, gæsluflugvélar og útbúnaður.
 15. gr. Landhelgisgæslan gerir út varðskip, gæsluflugvélar og önnur farartæki,
 sem nauðsynleg kunna að vera vegna gæslu landhelginnar eða annarra þarfa, sbr.
      1. gr., og geta tækin annaðhvort verið eign Landhelgissjóðs, annarra
                       ríkisstofnana, eða tekin á leigu.
  [Við smíði varðskips er eigi skylt að láta fara fram útboð og er heimilt að
  leita tilboða frá einum eða fleiri aðilum. Sama gildir um viðhald varðskips
                 þegar sérstakir öryggishagsmunir krefjast.]^1)
                             ^1)[5]L. 142/1998, 1. gr.
 16. gr. Skip og flugvélar Landhelgisgæslunnar skulu auðkennd með skjaldarmerki
Íslands á áberandi stað. Varðskipin skulu einkennd nafni, en gæsluflugvélar með
skrásetningareinkennum. Forstjóri ákveður í samráði við dómsmálaráðherra lit og
           önnur einkenni. Ekki skulu þau bera sérstakt heimilisfang.
                           Landhelgissjóður Íslands.
  17. gr. Í sjóð, er nefnist Landhelgissjóður Íslands, skal renna sektarfé og
andvirði upptækra verðmæta vegna brota gegn fiskveiðilöggjöfinni, og enn fremur
              björgunarlaun, svo sem segir í 12. gr. laga þessara.
     18. gr. Sjóðnum skal varið til að koma upp strandgæsluskipum eða öðrum
  varanlegum tækjum til þarfa Landhelgisgæslunnar. Þó getur fjárveitingavaldið
     ákveðið, að hluta af árlegum tekjum og vöxtum sjóðsins megi verja til
                     rekstursútgjalda Landhelgisgæslunnar.
 19. gr. Dómsmálaráðherra hefur á hendi stjórn sjóðsins. Skal ávaxta fé hans í
     Landsbankanum. Reikningur hans skal birtur árlega með öðrum reikningum
                                 ríkisstofnana.

References

   Visible links
   1. http://www.althingi.is/dba-bin/lawformpr.pl?lnr=1967025
   2. file:///altext/stjt/1997.083.html
   3. file://1996090.html#g43
   4. file:///altext/stjtnr.html#1986076?g1
   5. file:///altext/stjt/1998.142.html
