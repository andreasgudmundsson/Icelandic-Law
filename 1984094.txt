
   --------------------------------------------------------------------------

                                                             Lög um kvikmyndamál

                              1984 nr. 94 30. maí

   --------------------------------------------------------------------------

                                     1. gr.
                      Kvikmyndasjóður Íslands starfar undir sérstakri stjórn.
                                Menntamálaráðuneytið fer með yfirstjórn hans.

                                     2. gr.
                                      Verkefni Kvikmyndasjóðs eru m.a. þessi:

   1.
           Úthlutun styrkja og lána til íslenskrar kvikmyndagerðar, óháð því
           hvaða tækni er notuð við myndgerðina. Með íslenskri kvikmyndagerð
           er átt við verkefni þar sem íslenskir aðilar hafa forræði.
   2.
           Aðgerðir til að efla kvikmyndamenningu á Íslandi.
   3.
           Öflun og útgáfa upplýsinga um íslenskar kvikmyndir.
   4.
           Kynning á íslenskum kvikmyndum erlendis í samvinnu við íslenska
           kvikmyndaframleiðendur á kvikmyndahátíðum og öðrum vettvangi.
   5.
           Rekstur Kvikmyndasafns Íslands.

                                     3. gr.
        Menntamálaráðherra skipar sjóðnum fimm manna stjórn til þriggja ára í
       senn. Skal formaður skipaður án tilnefningar, en hinir fjórir samkvæmt
       tilnefningum eftirtalinna aðila: Félags kvikmyndagerðarmanna, Sambands
    íslenskra kvikmyndaframleiðenda, Félags kvikmyndahúsaeigenda og Bandalags
                                                        íslenskra listamanna.
                    Þegar fjallað er um málefni Kvikmyndasafns skulu auk þess
   stjórnarmenn tilnefndir af Þjóðminjasafni Íslands og Námsgagnastofnun taka
                                                      þátt í stjórnarstörfum.

                                     4. gr.
           [Ráðherra skipar framkvæmdastjóra sjóðsins til fimm ára í senn, að
                  fengnum tillögum sjóðstjórnar. Framkvæmdastjóri ræður annað
                                                              starfsfólk.]^1)

   ^1)[2]L. 83/1997, 111. gr.

                                     5. gr.
        Tekjur Kvikmyndasjóðs eru:

   1.
           [Árlegt framlag úr ríkissjóði eftir því sem ákveðið er í
           fjárlögum.]^1)
   2.
           Vaxtatekjur.
   3.
           Aðrar tekjur.

        Kvikmyndasjóður Íslands tekur við tekjum og eignum Kvikmyndasjóðs
   samkvæmt [3]lögum nr. 14/1978.

   ^1)[4]L. 144/1995, 2. gr.

                                     6. gr.
        Úthlutun úr Kvikmyndasjóði annast þriggja manna nefnd, kosin af
   stjórn sjóðsins, og mega nefndarmenn ekki eiga hagsmuna að gæta við
   úthlutunina. Nefndarmenn skulu kosnir árlega og nánari reglur settar um
   kosningu þeirra og starfssvið í reglugerð.

                                     7. gr.
        Kvikmyndasafn Íslands starfar innan vébanda Kvikmyndasjóðs, en um
   starfsemi þess skal sett sérstök reglugerð þar sem nánar skal kveðið á um
   verksvið safnsins og starfsemi.
        Framkvæmdastjóri Kvikmyndasjóðs skal jafnframt vera forstöðumaður
   safnsins en fela skal a.m.k. einum af starfsliði sjóðsins að sinna
   sérstaklega málefnum safnsins.

                                     8. gr.
        Kvikmyndasafn skal safna íslenskum kvikmyndum og kvikmyndum um
   íslenskt efni, gömlum og nýjum, hverju nafni sem nefnast, og varðveita
   þær. Jafnframt aflar safnið sér eintaka (eftirgerða) af erlendum
   kvikmyndum sem hafa listrænt og kvikmyndasögulegt gildi.
        Heimilt er að koma á skylduskilum kvikmynda samkvæmt nánari ákvæðum í
   reglugerð þar sem m.a. skal kveðið á um greiðslu kostnaðar við
   skylduskilin.

                                     9. gr.
        Kvikmyndasafn fær fé til starfsemi sinnar samkvæmt sérgreindri
   fjárveitingu í fjárlögum hverju sinni. Safninu er einnig heimilt að afla
   fjár með kvikmyndasýningum og útgáfustarfsemi eða öðrum viðlíka hætti.
        Einnig er heimilt að veita fé til starfsemi safnsins úr
   Kvikmyndasjóði samkvæmt ákvörðun sjóðsstjórnar.

                                    10. gr.
        Menntamálaráðherra setur reglugerðir^1) samkvæmt lögum þessum, að
   fengnum tillögum stjórnar Kvikmyndasjóðs.

   ^1)Rg. 460/1993.

                                    11. gr.
        Lög þessi öðlast þegar gildi ...
        Lög þessi skulu endurskoðuð eigi síðar en að tveimur árum liðnum frá
   gildistöku þeirra.

                            Ákvæði til bráðabirgða.
        Menntamálaráðherra er heimilt að setja reglur um kvikmyndastörf
   erlendra aðila á Íslandi að undangenginni ítarlegri athugun.

References

   Visible links
   1. http://www.althingi.is/dba-bin/lawformpr.pl?lnr=1984094
   2. file:///altext/stjt/1997.083.html
   3. file:///altext/stjtnr.html#1978014
   4. file:///altext/stjt/1995.144.html
