
   --------------------------------------------------------------------------

                    [Lög um olíugjald og kílómetragjald]^1)

                              2004 nr. 87 9. júní

   --------------------------------------------------------------------------

                              ^1)L. 169/2006, 14. gr.
                 Ferill málsins á Alþingi.   Frumvarp til laga.

  Tóku gildi 1. júlí 2005. Breytt með l. 70/2005 (tóku gildi 1. júlí 2005), l.
126/2005 (tóku gildi 30. des. 2005), l. 136/2005 (tóku gildi 30. des. 2005), l.
 81/2006 (tóku gildi 30. júní 2006), l. 169/2006 (tóku gildi 30. des. 2006), l.
162/2007 (tóku gildi 1. jan. 2008), [1]l. 88/2008 (tóku gildi 1. jan. 2009 nema
   brbákv. VII sem tók gildi 21. júní 2008), l. 137/2008 (tóku gildi 12. des.
  2008), l. 60/2009 (tóku gildi 30. maí 2009), l. 70/2009 (tóku gildi 30. júní
2009 nema 1.3. gr., 12.26. gr. og brbákv. V og VI sem tóku gildi 1. júlí 2009,
 4. gr. sem tók gildi 1. sept. 2009 og brbákv. IV sem tók gildi 16. júní 2009;
komu til framkvæmda skv. fyrirmælum í 29. gr., sbr. og l. 97/2009 (tóku gildi 3.
 sept. 2009)), l. 130/2009 (tóku gildi 30. des. 2009 nema 7.9. gr. og 13.42.
   gr. sem tóku gildi 1. jan. 2010) og l. 136/2009 (tóku gildi 1. jan. 2010).

          I. kafli. Vörugjald af olíu, gjaldskylda og fjárhæð gjalds.
  1. gr. Greiða skal í ríkissjóð vörugjald af gas- og dísilolíu sem flokkast í
tollskrárnúmer 2710.1930 og nothæf er sem eldsneyti á ökutæki. Í lögum þessum er
                       vörugjald á olíu nefnt olíugjald.
   Gjaldskylda skv. 1. mgr. nær einnig til olíu í öðrum tollskrárnúmerum sem
    blönduð hefur verið gjaldskyldri olíu, enda séu blöndurnar nothæfar sem
                              eldsneyti á ökutæki.
       Fjárhæð olíugjalds skal vera [52,77 kr.]^1) á hvern lítra af olíu.
                              ^1)L. 130/2009, 1. gr.
2. gr. Tollstjóri annast álagningu og innheimtu olíugjalds af gjaldskyldri olíu
   sem aðrir en þeir sem skráðir hafa verið skv. 3. gr. flytja til landsins.
Ríkisskattstjóri annast álagningu olíugjalds á þá sem skráningarskyldir eru skv.
        3. gr. vegna sölu þeirra og eigin nota á gjaldskyldri olíu. ^1)
                             ^1)L. 136/2009, 104. gr.
                              Gjaldskyldir aðilar.
             3. gr. Gjaldskyldir aðilar samkvæmt lögum þessum eru:
     1. þeir sem framleiða eða stunda aðvinnslu olíu sem gjaldskyld er skv. 1.
                                      gr.,
   2. þeir sem flytja inn, til endursölu eða eigin nota, olíu sem gjaldskyld er
                                  skv. 1. gr.,
                 3. þeir sem kaupa olíu innan lands til endursölu.
 Ríkisskattstjóri heldur skrá yfir gjaldskylda aðila skv. 1. mgr. Gjaldskyldir
  aðilar skv. 1. mgr., aðrir en þeir sem einvörðungu flytja inn olíu til eigin
 nota, skulu ótilkvaddir senda ríkisskattstjóra tilkynningu um starfsemi sína.
        Þeir sem hefja gjaldskylda starfsemi skulu senda tilkynningu til
                   ríkisskattstjóra áður en starfsemin hefst.
      Í tilkynningu skv. 2. mgr. skal tilgreina nafn, heimili og kennitölu
  rekstraraðila, firmanafn og tegund framleiðslu eða innflutnings. Enn fremur
 skulu þeir sem flytja inn olíu til endursölu greina frá birgðageymslum, þ.m.t.
   sölustöðum, staðsetningu þeirra og stærð. Verði breytingar á gjaldskyldri
    starfsemi, þ.m.t. varðandi birgðageymslur, ber að tilkynna þær án tafar.
 Ríkisskattstjóri rannsakar tilkynningar og getur hafnað skráningu ef skilyrðum
       þessarar greinar eða annarra ákvæða laga þessara er ekki fullnægt.
Hafni ríkisskattstjóri skráningu, sbr. 4. mgr., ber viðkomandi að standa skil á
olíugjaldi við tollafgreiðslu ef um innflutning er að ræða eða við afhendingu ef
               um innlenda framleiðslu eða aðvinnslu er að ræða.
                         Undanþágur og endurgreiðslur.
  4. gr. [Gjaldskyldum aðilum skv. 3. gr. er heimilt að selja eða afhenda olíu
        skv. 1. gr. án innheimtu olíugjalds í eftirtöldum tilvikum:]^1)
          1. [til nota á varðskip, kaupskip og önnur skip sem notuð eru í
              atvinnurekstri og skráð eru 6 metrar eða lengri],^1)
           [2. til nota á önnur skip og báta en greinir í 1. tölul.],^1)
              [3. ]^1) til húshitunar og hitunar almenningssundlauga,
                    [4. ]^1) til nota í iðnaði og á vinnuvélar,
                       [5. ]^1) til nota á dráttarvélar ,^2)
                         [6. ]^1) til raforkuframleiðslu,
     [7. ]^1) [til nota á ökutæki sem ætluð eru til sérstakra nota og eru með
varanlegum áföstum búnaði til þeirra nota og brenna að meginhluta til dísilolíu
 í kyrrstöðu, t.d. kranabifreiðar, vörubifreiðar með krana yfir 25 tonnmetrum,
borkranabifreiðar, steypuhræribifreiðar, götuhreinsibifreiðar, holræsabifreiðar,
                borholumælingabifreiðar og úðunarbifreiðar],^2)
     [8. ]^1) [til nota á beltabifreiðar og námuökutæki sem eingöngu eru notuð
                    utan vega eða á lokuðum vinnusvæðum],^2)
   [[9. ]^1) til nota á bifreiðir í eigu björgunarsveita. Með björgunarsveit er
     átt við sjálfboðaliðasamtök sem hafa björgun mannslífa og verðmæta að
                               aðalmarkmiði.]^3)
[Skilyrði sölu eða afhendingar olíu án innheimtu olíugjalds skv. 2.9. tölul. 1.
mgr. er að í olíuna hafi verið bætt litar- og merkiefnum, sbr. 5. gr.]^1) Litaða
  olíu má ekki nota sem eldsneyti í öðrum tilvikum en lýst er í 1. mgr. Litar-
        og/eða merkiefni má hvorki fjarlægja að öllu leyti né að hluta.
  [Óheimilt er að nota litaða olíu á skráningarskyld ökutæki, sbr. [2]63. gr.
umferðarlaga, nr. 50/1987, önnur en dráttarvélar skv. [5. tölul.]^4) 1. mgr. og
               ökutæki skv. [7., 8. og 9. tölul.]^4) 1. mgr.]^2)
[Eigendum ökutækja skv. [7. tölul.]^4) 1. mgr. er heimilt að skrá umrædd ökutæki
   hjá Umferðarstofu sem ökutæki til sérstakra nota og öðlast þar með rétt á
 gjaldfrjálsri litaðri olíu samhliða því að þeir greiði sérstakt kílómetragjald
 skv. 6. mgr. 13. gr. Ökutæki skv. [8. og 9. tölul.]^4) 1. mgr. og ökutæki sem
    skráð hafa verið til sérstakra nota skal auðkenna með sérstökum hætti í
                               ökutækjaskrá.]^2)
     [Fjármálaráðherra er heimilt að kveða á um skilyrði fyrir undanþágu í
reglugerð,^5) þ.m.t. hvaða ökutæki falla undir [7., 8. og 9. tölul.]^4) 1. mgr.
  og um fyrirkomulag skráningar ökutækja skv. [7. og 8. tölul.]^4) 1. mgr.]^2)
     ^1)L. 169/2006, 1. gr. ^2)L. 136/2005, 1. gr. ^3)L. 81/2006, 1. gr. ^4)L.
162/2007, 2. gr. ^5)Rg. 274/2006, sbr. 415/2007, 338/2008, 152/2009 og 848/2009.
5. gr. Þeir sem gjaldskyldir eru skv. 3. gr. og óska eftir að fá heimild til að
bæta litar- og/eða merkiefnum í gas- og dísilolíu vegna sölu eða afhendingar án
gjalds, sbr. 4. gr., skulu senda umsókn til ríkisskattstjóra. Einungis þeim sem
    fengið hafa leyfi hjá ríkisskattstjóra er heimilt að bæta litar- og/eða
   merkiefnum í gas- og dísilolíu samkvæmt lögum þessum. [Fjármálaráðherra er
heimilt að kveða á um í reglugerð hvernig staðið skuli að sölu eða afhendingu á
                            gjaldfrjálsri olíu.]^1)
Aðeins má lita olíu í búnaði sem viðurkenndur hefur verið af Löggildingarstofu.
 Ríkisskattstjóri getur afturkallað eða takmarkað leyfi til litunar á olíu ef í
  ljós kemur að búnaður uppfyllir ekki þau skilyrði sem sett hafa verið, lituð
 olía er seld til annarra nota en tilgreind eru í 1. mgr. 4. gr. eða viðunandi
                        eftirliti verður ekki komið við.
   Fjármálaráðherra skal í reglugerð^2) kveða á um gerð og samsetningu litar-
      og/eða merkiefnis, litunarbúnað og framkvæmd litunar að öðru leyti.
                      ^1)L. 136/2005, 2. gr. ^2)Rg. 283/2005.
 6. gr. Þeim sem hafa einkaleyfi til fólksflutninga skv. 1. mgr. [3]7. gr. laga
 nr. 73/2001, um fólksflutninga, vöruflutninga og efnisflutninga á landi, skulu
    endurgreidd [85%]^1) olíugjalds af olíu vegna rekstrar almenningsvagna í
  áætlunarferðum. Reglur^2) um endurgreiðslu samkvæmt þessari málsgrein skulu
           settar af fjármálaráðherra í samráði við samgönguráðherra.
 Endurgreiða skal olíugjald af olíu sem erlend sendiráð eða sendimenn erlendra
                  ríkja kaupa vegna bifreiða í sinni eigu.^3)
Beiðnir um endurgreiðslu [skv. 1. mgr.]^4) skulu afgreiddar af ríkisskattstjóra
     sem jafnframt tilkynningu til beiðanda skal tilkynna ákvörðun sína til
 innheimtumanns ríkissjóðs til útborgunar hjá honum. [Beiðnir um endurgreiðslu
           skv. 2. mgr. skulu afgreiddar af utanríkisráðuneytinu.]^4)
    ^1)L. 60/2009, 2. gr. ^2)Rg. 395/2005. ^3)Rg. 398/2005. ^4)L. 136/2005, 3.
                                      gr.
                                    Bókhald.
7. gr. Gjaldskyldir aðilar sem stunda framleiðslu eða aðvinnslu, sbr. 1. tölul.
  1. mgr. 3. gr., skulu aðgreina í bókhaldi sínu kaup á olíu sem notuð er til
 framleiðslu eða aðvinnslu gjaldskyldrar olíu, olíu til annarrar framleiðslu og
olíu sem afhent er öðrum. Jafnframt skulu þeir halda bókhald yfir aðfengna olíu,
gjaldskylda sem gjaldfrjálsa, eigin notkun slíkrar olíu og afhendingu hennar. Að
auki skulu þeir halda bókhald yfir aðfengið litar- og/eða merkiefni og notkun á
                                      því.
 Aðrir gjaldskyldir aðilar, sem hlotið hafa skráningu skv. 3. gr., skulu halda
bókhald yfir aðfengna olíu, gjaldskylda sem gjaldfrjálsa, eigin notkun hennar og
   sölu eða afhendingu. Að auki skulu þeir halda bókhald yfir aðfengið litar-
                       og/eða merkiefni og notkun á því.
  Við sölu eða afhendingu olíu skal gefa út sölureikning þar sem eftirfarandi
                             upplýsingar koma fram:
                                  1. útgáfudagur,
                                 2. útgáfustaður,
                  3. afhendingarstaður ef annar en útgáfustaður,
                    4. nafn og kennitala seljanda (birgðasala),
                    5. nafn og kennitala kaupanda (móttakanda),
             6. magn, einingarverð og heildarverð gjaldskyldrar olíu.
 Auk upplýsinganna sem tilgreindar eru í 3. mgr. skal á sölureikningi koma fram
     hvort olíugjald er lagt á og hver fjárhæð olíugjalds er. Um varðveislu
sölureikninga gilda ákvæði bókhaldslaga. Við afhendingu á litaðri olíu til nota
 sem greinir í 1. mgr. 4. gr. skal tilgreina á sölureikningi að um gjaldfrjálsa
                            litaða olíu sé að ræða.
 Við staðgreiðslusölu smásöluverslana og hliðstæðra aðila er ekki skylt að gefa
 út sölureikning, sbr. 1. mgr. [4]21. gr. laga nr. 50/1988, um virðisaukaskatt.
 8. gr. Þeir sem eiga rétt á endurgreiðslu olíugjalds skv. 1. mgr. 6. gr. skulu
 halda í bókhaldi sínu skrá yfir akstur ökutækja. Jafnframt skulu þeir halda í
 bókhaldi sínu reikninga og skrár yfir olíukaup og olíunotkun og annað sem máli
             skiptir fyrir sönnun á réttmæti endurgreiðslunnar.^1)
 Vanræki aðili að skrá akstur eða færa fullnægjandi bókhald skv. 1. mgr. fellur
 niður réttur til endurgreiðslu fyrir tímabilið þegar bókhald eða skráning var
                               ekki fullnægjandi.
                                 ^1)Rg. 395/2005.
                             Uppgjör og innheimta.
9. gr. Gjaldskyldir aðilar, sem hlotið hafa skráningu skv. 3. gr., skulu greiða
 olíugjald af gjaldskyldri olíu fyrir hvert uppgjörstímabil miðað við sölu eða
afhendingu og eigin notkun. Þeir sem flytja inn gjaldskylda olíu til eigin nota
                   skulu greiða olíugjald við tollafgreiðslu.
    Við uppgjör olíugjalds má draga frá fjárhæð sem nemur sannanlega töpuðum
   útistandandi kröfum til greiðslu olíugjalds sem áður hefur verið skilað í
                                   ríkissjóð.
           10. gr. Til gjaldskyldrar sölu eða afhendingar telst ekki:
                  1. olía sem afhent er öðrum gjaldskyldum aðila,
                          2. olía sem flutt er úr landi,
       3. olía sem sannanlega hefur farið forgörðum vegna leka, eldsvoða eða
                    rýrnunar af öðrum sambærilegum ástæðum.
11. gr. Uppgjörstímabil olíugjalds er einn mánuður. Gjalddagi er fimmtándi dagur
  annars mánaðar eftir lok uppgjörstímabils. Beri gjalddaga upp á helgidag eða
  almennan frídag færist hann yfir á næsta virka dag á eftir. Eigi síðar en á
  gjalddaga skulu gjaldskyldir aðilar, sem hlotið hafa skráningu skv. 3. gr.,
  ótilkvaddir skila innheimtumanni ríkissjóðs skýrslu, olíugjaldsskýrslu, yfir
magn gjaldskyldrar og gjaldfrjálsrar olíu á uppgjörstímabilinu og standa skil á
      greiðslu olíugjaldsins. Fjármálaráðherra kveður í reglugerð^1) á um
    greiðslustaði, greiðslufyrirkomulag og efni skýrslu, þar á meðal hvernig
              rafrænum skilum á skýrslu og greiðslu skuli háttað.
       Ríkisskattstjóri skal ákvarða olíugjald gjaldskylds aðila á hverju
uppgjörstímabili. Hann skal rannsaka olíugjaldsskýrslur og leiðrétta þær ef þær
 eða einstakir liðir þeirra eru í ósamræmi við lög þessi eða fyrirmæli sem sett
eru samkvæmt þeim. Þá skal ríkisskattstjóri áætla gjald af viðskiptum þeirra sem
 ekki senda skýrslur innan tilskilins frests, senda enga skýrslu eða ef skýrslu
 eða fylgigögnum er ábótavant. Ríkisskattstjóri skal tilkynna innheimtumanni og
      gjaldanda um áætlanir og leiðréttingar sem gerðar hafa verið. Þó er
ríkisskattstjóra heimilt að leiðrétta augljósar reikningsskekkjur án sérstakrar
                          tilkynningar til gjaldanda.
  Sé olíugjaldsskýrsla ekki afhent innan tilskilins frests eða olíugjald ekki
 greitt er ríkisskattstjóra enn fremur heimilt að afturkalla skráningu skv. 3.
                        gr. þar til úr hefur verið bætt.
                                 ^1)Rg. 597/2005.
12. gr. Komi í ljós annmarkar á olíugjaldsskýrslu, fyrir eða eftir ákvörðun skv.
  11. gr., eða telji ríkisskattstjóri frekari skýringa þörf á einhverju atriði
  skal hann skriflega skora á gjaldskyldan aðila að bæta úr því innan ákveðins
 tíma og láta í té skriflegar skýringar og þau gögn sem ríkisskattstjóri telur
  þörf á. Fái ríkisskattstjóri fullnægjandi skýringar og gögn innan tilskilins
 frests ákvarðar hann eða endurákvarðar olíugjald samkvæmt olíugjaldsskýrslu og
         að fengnum skýringum og gögnum. Ef eigi er bætt úr annmörkum á
olíugjaldsskýrslu, svar aðila berst ekki innan tilskilins frests, skýringar hans
       eru ófullnægjandi eða eigi eru send þau gögn sem óskað er eftir er
               ríkisskattstjóra heimilt að áætla olíugjald aðila.
Við ákvörðun eða endurákvörðun skv. 1. mgr. skal ríkisskattstjóri tilkynna aðila
 skriflega um fyrirhugaðar breytingar og af hvaða ástæðum þær eru gerðar til að
   aðili geti tjáð sig skriflega um efni máls og lagt fram viðbótargögn. Við
  endurákvörðun skal ríkisskattstjóri þó veita aðila a.m.k. 15 daga frest frá
             póstlagningu tilkynningar um fyrirhugaðar breytingar.
Ríkisskattstjóri skal að jafnaði innan tveggja mánaða frá lokum þess frests sem
   hann hefur veitt aðila til að tjá sig um fyrirhugaðar breytingar kveða upp
    rökstuddan úrskurð um endurákvörðunina og tilkynna hann í ábyrgðarbréfi.

           II. kafli. Kílómetragjald [og sérstakt kílómetragjald].^1)
                              ^1)L. 136/2005, 9. gr.
            13. gr. Kílómetragjald [og sérstakt kílómetragjald].^1)
              Greiða skal kílómetragjald af eftirtöldum ökutækjum:
      1. bifreiðum sem skráðar eru hér á landi sem eru 10.000 kg eða meira að
 leyfðri heildarþyngd, þó ekki af bifreiðum sem ætlaðar eru til fólksflutninga,
        [eða af ökutækjum skv. [8. og 9. tölul.]^2) 1. mgr. 4. gr.],^1)
     2. eftirvögnum sem skráðir eru hér á landi og eru 10.000 kg eða meira að
                             leyfðri heildarþyngd,
   3. bifreiðum og eftirvögnum, sbr. 1. og 2. tölul., sem skráð eru erlendis og
 flutt hingað til lands. Tollstjóri skal við komu og brottför ökutækis lesa af
  ökumæli þess og ákvarða kílómetragjald í samræmi við ekinn kílómetrafjölda.
         [Greiða skal sérstakt kílómetragjald af eftirtöldum ökutækjum:
    1. bifreiðum sem skráðar eru hér á landi, eru 5.000 kg eða meira að leyfðri
 heildarþyngd og skráðar eru í ökutækjaskrá sem ökutæki til sérstakra nota skv.
                         [7. tölul.]^2) 1. mgr. 4. gr.,
   2. eftirvögnum sem skráðir eru hér á landi, eru 5.000 kg eða meira að leyfðri
  heildarþyngd og dregnir eru af dráttarvélum. Skrá ber umrædda eftirvagna sem
   dregnir eru af dráttarvélum hjá Umferðarstofu. Undanþegnir gjaldskyldu eru
eftirvagnar sem taldir eru upp í 3. málsl. 1. mgr. [5]63. gr. umferðarlaga, nr.
                      50/1987, með síðari breytingum.]^1)
     Gjaldskylda samkvæmt þessu ákvæði hvílir á skráðum eiganda ökutækis á
    álestrardegi eða afskráningardegi hafi ökutæki verið afskráð. Hafi orðið
eigendaskipti á ökutæki án þess að það hafi verið tilkynnt til skráningar hvílir
gjaldskyldan jafnframt á nýjum eiganda. Ef annar aðili en skráður eigandi hefur
  umráðarétt yfir skráningarskyldu ökutæki ber hann óskipta ábyrgð með skráðum
eiganda á greiðslu kílómetragjalds [og sérstaks kílómetragjalds].^1) Skylda til
 greiðslu kílómetragjalds [og sérstaks kílómetragjalds]^1) af ökutæki sem skráð
                    er erlendis hvílir á innflytjanda þess.
   [Kílómetragjald af gjaldskyldum bifreiðum skv. 1. tölul. 1. mgr., sbr. 3.
                        tölul., skal vera sem hér segir:

Leyfð heildar-         Kíló-             Leyfð heildar-        Kíló-
þyngd öku-             metra-            þyngd öku-            metra-
tækis, kg              gjald, kr.        tækis, kg             gjald, kr.

10.00011.000           0,26          21.00122.000           6,20
11.00112.000           0,80          22.00123.000           6,74
12.00113.000           1,34          23.00124.000           7,28
13.00114.000           1,88          24.00125.000           7,82
14.00115.000           2,42          25.00126.000           8,36
15.00116.000           2,96          26.00127.000           8,90
16.00117.000           3,50          27.00128.000           9,44
17.00118.000           4,04          28.00129.000           9,98
18.00119.000           4,58          29.00130.000           10,52
19.00120.000           5,12          30.00131.000           11,06
20.00121.000           5,66          31.000 og yfir          11,60]^3)

   Kílómetragjald af gjaldskyldum eftirvögnum skv. 2. tölul. 1. mgr., sbr. 3.
   tölul., skal vera sama fjárhæð kílómetragjaldsins og kveðið er á um í [4.
                                    mgr.]^1)
 [Sérstakt kílómetragjald af gjaldskyldum bifreiðum skv. 2. mgr. skal vera sem
                                   hér segir:

Leyfð heildar-         Kíló-             Leyfð heildar-        Kíló-
þyngd öku-             metra-            þyngd öku-            metra-
tækis, kg              gjald, kr.        tækis, kg             gjald, kr.

5.0006.000            7,61           18.00119.000           20,08
6.0017.000            8,22           19.00120.000           20,98
7.0018.000            8,86           20.00121.000           21,90
8.0019.000            9,49           21.00122.000           22,81
9.00110.000           10,10          22.00123.000           23,71
10.00111.000          11,00          23.00124.000           24,62
11.00112.000          12,17          24.00125.000           25,54
12.00113.000          13,34          25.00126.000           26,44
13.00114.000          14,50          26.00127.000           27,35
14.00115.000          15,67          27.00128.000           28,26
15.00116.000          16,84          28.00129.000           29,17
16.00117.000          18,00          29.00130.000           30,08
17.00118.000          19,17          30.00131.000           30,98
                                      31.001 og yfir          31,90]^3)

  Upphæð kílómetragjalds [og sérstaks kílómetragjalds]^1) ræðst af gjaldþyngd
  ökutækis. Gjaldþyngd ökutækis skal vera leyfð heildarþyngd þess, sbr. ákvæði
    reglugerðar [nr. 155/2007],^2) um stærð og þyngd ökutækja. [Heildarþyngd
          ökutækis með farmi má ekki vera umfram gjaldþyngd þess.]^4)
      Ökumælar skulu settir í bifreiðar og eftirvagna á kostnað eigenda. Í
   reglugerð^5) skal kveðið á um tegundir og útbúnað mæla, ísetningu þeirra,
álestur, viðgerðir og eftirlit. Ef skylt er að búa ökutæki ökurita til eftirlits
   með aksturs- og hvíldartíma ökumanna samkvæmt reglugerð nr. 136/1995 skal
    ökuritinn notaður sem ökumælir. Nú er ökuriti notaður sem ökumælir og er
         ökumanni þá skylt að hafa skráningarblað (skífu) í ökuritanum.
  Ríkisskattstjóri getur, ef sérstaklega stendur á, veitt undanþágu frá því að
   ökumælisskyld bifreið eða eftirvagn sé útbúin ökumæli, enda fari ákvörðun
kílómetragjalds [og sérstaks kílómetragjalds]^1) fram á annan jafntryggan hátt.
   Kílómetragjald skv. 3. tölul. 1. mgr. [og sérstakt kílómetragjald skv. 6.
        mgr.]^1) skal greiða við brottför bifreiðar eða vagns úr landi.
     ^1)L. 136/2005, 4. gr. ^2)L. 162/2007, 3. gr. ^3)L. 60/2009, 3. gr. ^4)L.
                       169/2006, 2. gr. ^5)Rg. 599/2005.
    [14. gr.]^1) Ákvörðun kílómetragjalds [og sérstaks kílómetragjalds].^2)
Álestrartímabil eru frá 1. desember til 15. desember og frá 1. júní til 15. júní
   ár hvert. Eigandi eða umráðamaður ökutækis sem kílómetragjald [og sérstakt
  kílómetragjald]^2) er greitt af skv. 13. gr. skal án sérstakrar tilkynningar
  koma með ökutæki til álestraraðila á álestrartímabili og láta lesa á og skrá
   stöðu ökumælis. Ríkisskattstjóri ákvarðar að loknu hverju álestrartímabili
kílómetragjald [og sérstakt kílómetragjald]^2) ökutækja, sem færð hafa verið til
  álestrar, vegna aksturs þeirra frá síðasta álestrartímabili þar á undan til
álestrardags. Ríkisskattstjóri skal jafnframt, sé lesið af ökumæli ökutækis utan
 álestrartímabils, ákvarða kílómetragjald [og sérstakt kílómetragjald]^2) vegna
 aksturs frá síðasta álestri til álestrardags. [Ríkisskattstjóra er heimilt við
ákvörðun kílómetragjalds og/eða sérstaks kílómetragjalds að fella gjaldið niður
                          sé það lægra en 200 kr.]^3)
        Gjalddagi kílómetragjalds [og sérstaks kílómetragjalds]^2) fyrir
   álestrartímabilið 1. desember til 15. desember er 1. janúar þar á eftir og
        gjalddagi kílómetragjalds [og sérstaks kílómetragjalds]^2) fyrir
álestrartímabilið 1. júní til 15. júní er 1. júlí þar á eftir. Við eigendaskipti
ökutækis er gjalddagi og álestrardagur sá sami, sbr. 21. gr. Eindagar skattsins
                         eru 15. febrúar og 15. ágúst.
     Ef eigandi eða umráðamaður ökutækis lætur ekki lesa af ökumæli þess á
    álestrartímabili skal ríkisskattstjóri áætla kílómetragjald [og sérstakt
kílómetragjald].^2) Áætlun skal miðast við að ökutækinu hafi verið ekið 8.000 km
 á mánuði nema fyrirliggjandi gögn bendi til þess að akstur kunni að hafa verið
 meiri. Ríkisskattstjóri skal tilkynna innheimtumanni og gjaldanda um áætlanir
  sem gerðar hafa verið. Komi eigandi eða umráðamaður með ökutæki til álestrar
 utan álestrartímabils skal álestur tekinn sem kæra og sendur ríkisskattstjóra
  til ákvörðunar. Komi eigandi eða umráðamaður, sem sætt hefur áætlun á fyrri
 tímabilum, með ökutæki til álestrar á álestrartímabili tímabils sem ekki hefur
verið áætlað fyrir skal álagning miðast við að allur aksturinn hafi átt sér stað
                                     á því.
       ^1)L. 169/2006, 3. gr. ^2)L. 136/2005, 6. gr. ^3)L. 169/2006, 4. gr.
         [15. gr.]^1) Ökumaður ökutækis sem kílómetragjald [og sérstakt
   kílómetragjald]^2) er greitt af skv. 13. gr. skal við lok hvers dags, sem
    ökutæki er ekið, lesa kílómetrastöðu af ökumæli og skrá hana í sérstaka
akstursbók sem ríkisskattstjóri gefur út. Ef annars konar ökumælir en ökuriti er
 notaður skal ökumaður skrá kílómetrastöðu hraðamælis daglega í akstursbókina.
Hins vegar er honum einungis skylt að skrá kílómetrastöðu ökumælis einu sinni í
 viku. Ökumaður skal athuga hvort ökuriti eða ökumælir og hraðamælir hafa talið
 rétt og að kílómetrastöðu beri saman við akstur dagsins. Ef sérstakur ökumælir
  er í eftirvagni skal ökumaður einu sinni í hverri viku, sem eftirvagn hefur
 verið hreyfður, skrá kílómetrastöðu ökumælis eftirvagns og athuga hvort mælir
    hefur talið rétt. Ökumaður skal staðfesta skráningu með nafnritun sinni.
   Eigandi og umráðamaður ökutækis bera ábyrgð á að ökumælir telji rétt og að
 akstur sé skráður í akstursbók við lok hvers dags sem ökutæki er ekið. Eiganda
eða umráðamanni ökutækis ber að varðveita skráningarblöð ökurita og akstursbók í
                           sjö ár frá lokum gjaldárs.
     Nú kemur í ljós við skráningu á kílómetrastöðu ökurita eða ökumælis og
 hraðamælis, eða við skoðun á skráningarblöðum ökurita, að einhver fyrrgreindra
mæla telur rangt eða telur ekki og skal ökumaður þá svo fljótt sem honum er unnt
tilkynna um bilun mælis til Vegagerðarinnar. Jafnframt skal hann, innan tveggja
virkra daga frá því er bilun í mæli kom fram, fara með hann á löggilt verkstæði
   til viðgerðar. Ef taka þarf ökumæli úr ökutæki til viðgerðar skal lesið af
    ökumælinum áður en hann er tekinn úr og annar settur í stað hins bilaða.
   Tilkynna skal þegar í stað til Vegagerðarinnar ef nýr ökumælir er settur í
                   ökutæki. Jafnframt skal lesið af mælinum.
 Nú verður því ekki við komið að setja annan ökumæli í ökutæki og er þá heimilt
      að aka án ökumælis gegn greiðslu daggjalds, enda sé það tilkynnt til
 Vegagerðarinnar á eyðublaði í því formi sem ríkisskattstjóri ákveður. Heimild
skal ekki veitt til lengri tíma en fimm virkra daga í senn. Greiða skal daggjald
fyrir þann tíma sem ekið er án ökumælis og skal gjaldið miðast við a.m.k. 200 km
   akstur fyrir hvern dag sem ekið er án ökumælis. Heimilt skal við ákvörðun
    gjaldsins að miða við raunverulegan akstur verði því komið við samkvæmt
                             fyrirliggjandi gögnum.
                   ^1)L. 169/2006, 3. gr. ^2)L. 136/2005, 7. gr.
 [16. gr.]^1) [Komi í ljós fyrir eða eftir ákvörðun kílómetragjalds og sérstaks
 kílómetragjalds skv. 14. gr. að ökutæki hafi heimildarlaust verið í umferð án
 þess að vera búið ökumæli, ökumælir hafi verið óvirkur eða talið of lítið eða
   telji ríkisskattstjóri af öðrum ástæðum að ökumælir sé ekki nægilega örugg
 heimild um akstur ökutækis skal hann skriflega skora á eiganda eða umráðamann
ökutækis að láta í té skýringar og gögn um aksturinn. Fái ríkisskattstjóri innan
 tiltekins tíma fullnægjandi skýringar og gögn ákvarðar hann eða endurákvarðar
 gjald að þeim skýringum og gögnum virtum, að öðrum kosti skal ríkisskattstjóri
  ákvarða eða endurákvarða gjald skv. 2. mgr. Áður en ríkisskattstjóri hrindir
   endurákvörðun í framkvæmd skal hann skriflega gera eiganda eða umráðamanni
   viðvart um fyrirhugaða endurákvörðun og forsendur hennar. Skal eiganda eða
  umráðamanni veittur a.m.k. 15 daga frestur, frá póstlagningu tilkynningar um
fyrirhugaða endurákvörðun, til að tjá sig skriflega um efni máls og leggja fram
viðbótargögn áður en úrskurður um endurákvörðun er kveðinn upp. Ríkisskattstjóri
       hefur jafnframt heimild, að framangreindri málsmeðferð virtri, til
endurákvörðunar kílómetragjalds og sérstaks kílómetragjalds komi í ljós að aðrar
    forsendur ákvörðunar hafa verið rangar, svo sem að gjaldþyngd hafi verið
    ranglega skráð í álestrarskrá. Ríkisskattstjóra er heimilt að falla frá
             endurákvörðun nemi hún lægri fjárhæð en 5.000 kr.]^2)
  Endurákvörðun vegna vantalins aksturs skal miðast við 2.000 km akstur fyrir
    hverja byrjaða viku sem talið verður að akstur hafi verið vantalinn nema
 fyrirliggjandi gögn bendi til þess að akstur kunni að hafa verið meiri. Verði
talið að akstur á því tímabili sem endurákvörðun nær til hafi að einhverju leyti
  komið fram á kílómetrastöðu ökumælis skal sá akstur koma til frádráttar við
 endurákvörðun. Ríkisskattstjóri skal að jafnaði innan tveggja mánaða frá lokum
þess frests sem hann hefur veitt aðila til að tjá sig um fyrirhugaðar breytingar
      kveða upp rökstuddan úrskurð um endurákvörðunina og tilkynna hann í
                                 ábyrgðarbréfi.
                   ^1)L. 169/2006, 3. gr. ^2)L. 169/2006, 5. gr.

              III. kafli. Kæruheimildir, eftirlit og refsiábyrgð.
                          [17. gr.]^1) Kæruheimildir.
   Ákvörðun ríkisskattstjóra skv. 4. mgr. 3. gr., 6., 11. og [14. gr.]^2) er
    kæranleg til hans innan 30 daga frá því að hún var tilkynnt. Kærufrestur
reiknast frá póstlagningu tilkynningar um gjaldákvörðun. Við ákvörðun olíugjalds
  án sérstakrar tilkynningar til kæranda reiknast kærufrestur þó frá gjalddaga
uppgjörstímabils, sbr. 11. gr. Innsend fullnægjandi skýrsla skal tekin sem kæra
þegar um er að ræða áætlanir skv. 12. gr. Ríkisskattstjóri skal að jafnaði innan
 tveggja mánaða frá lokum kærufrests kveða upp rökstuddan úrskurð um kæruna og
                         tilkynna hann í ábyrgðarbréfi.
      Heimilt er að kæra úrskurð ríkisskattstjóra um kæru skv. 1. mgr. og
 endurákvörðun skv. [12. og 16. gr.]^2) til yfirskattanefndar samkvæmt ákvæðum
                            laga um yfirskattanefnd.
 Heimild til endurákvörðunar samkvæmt lögum þessum nær til síðustu sex ára sem
 næst eru á undan því ári sem endurákvörðun fer fram. Verði skattskyldum aðila
eigi kennt um að áðurnefnd gjöld voru vanálögð, og/eða hafi hann látið í té við
  álagningu eða álestur fullnægjandi upplýsingar og/eða gögn sem byggja mátti
rétta álagningu á, er þó eigi heimilt að ákvarða honum gjald nema vegna síðustu
    tveggja ára sem næst voru á undan því ári sem endurákvörðun fer fram á.
                                      ^2)
                                      ^3)
 Við endurákvörðun oftekinna gjalda samkvæmt lögum þessum skal greiða gjaldanda
   vexti, sem skulu vera jafnháir tveimur þriðju hlutum vaxta sem Seðlabanki
Íslands ákveður og birtir skv. 1. málsl. [6]4. gr. laga nr. 38/2001, um vexti og
      verðtryggingu, frá þeim tíma sem greiðslan átti sér stað og þar til
                            endurgreiðslan fer fram.
Ákvörðun tollstjóra skv. 3. tölul. 1. mgr. 13. gr. er kæranleg til hans innan 30
    daga frá gjalddaga. Að öðru leyti skulu ákvæði þessarar greinar gilda um
ákvarðanir skv. 3. tölul. 1. mgr. 13. gr. eftir því sem við á, þ.m.t. kærur til
                               yfirskattanefndar.
       ^1)L. 169/2006, 3. gr. ^2)L. 169/2006, 6. gr. ^3)L. 136/2005, 10. gr.
                             [18. gr.]^1) Eftirlit.
     Ríkisskattstjóri annast eftirlit með því að ekki sé notuð lituð olía á
   skráningarskyld ökutæki og að skráning þeirra og búnaður sé í samræmi við
 fyrirmæli laga þessara. Jafnframt annast ríkisskattstjóri eftirlit með því að
   gjaldskyld ökutæki, skráning þeirra og búnaður, svo og skráning ökumanna á
akstri, sé í samræmi við fyrirmæli laga þessara, reglur um ökumæla og skráningu
  ökutækisins í ökutækjaskrá. Fjármálaráðherra er heimilt að fela Vegagerðinni
                 framkvæmd [tiltekinna þátta]^2) eftirlitsins.
   Eftirlitsmönnum er heimilt að stöðva ökutæki til að gera þær athuganir sem
  taldar eru nauðsynlegar til að staðreyna hvort lituð olía hafi verið notuð á
  skráningarskylt ökutæki andstætt ákvæði 3. mgr. 4. gr., þar á meðal að skoða
  eldsneytisgeymi og vél ökutækis. Eftirlitsmönnum er heimilt að taka [sýni úr
eldsneytisgeymi ökutækis].^2) [Einnig er eftirlitsmönnum heimilt að taka sýni úr
   birgðageymum, að beiðni ríkisskattstjóra.]^2) Jafnframt er eftirlitsmönnum
      heimilt að stöðva ökutæki og gera þær athuganir á því sem taldar eru
nauðsynlegar til að staðreyna að ökutæki, mælabúnaður þess og skráning ökumanns
 á akstri sé í samræmi við skráningu ökutækisins í álestrarskrá ökumæla. Þá er
 eftirlitsmönnum heimilt að leggja hald á skráningarblöð ökurita og akstursbók.
    [Ökumanni er skylt að stöðva ökutæki óski eftirlitsmaður þess og heimila
eftirlitsmanni að gera nauðsynlegar athuganir til að staðreyna hvort lituð olía
                        hafi verið notuð á ökutækið.]^2)
   [Ríkisskattstjóri hefur eftirlit með gjaldskyldum aðilum, sem hlotið hafa
 skráningu skv. 3. gr., og er heimilt að krefjast þess að fá afhent bókhald og
     bókhaldsgögn, svo og önnur gögn er varða reksturinn. Enn fremur hefur
 ríkisskattstjóri aðgang að starfsstöðvum og birgðastöðvum. Að öðru leyti gilda
       ákvæði laga um virðisaukaskatt eftir því sem þau geta átt við.]^2)
   [Hafi ríkisskattstjóri grun um skattsvik eða að refsiverð brot á lögum um
bókhald hafi verið framin skal hann tilkynna það skattrannsóknarstjóra ríkisins
        sem ákveður um framhald málsins. Þrátt fyrir ákvæði 1. málsl. er
         ríkisskattstjóra heimilt að ljúka máli án þess að vísa því til
  skattrannsóknarstjóra ríkisins enda sé einvörðungu um að ræða brot er varðar
         refsingu skv. 4. eða 5. mgr. 19. gr., sbr. 4. mgr. 20. gr.]^2)
                   ^1)L. 169/2006, 3. gr. ^2)L. 169/2006, 7. gr.
                          [19. gr.]^1) [Refsingar.]^2)
Skýri gjaldskyldur aðili skv. 3. gr. af ásetningi eða stórkostlegu gáleysi rangt
  eða villandi frá einhverju því sem máli skiptir um skyldu sína til greiðslu
olíugjalds skal hann auk ógreidds gjalds greiða sekt sem nemur allt að tífaldri,
 og aldrei lægri en tvöfaldri, þeirri fjárhæð sem dregin var undan eða vanrækt
                                 var að greiða.
Vanræki gjaldskyldur aðili skv. 3. gr. að halda tilskilið bókhald samkvæmt lögum
   þessum eða reglugerðum settum samkvæmt þeim skal hann sæta sektum samkvæmt
                            ákvæðum laga um bókhald.
 Vanræki gjaldskyldur aðili að veita upplýsingar eða láta í té aðstoð, skýrslur
 eða gögn eins og ákveðið er í lögum þessum, eða skýri hann rangt eða villandi
    frá einhverju sem varðar skyldu til greiðslu eða rétt til endurgreiðslu
   olíugjalds, þótt upplýsingarnar hafi hvorki haft áhrif á greiðslu hans né
  viðskiptamanna hans á olíugjaldi, eða brjóti á annan hátt gegn lögum þessum,
 skal hann sæta sektum enda liggi ekki við brotinu þyngri refsing eftir þessum
                             lögum eða öðrum lögum.
   [Sé ökutæki heimildarlaust í umferð án þess að það sé búið ökumæli eða ef
 ökumælir telur ekki eða akstur er ranglega færður eða ekki færður í akstursbók
  eða ef heildarþyngd ökutækis með farmi er umfram gjaldþyngd þess varðar það
                           sektum allt að 100.000 kr.
 Sé lituð olía notuð á skráningarskylt ökutæki, sbr. 3. mgr. 4. gr., varðar það
                      sektum samkvæmt eftirfarandi töflu:

Heildarþyngd ökutækis:                      Fjárhæð sektar:
03.500 kg                                  200.000 kr.
3.50110.000 kg                             500.000 kr.
10.00115.000 kg                            750.000 kr.
15.00120.000 kg                            1.000.000 kr.
20.001 kg og þyngri                         1.250.000 kr.

Sektarfjárhæðina skal lækka hlutfallslega þegar fyrir liggur að ekki hafi verið
   unnt að nota litaða olíu á skráningarskylt ökutæki, sbr. 3. mgr. 4. gr., á
 tveggja ára tímabili, talið frá þeim tíma er brot liggur fyrir. Sektarfjárhæð
   skal að hámarki lækkuð um helming. Við ítrekuð brot er heimilt að tvöfalda
  sektarfjárhæðina. Við sérstakar aðstæður er heimilt að lækka eða fella niður
                            sekt samkvæmt ákvæðinu.
Skráðum eiganda ökutækis verður gerð sekt skv. 4. og 5. mgr. óháð því hvort brot
megi rekja til saknæmrar háttsemi hans. Hafi umráðamaður ökutækis gerst sekur um
brot skv. 4. og 5. mgr. er hann ábyrgur fyrir greiðslu sektarinnar ásamt skráðum
                                  eiganda.]^2)
 Séu brot stórfelld eða ítrekuð gegn lögum þessum má auk sektar beita fangelsi
 allt að tveimur árum. Tilraun og hlutdeild í brotum samkvæmt lögum þessum eru
              refsiverðar skv. III. kafla almennra hegningarlaga.
Gera má lögaðila sekt fyrir brot á lögum þessum óháð því hvort brotið megi rekja
       til saknæms verknaðar fyrirsvarsmanns eða starfsmanns lögaðilans.
                                      ^2)
                   ^1)L. 169/2006, 3. gr. ^2)L. 169/2006, 8. gr.
                             [20. gr. Málsmeðferð.
    Yfirskattanefnd úrskurðar sektir skv. 19. gr. nema máli sé vísað til ^1)
rannsóknar og dómsmeðferðar skv. 2. mgr. Um meðferð mála hjá nefndinni fer eftir
        [7]lögum nr. 30/1992, um yfirskattanefnd, með síðari breytingum.
 Skattrannsóknarstjóri ríkisins kemur fram af hálfu hins opinbera þegar nefndin
        úrskurðar sektir. Úrskurðir nefndarinnar eru fullnaðarúrskurðir.
Skattrannsóknarstjóri ríkisins getur vísað máli til [rannsóknar lögreglu]^1) af
sjálfsdáðum, svo og eftir ósk sökunauts ef hann vill eigi hlíta því að mál verði
                    afgreidd af yfirskattanefnd skv. 1. mgr.
   Þrátt fyrir ákvæði 1. mgr. er skattrannsóknarstjóra ríkisins eða löglærðum
fulltrúa hans heimilt að gefa sökunaut kost á að ljúka refsimeðferð máls með því
að greiða sekt til ríkissjóðs, enda verður brot ekki talið varða þyngri refsingu
      en sekt, og verður máli þá hvorki vísað til opinberrar meðferðar né
    sektarmeðferðar hjá yfirskattanefnd. Aðila skulu veittar upplýsingar um
fyrirhugaða sektarfjárhæð áður en hann fellst á að ljúka máli með þessum hætti.
  Sektarákvörðun samkvæmt ákvæði þessu skal lokið innan sex mánaða frá því að
                      rannsókn skattrannsóknarstjóra lauk.
Þrátt fyrir ákvæði 1. mgr. er ríkisskattstjóra heimilt að ljúka refsimeðferð með
 ákvörðun sektar við brotum er varða refsingu skv. 4. eða 5. mgr. 19. gr. enda
 hafi málinu ekki verið vísað til skattrannsóknarstjóra ríkisins til meðferðar.
     Sé sekt skv. 1. málsl. greidd innan 14 daga frá ákvörðun hennar lækkar
 sektarfjárhæðin um 20 af hundraði. Sektarákvörðun ríkisskattstjóra er kæranleg
    til yfirskattanefndar innan þriggja mánaða frá póstlagningu ákvörðunar.
Ríkisskattstjóri kemur fram af hálfu hins opinbera fyrir nefndinni vegna kæru á
                                 úrskurði hans.
Skattkröfu má hafa uppi í [sakamáli]^1) sem kann að vera höfðað vegna brota gegn
                                 lögum þessum.
             Sektir fyrir brot gegn lögum þessum renna í ríkissjóð.
  Vararefsing fylgir ekki sektarákvörðunum skattyfirvalda. Um innheimtu sekta
   skattyfirvalda gilda sömu reglur og um innheimtu virðisaukaskatts samkvæmt
        [8]lögum nr. 50/1988, um virðisaukaskatt, með síðari breytingum.
        Sök skv. 19. gr. fyrnist á sex árum. Fari fram rannsókn af hálfu
 skattrannsóknarstjóra ríkisins eða ríkislögreglustjóra gegn aðila sem sökunaut
miðast fyrningarfrestur við upphaf rannsóknar enda verði ekki óeðlilegar tafir á
                   rannsókn máls eða ákvörðun refsingar.]^2)
                 ^1)[9]L. 88/2008, 234. gr. ^2)L. 169/2006, 9. gr.
 21. gr. Við aðalskoðun bifreiðar ár hvert skal eigandi hennar eða umráðamaður
    færa sönnur á að greitt hafi verið af henni kílómetragjald [og sérstakt
 kílómetragjald]^1) sem fallið er í eindaga á skoðunardegi. Að öðrum kosti skal
skoðunarmaður neita um skoðun á henni og tilkynna lögreglu um það þegar í stað.
  Eiganda eða umráðamanni bifreiðar er þó ekki skylt að færa sönnur á að hafa
greitt gjaldfallið kílómetragjald [og sérstakt kílómetragjald]^1) fyrr en eftir
                                    eindaga.
Óheimilt er að skrá eigendaskipti að ökutæki nema gjaldfallið kílómetragjald [og
sérstakt kílómetragjald]^1) hafi verið greitt og lesið hafi verið af ökumæli og
   kílómetragjald [og sérstakt kílómetragjald]^1) vegna þess álestrar greitt.
      Hafi gjöld samkvæmt lögum þessum ekki verið greidd á gjalddaga skal
 lögreglustjóri að kröfu innheimtumanns ríkissjóðs stöðva ökutækið hvar sem það
                 fer og taka skráningarmerki þess til geymslu.
   Skráning bifreiðar skal ekki fara fram nema gjaldfallið kílómetragjald [og
          sérstakt kílómetragjald]^1) hafi áður verið greitt af henni.
Óheimilt er að afhenda skráningarmerki sem afhent hafa verið skráningaraðila til
varðveislu nema gjaldfallið kílómetragjald [og sérstakt kílómetragjald]^1) hafi
                               áður verið greitt.
      Ef gjaldskylt ökutæki er flutt tímabundið úr landi skal ekki greiða
kílómetragjald [og sérstakt kílómetragjald]^1) vegna þess aksturs sem sannanlega
       hefur átt sér stað erlendis enda tilkynni eigandi eða umráðamaður
        ríkisskattstjóra um akstur erlendis og framvísi innflutnings- og
 útflutningsskýrslu með staðfestingu tollyfirvalda á kílómetrastöðu ökurita eða
             ökumælis og hraðamælis við útflutning og innflutning.
       Óheimilt er að skipa ökutæki úr landi nema greitt hafi verið álagt
 kílómetragjald [og sérstakt kílómetragjald].^1) [Hið sama á við um sektir skv.
                           4. og 5. mgr. 19. gr.]^2)
[Kílómetragjaldi, sérstöku kílómetragjaldi og sektum skv. 4. og 5. mgr. 19. gr.
                 fylgir lögveðsréttur í viðkomandi ökutæki.]^2)
                  ^1)L. 136/2005, 11. gr. ^2)L. 169/2006, 10. gr.
 22. gr. Séu gjöld samkvæmt lögum þessum ekki greidd á gjalddaga, sbr. 11. gr.,
     eða eftir atvikum á eindaga, sbr. [14. gr.],^1) skal greiða ríkissjóði
 dráttarvexti af því sem ógreitt er, talið frá og með gjalddaga. Um ákvörðun og
       útreikning dráttarvaxta fer eftir lögum um vexti og verðtryggingu.
                              ^1)L. 169/2006, 11. gr.
                           Ýmis ákvæði og gildistaka.
   23. gr. Að því leyti sem ekki er öðruvísi kveðið á um í lögum þessum gilda
 ákvæði laga um virðisaukaskatt. Varðandi álagningu og innheimtu olíugjalds við
                  tollafgreiðslu skulu gilda ákvæði tollalaga.
         Innheimtar tekjur af [olíugjaldi, kílómetragjaldi og sérstöku
     kílómetragjaldi]^1) samkvæmt lögum þessum renna til Vegagerðarinnar að
   frádregnum 0,5% sem renna í ríkissjóð til að standa straum af kostnaði við
                            framkvæmd laga þessara.
Ráðherra er heimilt að kveða nánar á um framkvæmd laga þessara með reglugerð.^2)
     ^1)L. 136/2005, 12. gr. ^2)Rg. 283/2005. Rg. 398/2005. Rg. 599/2005. Rg.
                            627/2005. Rg. 628/2005.
                  24. gr. Lög þessi öðlast gildi 1. júlí 2005.
                                    25. gr.

                            [Ákvæði til bráðabirgða.
I. [Þrátt fyrir ákvæði 3. mgr. 1. gr. laga þessara skal fjárhæð olíugjalds vera
   41 kr. á hvern lítra af olíu frá gildistöku laga þessara til [31. desember
                               2007].^1)]^2)]^3)
        ^1)L. 169/2006, 12. gr. ^2)L. 81/2006, 4. gr. ^3)L. 70/2005, 1. gr.
     [II. Þrátt fyrir ákvæði 6. mgr. 13. gr. laganna skal fjárhæð sérstaks
kílómetragjalds vera sem hér segir frá gildistöku laga þessara til [31. desember
                                   2007]:^1)

Leyfð heildar-         Sérstakt          Leyfð heildar-        Sérstakt
þyngd öku-             kílómetra-        þyngd öku-            kílómetra-
tækis, kg              gjald, kr.        tækis, kg             gjald, kr.

5.0006.000            8,45           18.00119.000           22,31
6.0017.000            9,14           19.00120.000           23,32
7.0018.000            9,84           20.00121.000           24,33
8.0019.000            10,54          21.00122.000           25,34
9.00110.000           11,23          22.00123.000           26,35
10.00111.000          12,22          23.00124.000           27,36
11.00112.000          13,52          24.00125.000           28,37
12.00113.000          14,82          25.00126.000           29,38
13.00114.000          16,11          26.00127.000           30,39
14.00115.000          17,41          27.00128.000           31,40
15.00116.000          18,71          28.00129.000           32,41
16.00117.000          20,00          29.00130.000           33,42
17.00118.000          21,30          30.00131.000           34,43
                                      31.001 og yfir          35,44]^2)

                   ^1)L. 169/2006, 13. gr. ^2)L. 81/2006, 5. gr.
[III. Sé ekki komið með ökutæki til álestrar á fyrsta álestrartímabili 2009, sem
   er frá 1. til 15. júní 2009, sbr. 1. mgr. 14. gr. laganna, skal reikna út
  meðaltal ekinna kílómetra á dag á tímabilinu milli álestra. Þá skal hið nýja
gjald innheimt eftir meðaltalsakstri eftir lok fyrrgreinds álestrartímabils.]^1)
                            ^1)L. 70/2009, brbákv. IV.

References

   Visible links
   1. file://2008088.html
   2. file://1987050.html#g63
   3. file://2001073.html#g7
   4. file://1988050.html#g21
   5. file://1987050.html#g63
   6. file://2001038.html#g4
   7. file://1992030.html
   8. file://1988050.html
   9. file://2008088.html#g234
