
   --------------------------------------------------------------------------

                      Lög um húsgöngu- og fjarsölusamninga

                              2000 nr. 46 16. maí

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 1. júní 2000. EES-samningurinn: XIX. viðauki tilskipun 85/577/EBE og
 97/7/EB. Breytt með [1]l. 62/2005 (tóku gildi 1. júlí 2005), l. 50/2006 (tóku
         gildi 1. júlí 2006) og l. 34/2007 (tóku gildi 30. mars 2007).

                    I. kafli. Gildissvið og skilgreiningar.
                               1. gr. Gildissvið.
Lög þessi eiga við um samninga um sölu eða leigu á vöru og þjónustu til neytenda
  þegar seljandi hefur atvinnu af því að selja eða veita þjónustu með fjarsölu
(fjarsölusamninga) eða húsgöngusölu (húsgöngusölusamninga), sbr. þó ákvæði 3. og
            4. gr. um samninga sem eru undanþegnir ákvæðum laganna.
  Neytandi getur ekki afsalað sér réttindum sem honum eru veitt samkvæmt lögum
                                    þessum.
                             2. gr. Skilgreiningar.

   1. Neytandi er í lögum þessum einstaklingur sem er kaupandi í viðskiptum sem
         lög þessi taka til í tilgangi sem er óviðkomandi starfi hans.
    2. Seljandi er einstaklingur eða lögaðili sem vegna hlutaðeigandi viðskipta
kemur fram í atvinnuskyni og gerir samninga við neytendur, svo og hver sá sem í
           atvinnuskyni kemur fram í umboði eða fyrir hönd seljanda.
     3. Húsgöngusala er sala á vöru og þjónustu sem seljandi skipuleggur utan
fastrar starfsstöðvar sinnar, svo sem á heimili neytanda eða vinnustað hans, og
   neytandi hefur hvorki óskað eftir né var kunnugt um að afhending vöru eða
þjónustu væri hluti af sölu- eða þjónustustarfsemi seljanda, svo og annars konar
                                  farandsala.
   4. Húsgöngusölusamningur er samningur seljanda og neytanda um kaup á vöru og
                    þjónustu sem gerður er við húsgöngusölu.
    5. Fjarskiptaaðferð er sérhver aðferð sem er nothæf til þess að stofna til
          samnings milli neytanda og seljanda án þess að þeir hittist.
    6. Fjarsala er skipulögð sala á vöru og þjónustu þar sem notuð er ein, eða
                  fleiri, fjarskiptaaðferð við gerð samnings.
     7. Fjarsölusamningur er samningur seljanda og neytanda um kaup á vöru eða
                  þjónustu sem gerður er með fjarskiptaaðferð.
       8. Símasala er fjarsala þar sem neytandi gerir samning eða kauptilboð
(pöntun) með samtali í síma eftir að hann hefur fengið upphringingu frá seljanda
                       sem býður fram vöru eða þjónustu.
                               3. gr. Undanþágur.
                       Ákvæði þessara laga taka ekki til:
   1. Samninga um smíði, byggingu eða önnur réttindi í sambandi við fasteignir.
                        Lögin taka þó til leigusamninga.
          2. Samninga um kaup á verðbréfum, vátryggingum eða annars konar
                               fjármálaþjónustu.
              3. Samninga um hlutdeild í afnotarétti orlofshúsnæðis.
                              4. Sölu úr sjálfsölum.
                     5. Samninga um notkun á almenningssímum.
   6. Uppboða á nýjum og notuðum lausafjármunum, enda séu slík uppboð opinber og
          verulegur hluti uppboðsþátttakenda staddur á uppboðsstaðnum.
                   4. gr. Frekari undanþágur um húsgöngusölu.
    Ákvæði laganna eiga ekki heldur við um eftirtalda húsgöngusölusamninga:
      1. Samninga sem eru að verðmæti 4.000 kr. eða minna, en þó aldrei hærri
fjárhæð en sem nemur 60 evrum miðað við opinbert viðmiðunargengi eins og það er
                              skráð hverju sinni.
    2. Samninga þar sem ráðgert er framhald á sambandi neytanda og umboðsmanns
 seljanda með tilliti til yfirstandandi viðskipta eða annarra viðskipta síðar.
   3. Samninga um reglubundna afhendingu matvöru, drykkjarvöru eða annarrar vöru
                         sem ætluð er til heimilisnota.
 Þrátt fyrir ákvæði 1. tölul. 3. gr. eiga ákvæði um húsgöngusölusamninga við um
        samninga um að látin skuli í té vara og hún felld að fasteignum.

                     II. kafli. Upplýsingaskylda seljanda.
                5. gr. Skylda seljanda til að veita upplýsingar.
    Neytandi á rétt á eftirfarandi upplýsingum innan hæfilegs frests áður en
                 samningur, sem lög þessi taka til, er gerður:
                         1. Nafn og heimilisfang seljanda.
       2. Helstu eiginleikar vöru eða þjónustu sem samningurinn fjallar um.
        3. Verð vöru eða þjónustu, þar með talin öll opinber gjöld, svo og
                      afhendingarkostnaður, ef það á við.
          4. Fyrirkomulag á greiðslum, afhendingu og hvenær hún fer fram.
            5. Réttur til að falla frá samningi, sbr. þó ákvæði 10. gr.
    6. Kostnaður við að nota fjarskiptaaðferð þar sem hann er reiknaður á annan
                            hátt en sem grunngjald.
                   7. Gildistími tilboðsins og tilboðsverðsins.
                        8. Lágmarksgildistími samningsins.
Upplýsingar sem getið er um í 1. mgr. skulu vera skýrar og greinargóðar og vera
                             aðgengilegar neytanda.
  Auk þess er seljanda í símasölu skylt að taka hverju sinni fram nafn sitt og
 skal neytanda þegar í upphafi samtalsins gerð grein fyrir því að samtalið fer
                        fram í viðskiptalegum tilgangi.
Um húsgöngusölusamninga gilda ákvæði 1. og 2. mgr. eftir því sem við getur átt.
             6. gr. Skriflegar staðfestingar á veittum upplýsingum.
 Neytandi skal fá skriflega staðfestingu, eða við fjarsölu staðfestingu á öðrum
varanlegum miðli sem er fáanlegur og aðgengilegur neytandanum, á upplýsingum sem
                  taldar eru upp í 1.6. tölul. 1. mgr. 5. gr.
Neytandi á rétt á upplýsingum samkvæmt þessari grein innan hæfilegs frests áður
    en samningur er efndur og ekki síðar en við afhendingu. Ef um er að ræða
 þjónustu ber að veita upplýsingar þegar samningur er gerður en þó aldrei síðar
    en frá og með sjötta degi eftir gerð samnings. Neytandi á ávallt rétt á:
     1. Skriflegum upplýsingum um skilyrði og önnur atriði sem máli skipta ef
   neytandi vill notfæra sér rétt sinn til að falla frá samningi, sbr. 8. gr.
     Jafnframt ber að upplýsa neytanda ef hann hefur ekki slíkan rétt vegna
   undanþáguákvæða laga þessara, þ.m.t. þeirra tilvika sem getið er í 10. gr.
    2. Upplýsingum um heimilisfang seljanda (þ.m.t. ríkisfang) þar sem tekið er
                    við kvörtunum neytanda, svo að gilt sé.
    3. Upplýsingum um ábyrgðir og þjónustu sem seljandi veitir eftir að kaup á
                vöru eða þjónustu hafa farið fram, ef það á við.
        4. Upplýsingum um skilyrði fyrir uppsögn samnings ef um er að ræða
      ótímabundinn samning eða samning sem er til lengri tíma en eins árs.
 Ákvæði 2. mgr. eiga þó ekki við um fjarskiptaþjónustu sem veitt er og afhent í
 eitt tiltekið skipti og rekstrarleyfishafi þeirrar þjónustu tekur gjald fyrir,
     svo sem símatorgsþjónustu. Neytanda ber þó ávallt að fá upplýsingar um
                 heimilisfang seljanda, sbr. 2. tölul. 2. mgr.
   Þegar húsgöngu- eða fjarsölu sem lög þessi taka til er beint að íslenskum
   neytendum, eða markaðssókn seljanda fer að öðru leyti fram á Íslandi og á
  íslensku, ber að veita neytanda upplýsingar samkvæmt ákvæðum laga þessara á
                                   íslensku.
  Fullnægi seljandi ekki ákvæðum þessarar greinar um upplýsingar til neytanda
innan þess frests sem getið er um í 2. mgr. er samningurinn ekki bindandi fyrir
                                   neytanda.
                    7. gr. Undanþágur frá upplýsingaskyldu.
     Ákvæði 5. gr. um upplýsingaskyldu gilda þó ekki um samninga er varða:
    1. Sölu á matvælum og öðrum daglegum neysluvörum sem afhentar eru á heimili
                           eða vinnustað neytandans.
        2. Sölu á hótelgistingu, flutningastarfsemi, sölu veitinga eða aðra
 samsvarandi þjónustu sem samið er um að skuli veitt á fyrir fram umsömdum tíma
               eða tímabili og það komi skýrt fram í samningnum.
     3. Sölu á frístundaþjónustu, svo sem samninga er varða sölu á aðgangi að
 íþrótta- og menningarviðburðum eða annars konar sambærilegri frístundaþjónustu
 sem samið er um að skuli veitt á fyrir fram umsömdum tíma eða tímabili og það
                         komi skýrt fram í samningnum.

          III. kafli. Réttur neytanda til að falla frá samningi o.fl.
                    8. gr. Réttur til að falla frá samningi.
 Húsgöngu- og fjarsölusamningur skuldbindur ekki neytanda fyrr en fjórtán dögum
frá gerð hans og er neytanda heimilt að falla frá samningi innan þess frests án
            þess að tilgreina nokkra ástæðu eða greiðslu viðurlaga.
     Hafi neytandi notfært sér rétt sinn skv. 1. mgr. er seljanda skylt að
  endurgreiða honum án nokkurs kostnaðar þær greiðslur sem hann hefur innt af
hendi. Slík endurgreiðsla skal fara fram eins fljótt og kostur er og eigi síðar
  en eftir þrjátíu daga. Neytanda ber að skila eða endursenda seljanda vöruna.
Eingöngu er heimilt að krefja neytanda um greiðslur vegna beins kostnaðar við að
                                 skila vörunni.
Hafi neytandi notfært sér rétt til að falla frá samningi samkvæmt þessari grein
 falla úr gildi allir lánssamningar sem hann hefur gert við seljanda eða þriðja
       aðila sem hefur milligöngu um að veita lán í tengslum við kaupin.
  9. gr. Frestur til þess að beita rétti til að falla frá samningi skv. 8. gr.
   telst frá þeim degi sem neytandi veitir vöru viðtöku eða, ef um er að ræða
 þjónustu, frá þeim degi sem samningur er gerður, þó aldrei síðar en frá og með
 sjötta degi eftir gerð hans, og seljandi hefur fullnægt upplýsingaskyldu sinni
                                  skv. 6. gr.
            10. gr. Undanþágur frá rétti til að falla frá samningi.
               Ákvæði 8. gr. taka ekki til eftirtalinna samninga:
      1. Samninga um þjónustu hafi neytandi samþykkt að hún sé veitt áður en
    frestur til að falla frá samningi skv. 8. gr. laga þessara er útrunninn.
    2. Samninga um kaup á myndböndum, hljóðupptökum eða hugbúnaði hafi neytandi
                            rofið innsigli seljanda.
     3. Fjarsölusamninga þar sem neytandi hefur sérpantað vöruna eða hún hefur
 verið sniðin á annan hátt að persónulegum þörfum hans, eða ef eðli vörunnar er
         slíkt að hún mun skemmast eða verða útrunnin innan frestsins.
       4. Fjarsölusamninga um þátttöku í happdrætti eða öðru löglegu spili.
                   11. gr. Efndir samnings og afhending vöru.
  Seljandi skal afgreiða pöntun neytanda innan þrjátíu daga frá því að hún er
 gerð. Efni seljandi ekki sinn þátt samningsins þar sem varan eða þjónustan er
ófáanleg ber að tilkynna neytanda það þegar í stað. Hafi hann greitt kaupverð að
  fullu eða hluta skal það endurgreitt án tafar og eigi síðar en eftir þrjátíu
daga. Seljanda er þó heimilt að láta neytanda í té vöru (þjónustu) sem telst að
 öllu leyti sambærileg að gæðum og verði, enda hafi hann tekið það fram áður en
  samningur við neytanda var gerður. Þegar svo stendur á ber seljandi þó allan
   kostnað ef neytandi skilar vöru á grundvelli réttar síns til að falla frá
       samningi og skal það sérstaklega tekið fram í skilmálum seljanda.
                          12. gr. Greiðslur með korti.
  Fyrirtæki sem gefa út greiðslukort skulu setja skýrar reglur um það hvernig
 neytandi getur óskað eftir afturköllun á greiðslu hafi greiðslukort hans verið
 misnotað við gerð fjarsölusamnings sem ákvæði þessara laga taka til. Jafnframt
    skal þar kveðið á um hvernig endurgreiða skuli neytanda vegna ólögmætrar
                       misnotkunar á greiðslukorti hans.
                         13. gr. Ágengar söluaðferðir.
  Óheimilt er að senda neytanda vöru eða þjónustu sem greiða á fyrir hafi hann
                       ekki pantað vöruna eða þjónustuna.
 Þegjandi samþykki neytanda þegar söluaðferðum er beitt skv. 1. mgr. er ávallt
                                     ógilt.
            14. gr. Bann við notkun á tilteknum fjarskiptaaðferðum.
Óheimilt er að nota símbréf eða sjálfvirk upphringingatæki við sölustarfemi sem
  lög þessi taka til nema neytandi hafi sérstaklega veitt samþykki sitt fyrir
                        notkun slíkra fjarskiptaaðferða.
Seljendum vöru og þjónustu sem lög þessi taka til ber, áður en bein markaðssókn
 er skipulögð, að kanna [bannskrá Þjóðskrár]^1) yfir þá sem vilja ekki að nöfn
   þeirra séu notuð við markaðssetningu, sbr. ákvæði laga um persónuvernd og
meðferð persónuupplýsinga. Hafi neytandi óskað eftir því að vera færður í skrána
                     er bein markaðssókn til hans óheimil.
Hafi neytandi ekki tilkynnt sig til [bannskrár Þjóðskrár],^1) sbr. 2. mgr., eða
 áskrifandi fjarskiptaþjónustu óskað eftir sérmerkingu í símaskrá í samræmi við
 ákvæði fjarskiptalaga og seljandi sendir honum í beinni markaðssókn tölvupóst
ber að gefa neytanda kost á að veita samþykki sitt fyrir áframhaldandi notkun á
   þeirri fjarskiptaaðferð. Samþykki neytandi ekki sérstaklega áframhaldandi
             sendingar með tölvupósti eru þær framvegis óheimilar.
                              ^1)L. 50/2006, 22. gr.
                         15. gr. Réttarvernd neytenda.
 Samtökum neytenda er heimilt að gæta hagsmuna neytenda innan sem utan dómstóla
                         samkvæmt ákvæðum laga þessara.
                                16. gr. Lagaval.
  Hafi í samningi sem lög þessi taka til verið vísað til þess að um samninginn
skuli gilda lög í ríki sem er utan Evrópska efnahagssvæðisins skal slíkum lögum
   ekki beitt um samninga sem lög þessi taka til nema neytandinn njóti betri
                             verndar samkvæmt þeim.
                               17. gr. Eftirlit.
  [Neytendastofa]^1) hefur eftirlit með viðskiptaháttum samkvæmt lögum þessum.
 [Ákvæði laga um eftirlit með óréttmætum viðskiptaháttum og gagnsæi markaðarins
                 gilda um úrræði Neytendastofu og málsmeðferð.
 Ákvörðunum sem Neytendastofa tekur á grundvelli laga þessara verður skotið til
     áfrýjunarnefndar neytendamála sem starfar á grundvelli 4. gr. laga um
                      Neytendastofu og talsmann neytenda.
   Ákvörðun Neytendastofu verður ekki borin undir dómstóla fyrr en úrskurður
                  áfrýjunarnefndar neytendamála liggur fyrir.
Nú vill aðili ekki una úrskurði áfrýjunarnefndar og getur hann þá höfðað mál til
 ógildingar fyrir dómstólum. Mál skal höfðað innan sex mánaða frá því að aðili
    fékk vitneskju um úrskurð áfrýjunarnefndarinnar. Málshöfðun frestar ekki
         gildistöku úrskurðar nefndarinnar né heimild til aðfarar.]^2)
                  ^1)[2]L. 62/2005, 13. gr. ^2)L. 34/2007, 4. gr.
 18. gr. Nýti neytandi sér rétt til að falla frá samningi er lög þessi taka til
 skal um réttaráhrif þess fara eftir lögum um lausafjárkaup, einkum með tilliti
  til endurgreiðslu vöru eða þjónustu sem látin var í té og skila á móttekinni
                  vöru, nema annað sé ákveðið í lögum þessum.

                     IV. kafli. Gildistaka, viðurlög o.fl.
  19. gr. Brot á ákvæðum laga þessara og reglugerða settra samkvæmt þeim varða
fésektum eða fangelsi allt að þremur árum nema þyngri refsing liggi við samkvæmt
                                  öðrum lögum.
20. gr. Viðskiptaráðherra fer með framkvæmd laga þessara og er honum heimilt að
              setja nánari ákvæði um framkvæmd þeirra í reglugerð.
                  21. gr. Lög þessi öðlast gildi 1. júní 2000.
 Lög þessi eru sett með hliðsjón af ákvörðun sameiginlegu EES-nefndarinnar nr.
  7/1994, um að fella inn í EES-samninginn og taka upp í innlendan rétt ákvæði
  tilskipunar ráðsins 85/577/EBE frá 20. desember 1985, um að vernda neytendur
 þegar samningar eru gerðir utan fastra starfsstöðva, og ákvörðun sameiginlegu
  EES-nefndarinnar nr. 15/1998, um að fella inn í EES-samninginn og taka upp í
innlendan rétt ákvæði tilskipunar Evrópuþingsins og ráðsins 97/7/EB frá 20. maí
           1997, um neytendavernd að því er varðar fjarsölusamninga.

References

   Visible links
   1. file://2005062.html
   2. file://2005062.html#g13
