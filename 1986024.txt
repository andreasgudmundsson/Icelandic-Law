
   --------------------------------------------------------------------------

         Lög um skiptaverðmæti og greiðslumiðlun innan sjávarútvegsins

                               1986 nr. 24 7. maí

   --------------------------------------------------------------------------

                    I. kafli. Um skiptaverðmæti sjávarafla.
 1. gr. [Þegar afli fiskiskipa er seldur óunninn hér á landi er skiptaverðmæti
aflans til hlutaskipta og aflaverðlauna 75% af því heildarverðmæti sem útgerðin
   fær fyrir hann. [Ekki er heimilt að draga frá heildarverðmæti afla í þessu
 sambandi kostnað við kaup á veiðiheimildum.]^1) Þessi hlutfallstala skal hækka
  eða lækka við breytingar á verði gasolíu til fiskiskipa með hliðsjón af því
  gasolíuverði í birgðum olíufélaganna sem olíuverðsákvörðun miðast við hverju
    sinni. Skiptahlutfallið skal hækka um eitt prósentustig fyrir hverja 12
  Bandaríkjadala lækkun á birgðaverði gasolíu niður fyrir 109 Bandaríkjadali á
 tonn fob en lækka um eitt prósentustig fyrir hverja 12 Bandaríkjadala hækkun á
birgðaverði gasolíu umfram 133 Bandaríkjadali á tonn fob. Skiptaverðmæti aflans
  skal þó aldrei vera lægra samkvæmt þessari grein en 70% af heildarverðmæti.
      Breytingar á gasolíuverði til fiskiskipa skulu miðast við mánaðamót.
 Frá og með 1. júní 1987 skal skiptaverðmæti skv. 1. málsl. 1. mgr. hækka í 76%
      af heildaraflaverðmæti. Frá sama tíma breytist viðmiðun til lækkunar
 skiptaverðmætishlutfalls skv. 3. málsl. 1. mgr. á þann hátt að hlutfallstalan
 lækki um eitt prósentustig fyrir hverja 12 Bandaríkjadala hækkun á birgðaverði
               gasolíu umfram 145 Bandaríkjadali á tonn fob.]^2)
                ^1)[2]L. 79/1994, 10. gr. ^2)[3]L. 21/1987, 1. gr.
      2. gr. Þegar fiskiskip siglir með ísfisk til sölu í erlendri höfn er
skiptaverðmæti aflans til hlutaskipta, aflaverðlauna og aukaaflaverðlauna 64% af
  því heildarverðmæti (brúttósöluverðmæti) sem útgerðin fær fyrir hann. Þetta
     hlutfall skal þó vera 70% þegar fiski er landað til bræðslu erlendis.
3. gr. [Þegar afli fiskiskips er fluttur ísaður í kössum með öðru skipi til sölu
  á erlendum markaði skal draga frá heildarverðmæti flutningskostnað, erlenda
 tolla og kostnað við söluna erlendis annan en umboðslaun. Skiptaverðmæti skal
   vera 76% af þannig ákveðnu söluverði með þeim breytingum til hækkunar eða
                    lækkunar sem kveðið er á um í 1. gr.]^1)
                             ^1)[4]L. 21/1987, 2. gr.
4. gr. [Þegar seldur er afli fiskiskips sem frystir bolfisk um borð, heilan eða
     flakaðan, er skiptaverðmætið 74,5% af fob-verðmæti framleiðslunnar við
 útflutning. Þetta skiptahlutfall skal þó vera 69% af cif-verðmætinu sé þannig
                         samið um sölu framleiðslunnar.
  Þegar seldur er afli fiskiskips sem frystir rækju um borð er skiptaverðmætið
  71,5% af fob-verðmæti framleiðslunnar við útflutning. Þetta hlutfall skal þó
      vera 66% af cif-verðmætinu sé þannig samið um sölu framleiðslunnar.
  Skiptahlutfallið skal hækka eða lækka um hálft prósentustig fyrir hvert eitt
prósentustig sem skiptahlutfallið breytist til hækkunar eða lækkunar skv. 1. og
                               2. mgr. 1. gr.]^1)
                             ^1)[5]L. 21/1987, 3. gr.

              II. kafli. Um greiðslumiðlun innan sjávarútvegsins.
   5. gr. Þegar framleiðandi sjávarafurða veðsetur framleiðslu sína við töku
  afurðaláns hjá viðskiptabanka eða öðrum lánveitanda skal hann greiða minnst
[8%],^1) sbr. 7. gr., af samanlögðu hráefnisverði hvers skips, sem lagði hráefni
til vinnslunnar, inn á sérstaka bankareikninga. Veðsetji framleiðandi eða annar
fiskkaupandi ekki fiskafurðir sínar skal hann eigi að síður inna þessa greiðslu
 af hendi innan fjórtán daga frá því fiskurinn var afhentur. [Sambærileg skylda
              hvílir á þeim sem taka fiskafurðir í umboðssölu.]^1)
  Viðskiptabanki útvegsmanns skal við gjaldeyrisskil leggja minnst [8%]^1) af
 brúttósöluverðmæti ísfisks, sem seldur er í erlendri höfn, sbr. 2. og 3. gr.,
                        inn á sams konar bankareikninga.
 Sama greiðsluskylda og að framan greinir hvílir á útvegsmönnum veiðiskipa sem
 vinna og frysta afla um borð, og miðast þá [8%]^1)-greiðslan við skilaverðmæti
           framleiðslunnar og fellur í gjalddaga við gjaldeyrisskil.
Ákvæði þessarar greinar ná ekki til opinna báta og þilfarsbáta undir 10 lestum,
                                  sbr. 6. gr.
                             ^1)[6]L. 80/1997, 1. gr.
 6. gr. Framleiðendur sjávarafurða og aðrir fiskkaupendur [svo og þeir sem taka
      sjávarafurðir í umboðssölu]^1) skulu greiða [8,4%]^1) af samanlögðu
hráefnisverði þess afla, sem þeir taka við af opnum bátum og þilfarsbátum undir
 10 lestum, inn á sérstakan greiðslumiðlunarreikning smábáta hjá [Lífeyrissjóði
sjómanna]^1) eftir sömu reglum og greinir í 5. gr., eftir því sem við getur átt.
                             ^1)[7]L. 80/1997, 2. gr.
   7. gr. Fé því, sem haldið er eftir skv. 5. gr., skal miðla á þennan hátt:
   [1.] ^1) 6% af hráefnisverði greiðist inn á vátryggingarreikning skipsins hjá
            Landssambandi ísl. útvegsmanna, sbr. [8]lög nr. 17/1976.
               [2.] ^1) 2% af hráefnisverði greiðist inn á sérstakan
      greiðslumiðlunarreikning fiskiskipa hjá [Lífeyrissjóði sjómanna].^1)
                             ^1)[9]L. 80/1997, 3. gr.
8. gr. Fé því, sem safnast á greiðslumiðlunarreikning smábáta skv. 6. gr., skal
   skipta mánaðarlega og færa til tekna á bankareikninga í þessum hlutföllum:
                   1. Til lífeyrissjóða sjómanna     [37,5%]^1)
    2. Til greiðslu iðgjalda af slysa- og örorkutryggingu skipverja, sams konar
  þeim sem samið er um í heildarkjarasamningum sjómanna og útvegsmanna, þar á
meðal vegna grásleppuveiða, svo og af vátryggingu báts, og eiga þessi ákvæði við
       allar veiðar smábáta, einnig við grásleppuveiðar, skv. reglum sem
                   sjávarútvegsráðherra setur     [56,5%]^1)
   3. Til Landssambands smábátaeigenda, þar með vegna grásleppuveiða     [6%]^1)

                             ^1)[10]L. 80/1997, 4. gr.
9. gr. Fé því, sem safnast á greiðslumiðlunarreikning fiskiskipa skv. 3. tölul.
  7. gr., skal skipta mánaðarlega og færa til tekna á bankareikninga í þessum
                                  hlutföllum:
                      1. Til lífeyrissjóða sjómanna     92,0%
    2. Til Sjómannasambands Íslands og sjómanna innan Alþýðusambands Austfjarða
                     og Alþýðusambands Vestfjarða     2,4%
        3. [Til Farmanna- og fiskimannasambands Íslands og Vélstjórafélags
                             Íslands.]^1)     1,6%
                4. Til Landssambands íslenskra útvegsmanna     4,0%

  [Við skiptingu fjár milli þeirra samtaka sem um er rætt í 2. tölul. 1. mgr.
annars vegar og 3. tölul. 1. mgr. hins vegar skal taka mið af fjölda félagsmanna
  er við fiskveiðar vinna. Skulu aðilar koma sér saman um skiptingu fjár milli
   hlutaðeigandi samtaka og tilkynna Lífeyrissjóði sjómanna um samkomulagið.
 Komi upp ágreiningur um skiptingu fjár skv. 2. mgr. geta þau samtök sem um er
   rætt í 2. og 3. tölul. 1. mgr. óskað eftir því við sjávarútvegsráðherra að
   skipaður verði gerðardómur til að leysa úr ágreiningnum. Gerðardómur vegna
 ágreinings um skiptingu fjár skv. 2. tölul. 1. mgr. skal skipaður fimm mönnum,
tveim tilnefndum af Sjómannasambandi Íslands, einum tilnefndum af Alþýðusambandi
Austfjarða, einum tilnefndum af Alþýðusambandi Vestfjarða og einum tilnefndum af
  dómstjóra héraðsdóms Reykjavíkur og er sá jafnframt formaður gerðardómsins.
   Gerðardómur um skiptingu fjár skv. 3. tölul. 1. mgr. skal skipaður þremur
   mönnum, einum tilnefndum af Farmanna- og fiskimannasambandi Íslands, einum
     tilnefndum af Vélstjórafélagi Íslands og einum tilnefndum af dómstjóra
  héraðsdóms Reykjavíkur og er sá jafnframt formaður gerðardóms. Gerðardómi um
 skiptingu fjár skv. 3. tölul. 1. mgr. er heimilt að taka mið af fleiri atriðum
 en um er rætt í 2. mgr. Úrskurður gerðardóms er bindandi. Kostnaður af starfi
                    gerðardóms skal greiddur af aðilum máls.
Sjávarútvegsráðherra getur sett reglur um starfsemi gerðardóms samkvæmt þessari
                                   grein.]^2)
                ^1)[11]L. 45/1992, 1. gr. ^2)[12]L. 80/1997, 5. gr.
  10. gr. Lífeyrissjóður sjómanna skal hafa yfirumsjón með því að fé, sem inn
   kemur skv. 1. tölul. 8. gr. og 1. tölul. 9. gr., sé skipt og greitt inn á
      reikning hvers skips til hlutaðeigandi lífeyrissjóða í hlutfalli við
                      iðgjaldsskyldan aflahlut skipverja.
11. gr. Þeim viðskiptabönkum eða öðrum, sem halda eftir fé útvegsmanna samkvæmt
  lögum þessum, er skylt að senda þeim viðurkenningar fyrir móttöku fjárins án
 tafar. [Lífeyrissjóði sjómanna]^1) er skylt að senda þeim samtökum og sjóðum,
 sem tilgreind eru í 8. og 9. gr., mánaðarlegt yfirlit yfir allar innborganir á
                 greiðslumiðlunarreikninga og skiptingu þeirra.
Lögtaksréttur fylgir kröfu vegna hlutdeildar af hráefnisverði, sbr. 5. og 6. gr.
 laga þessara. Sé greiðsla ekki innt af hendi innan mánaðar frá gjalddaga skal
                  greiða dráttarvexti af vangreiddri fjárhæð.
                             ^1)[13]L. 80/1997, 6. gr.

                                III. kafli. ^1)
                            ^1)[14]L. 93/1986, 11. gr.

                                  IV. kafli.
                                   V. kafli.
                     VI. kafli. Um reglugerð og gildistöku.
 16. gr. Sjávarútvegsráðherra setur nánari reglur^1) um framkvæmd þessara laga,
     þar með um innheimtu skv. II. kafla, yfirlit yfir greiðslumiðlun og um
  endurskoðun og eftirlit með greiðslum sem [Lífeyrissjóður sjómanna]^2) skal
             annast fyrir hönd ^2) samtaka sjómanna og útvegsmanna.
  [Aðilar greiðslumiðlunar skv. 8. og 9. gr. skulu koma sér saman um skiptingu
kostnaðar sem leiðir af umsýslu Lífeyrissjóðs sjómanna fyrir greiðslumiðlunina.
 Náist ekki samkomulag um skiptingu kostnaðar skal ráðherra setja reglugerð um
                              slíka skiptingu.]^2)
                  ^1)[15]Rg. 147/1998. ^2)[16]L. 80/1997, 7. gr.
   17. gr. Lög þessi öðlast þegar gildi og taka ákvæði þeirra til fiskafla og
                sjávarafurðaframleiðslu frá og með 15. maí 1986.
18. gr. [Brot á 2. málsl. 1. mgr. 1. gr. varðar sektum nema þyngri refsing liggi
 við samkvæmt öðrum lögum. Með brot á þessu ákvæði skal fara að hætti opinberra
                                   mála.]^1)
                            ^1)[17]L. 79/1994, 11. gr.
                            Ákvæði til bráðabirgða.
 [Eignum Styrktar- og lánasjóðs fiskiskipa og Framkvæmdasjóðs, sem verið hafa í
   vörslu Fiskveiðasjóðs, skal varið til rannsókna á kjörhæfni veiðarfæra og
 áhrifum þeirra á lífríki sjávar. Skal ráðherra semja við fjármálastofnanir um
                varðveislu og innheimtu verðbréfa sjóðanna.]^1)
                            ^1)[18]L. 80/1997, brbákv.

References

   Visible links
   1. http://www.althingi.is/dba-bin/lawformpr.pl?lnr=1986024
   2. file://1994079.html
   3. file:///altext/stjtnr.html#1987021?g1
   4. file:///altext/stjtnr.html#1987021?g2
   5. file:///altext/stjtnr.html#1987021?g3
   6. file:///altext/stjt/1997.080.html
   7. file:///altext/stjt/1997.080.html
   8. file://1976017.html
   9. file:///altext/stjt/1997.080.html
  10. file:///altext/stjt/1997.080.html
  11. file:///altext/stjt/1992.045.html
  12. file:///altext/stjt/1997.080.html
  13. file:///altext/stjt/1997.080.html
  14. file://1986093.html
  15. http://www.reglugerd.is/interpro/dkm/WebGuard.nsf/key2/147-1998
  16. file:///altext/stjt/1997.080.html
  17. file://1994079.html
  18. file:///altext/stjt/1997.080.html
