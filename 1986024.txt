
   --------------------------------------------------------------------------

                   Lög um skiptaverðmæti og greiðslumiðlun innan sjávarútvegsins

                               1986 nr. 24 7. maí

   --------------------------------------------------------------------------

                                   I. kafli.
                         Um skiptaverðmæti sjávarafla.
                                     1. gr.
                      [Þegar afli fiskiskipa er seldur óunninn hér á landi er
            skiptaverðmæti aflans til hlutaskipta og aflaverðlauna 75% af því
   heildarverðmæti sem útgerðin fær fyrir hann. [Ekki er heimilt að draga frá
                     heildarverðmæti afla í þessu sambandi kostnað við kaup á
             veiðiheimildum.]^1) Þessi hlutfallstala skal hækka eða lækka við
   breytingar á verði gasolíu til fiskiskipa með hliðsjón af því gasolíuverði
       í birgðum olíufélaganna sem olíuverðsákvörðun miðast við hverju sinni.
             Skiptahlutfallið skal hækka um eitt prósentustig fyrir hverja 12
   Bandaríkjadala lækkun á birgðaverði gasolíu niður fyrir 109 Bandaríkjadali
      á tonn fob en lækka um eitt prósentustig fyrir hverja 12 Bandaríkjadala
           hækkun á birgðaverði gasolíu umfram 133 Bandaríkjadali á tonn fob.
    Skiptaverðmæti aflans skal þó aldrei vera lægra samkvæmt þessari grein en
       70% af heildarverðmæti. Breytingar á gasolíuverði til fiskiskipa skulu
                                                        miðast við mánaðamót.
           Frá og með 1. júní 1987 skal skiptaverðmæti skv. 1. málsl. 1. mgr.
      hækka í 76% af heildaraflaverðmæti. Frá sama tíma breytist viðmiðun til
      lækkunar skiptaverðmætishlutfalls skv. 3. málsl. 1. mgr. á þann hátt að
     hlutfallstalan lækki um eitt prósentustig fyrir hverja 12 Bandaríkjadala
       hækkun á birgðaverði gasolíu umfram 145 Bandaríkjadali á tonn fob.]^2)

   ^1)[2]L. 79/1994, 10. gr.^2)[3]L. 21/1987, 1. gr.

                                     2. gr.
        Þegar fiskiskip siglir með ísfisk til sölu í erlendri höfn er
   skiptaverðmæti aflans til hlutaskipta, aflaverðlauna og aukaaflaverðlauna
   64% af því heildarverðmæti (brúttósöluverðmæti) sem útgerðin fær fyrir
   hann. Þetta hlutfall skal þó vera 70% þegar fiski er landað til bræðslu
   erlendis.

                                     3. gr.
        [Þegar afli fiskiskips er fluttur ísaður í kössum með öðru skipi til
   sölu á erlendum markaði skal draga frá heildarverðmæti flutningskostnað,
   erlenda tolla og kostnað við söluna erlendis annan en umboðslaun.
   Skiptaverðmæti skal vera 76% af þannig ákveðnu söluverði með þeim
   breytingum til hækkunar eða lækkunar sem kveðið er á um í 1. gr.]^1)

   ^1)[4]L. 21/1987, 2. gr.

                                     4. gr.
        [Þegar seldur er afli fiskiskips sem frystir bolfisk um borð, heilan
   eða flakaðan, er skiptaverðmætið 74,5% af fob-verðmæti framleiðslunnar við
   útflutning. Þetta skiptahlutfall skal þó vera 69% af cif-verðmætinu sé
   þannig samið um sölu framleiðslunnar.
        Þegar seldur er afli fiskiskips sem frystir rækju um borð er
   skiptaverðmætið 71,5% af fob-verðmæti framleiðslunnar við útflutning.
   Þetta hlutfall skal þó vera 66% af cif-verðmætinu sé þannig samið um sölu
   framleiðslunnar.
        Skiptahlutfallið skal hækka eða lækka um hálft prósentustig fyrir
   hvert eitt prósentustig sem skiptahlutfallið breytist til hækkunar eða
   lækkunar skv. 1. og 2. mgr. 1. gr.]^1)

   ^1)[5]L. 21/1987, 3. gr.

                                   II. kafli.
                    Um greiðslumiðlun innan sjávarútvegsins.
                                     5. gr.
        Þegar framleiðandi sjávarafurða veðsetur framleiðslu sína við töku
   afurðaláns hjá viðskiptabanka eða öðrum lánveitanda skal hann greiða
   minnst 15%, sbr. 7. gr., af samanlögðu hráefnisverði hvers skips, sem
   lagði hráefni til vinnslunnar, inn á sérstaka bankareikninga. Veðsetji
   framleiðandi eða annar fiskkaupandi ekki fiskafurðir sínar skal hann eigi
   að síður inna þessa greiðslu af hendi innan fjórtán daga frá því fiskurinn
   var afhentur.
        Viðskiptabanki útvegsmanns skal við gjaldeyrisskil leggja minnst 15%
   af brúttósöluverðmæti ísfisks, sem seldur er í erlendri höfn, sbr. 2. og
   3. gr., inn á sams konar bankareikninga.
        Sama greiðsluskylda og að framan greinir hvílir á útvegsmönnum
   veiðiskipa sem vinna og frysta afla um borð, og miðast þá 15%-greiðslan
   við skilaverðmæti framleiðslunnar og fellur í gjalddaga við
   gjaldeyrisskil.
        Ákvæði þessarar greinar ná ekki til opinna báta og þilfarsbáta undir
   10 lestum, sbr. 6. gr.

                                     6. gr.
        Framleiðendur sjávarafurða og aðrir fiskkaupendur skulu greiða 10% af
   samanlögðu hráefnisverði þess afla, sem þeir taka við af opnum bátum og
   þilfarsbátum undir 10 lestum, inn á sérstakan greiðslumiðlunarreikning
   smábáta hjá Stofnfjársjóði fiskiskipa eftir sömu reglum og greinir í 5.
   gr., eftir því sem við getur átt.

                                     7. gr.
        Fé því, sem haldið er eftir skv. 5. gr., skal miðla á þennan hátt:

   1.
           7% af hráefnisverði greiðist inn á stofnfjársjóðsreikning skipsins
           hjá Fiskveiðasjóði Íslands, sbr. [6]lög nr. 4/1976,^1) með síðari
           breytingum. Semji Fiskveiðasjóður Íslands og útgerðarmaður um
           hærri greiðslu inn á stofnfjársjóðsreikning skal greiðslan við það
           miðuð enda sé þá haldið eftir meira fé en 15%, sbr. 5. gr.
   2.
           6% af hráefnisverði greiðist inn á vátryggingarreikning skipsins
           hjá Landssambandi ísl. útvegsmanna, sbr. [7]lög nr. 17/1976.
   3.
           2% af hráefnisverði greiðist inn á sérstakan
           greiðslumiðlunarreikning fiskiskipa hjá Stofnfjársjóði fiskiskipa.

   ^1)Nú [8]l. 93/1986.

                                     8. gr.
        Fé því, sem safnast á greiðslumiðlunarreikning smábáta skv. 6. gr.,
   skal skipta mánaðarlega og færa til tekna á bankareikninga í þessum
   hlutföllum:

   1.         Til lífeyrissjóða sjómanna                           48%
   2.         Til greiðslu iðgjalda af slysa- og örorku-
              tryggingu skipverja, sams konar þeim sem
              samið er um í heildarkjarasamningum sjó-
              manna og útvegsmanna, þar á meðal vegna
              grásleppuveiða, svo og af vátryggingu báts,
              og eiga þessi ákvæði við allar veiðar smá-
              báta, einnig við grásleppuveiðar, skv. regl-
              um sem sjávarútvegsráðherra setur                    47%
   3.         Til Landssambands smábátaeigenda, þar
              með vegna grásleppuveiða                             5%

                                     9. gr.
        Fé því, sem safnast á greiðslumiðlunarreikning fiskiskipa skv. 3.
   tölul. 7. gr., skal skipta mánaðarlega og færa til tekna á bankareikninga
   í þessum hlutföllum:

   1.          Til lífeyrissjóða sjómanna                       92,0%
   2.          Til Sjómannasambands Íslands og sjó-
               manna innan Alþýðusambands Austfjarða
               Alþýðusambands Vestfjarða                        2,4%
   3.          [Til Farmanna- og fiskimannasambands
               Íslands og Vélstjórafélags Íslands.]^1)          1,6%
   4.          Til Landssambands íslenskra útvegsmanna          4,0%

        [Sjávarútvegsráðherra setur reglur um skiptingu fjár milli samtaka
   sem getið er í 2. og 3. tölul. 1. mgr. Skal við þá ákvörðun taka mið af
   fjölda félagsmanna sem við fiskveiðar vinna.]^2)

   ^1)[9]L. 45/1992, 1. gr.^2)[10]L. 45/1992, 2. gr.

                                    10. gr.
        Lífeyrissjóður sjómanna skal hafa yfirumsjón með því að fé, sem inn
   kemur skv. 1. tölul. 8. gr. og 1. tölul. 9. gr., sé skipt og greitt inn á
   reikning hvers skips til hlutaðeigandi lífeyrissjóða í hlutfalli við
   iðgjaldsskyldan aflahlut skipverja.

                                    11. gr.
        Þeim viðskiptabönkum eða öðrum, sem halda eftir fé útvegsmanna
   samkvæmt lögum þessum, er skylt að senda þeim viðurkenningar fyrir móttöku
   fjárins án tafar. Stofnfjársjóði fiskiskipa er skylt að senda þeim
   samtökum og sjóðum, sem tilgreind eru í 8. og 9. gr., mánaðarlegt yfirlit
   yfir allar innborganir á greiðslumiðlunarreikninga og skiptingu þeirra.
        Lögtaksréttur fylgir kröfu vegna hlutdeildar af hráefnisverði, sbr.
   5. og 6. gr. laga þessara. Sé greiðsla ekki innt af hendi innan mánaðar
   frá gjalddaga skal greiða dráttarvexti af vangreiddri fjárhæð.

                                  III. kafli.
   ...^1)

   ^1)[11]L. 93/1986, 11. gr.

                                   IV. kafli.
   ...
                                   V. kafli.
   ...
                                   VI. kafli.
                          Um reglugerð og gildistöku.
                                    16. gr.
        Sjávarútvegsráðherra setur nánari reglur um framkvæmd þessara laga,
   þar með um innheimtu skv. II. kafla, yfirlit yfir greiðslumiðlun og um
   endurskoðun og eftirlit með greiðslum sem Fiskveiðasjóður Íslands skal
   annast fyrir hönd Stofnfjársjóðs fiskiskipa og samtaka sjómanna og
   útvegsmanna.

                                    17. gr.
        Lög þessi öðlast þegar gildi og taka ákvæði þeirra til fiskafla og
   sjávarafurðaframleiðslu frá og með 15. maí 1986. ...

                                    18. gr.
         [Brot á 2. málsl. 1. mgr. 1. gr. varðar sektum nema þyngri refsing
   liggi við samkvæmt öðrum lögum. Með brot á þessu ákvæði skal fara að hætti
   opinberra mála.]^1)

   ^1)[12]L. 79/1994, 11. gr.

                            Ákvæði til bráðabirgða.
        ...

References

   Visible links
   1. http://www.althingi.is/dba-bin/lawformpr.pl?lnr=1986024
   2. file://1994079.html
   3. file:///altext/stjtnr.html#1987021?g1
   4. file:///altext/stjtnr.html#1987021?g2
   5. file:///altext/stjtnr.html#1987021?g3
   6. file:///altext/stjtnr.html#1976004
   7. file://1976017.html
   8. file://1986093.html
   9. file:///altext/stjt/1992.045.html
  10. file:///altext/stjt/1992.045.html
  11. file://1986093.html#g11
  12. file://1994079.html
