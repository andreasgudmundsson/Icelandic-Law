                                    dálkum.

   --------------------------------------------------------------------------

                             Lög um ríkisskuldabréf

                              1924 nr. 51 4. júní

   --------------------------------------------------------------------------

   1. gr. Þegar lán eru tekin fyrir hönd ríkissjóðs, skal fyrir þeim gefa út
skuldabréf á íslensku, með þýðing á eitt eða fleiri útlend mál, þegar ástæða er
                                   til þess.
 2. gr. Öll skuldabréfin skulu af sömu gerð. Stjórnin ákveður nafnverð þeirra,
  vaxtafót og söluverð. Vextir skulu greiddir tvisvar á ári, 1. október og 1.
                         apríl, að hálfu í hvort sinn.
    3. gr. Skuldabréfin skulu gefin út til eigi lengri tíma en 25 ára og með
   vaxtamiðum fyrir það tímabil, sem ákveðið er, að bréfin megi vera lengst í
                                    umferð.
Af skuldabréfum þeim, sem út eru gefin í hvert sinn, skal dregin út (innkölluð)
 á ári hverju jöfn upphæð í hlutfalli við skuldabréfaupphæðina, sem í umferð er
     sett, þannig, að skuldabréfin séu öll innkölluð og innleyst í lok þess
   umferðartíma, sem stjórnin hefur ákveðið, þá er bréfin voru sett í umferð.
  Stjórninni er þó heimilt að ákveða, að fyrstu 5 árin skuli ekkert dregið út.
    Nánari tilhögun um innköllun bréfanna getur ráðherra sett með reglugerð.
    4. gr. Þegar lánsheimild er fyrir hendi, skal stjórnin jafnan sjá um, að
 almenningur eigi kost á að kaupa skuldabréfin í bönkum, sparisjóðum og á öðrum
                               stöðum, er henta.
     5. gr. Bréfin sjálf og vaxtamiðar þeirra skulu í gjalddaga greidd með
ákvæðisverði, án nokkurs frádráttar, stimpilgjalds eða skatts og eru sömuleiðis
     gjaldgeng í ríkissjóð í hverja greiðslu sem er, svo sem peningar væru.
6. gr. Bréf og vaxtamiðar, er í gjalddaga eru fallin, greiðast úr ríkissjóði, er
einnig getur falið bönkum, hérlendum eða útlendum og öðrum stofnunum, að annast
                               slíkar greiðslur.

References

   Visible links
   1. http://www.althingi.is/dba-bin/lawformpr.pl?lnr=1924051
