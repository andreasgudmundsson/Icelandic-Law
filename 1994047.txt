
   --------------------------------------------------------------------------

                          Lög um vöruflutninga á landi

                               1994 nr. 47 6. maí

   --------------------------------------------------------------------------

        1. gr. [Lög þessi gilda um vöruflutninga á landi gegn gjaldi með
flutningabifreið eða vagnlest umfram þá hámarkshleðslu sem nánar er kveðið á um
                                  í reglugerð.
  Heimild bifreiðastjóra til að stunda akstur flutningabifreiða samkvæmt lögum
 þessum fellur niður við lok 70 ára aldurs þeirra. Þó er heimilt að framlengja
atvinnuleyfi til eins árs í senn allt til 75 ára aldurs leyfishafa ef hann telst
    hæfur til að stunda akstur flutningabifreiða á grundvelli hæfnisprófs og
         læknisskoðunar eftir því sem nánar er ákveðið í reglugerð.]^1)
             ^1)[2]L. 64/1995, 1. gr. Sjá einnig brbákv. í þeim lögum.
 2. gr. Til að stunda vöruflutninga með bifreiðum á milli landa innan Evrópska
efnahagssvæðisins þarf sérstakt leyfi. Samgönguráðuneytið veitir slík leyfi til
     þeirra einstaklinga og fyrirtækja sem hafa staðfesturétt hér á landi.
   Til að öðlast leyfi skv. 1. mgr. þarf umsækjandi að uppfylla eftirfarandi
                                   skilyrði:
                             1. Hafa óflekkað mannorð.
                        2. Hafa fullnægjandi fjárhagsstöðu.
                      3. Fullnægja skilyrðum um starfshæfni.
 Skilyrðum skv. 2. mgr. verður leyfishafi einnig að fullnægja eftir að leyfi er
  fengið. Um skilyrði þessi og gjald fyrir veitt leyfi skv. 2. og 3. gr. skal
                        setja nánari ákvæði í reglugerð.
3. gr. Þeir sem hafa leyfi skv. 2. gr. geta sótt um leyfi til samgönguráðuneytis
       til að stunda flutninga innan lands í aðildarríkjum hins Evrópska
   efnahagssvæðis. Samgönguráðherra veitir slík leyfi á grundvelli úthlutunar
                               Evrópusambandsins.
4. gr. Vöruafgreiðslur fyrir vöruflutningabifreiðar skulu skipuleggja starfsemi
 sína með þeim hætti að veitt verði góð og örugg þjónusta. Hver vöruafgreiðsla
 skal fylgjast með því að bifreiðastjórar, sem þar hafa afgreiðslu, fari eftir
            fyrirmælum laga og reglugerða um vöruflutninga á landi.
    [Til að stunda vöruflutninga með flutningabifreiðum þarf sérstakt leyfi.
 Samgönguráðuneytið veitir slík leyfi til einstaklinga og fyrirtækja eftir því
sem nánar verður ákveðið í reglugerð. Til að öðlast slíkt leyfi þarf umsækjandi
                      að uppfylla skilyrði 2. gr. laganna.
 Þeir sem stunda akstur flutningabifreiða við gildistöku laga þessara eru háðir
      þeim breytingum á réttarstöðu sem lög þessi hafa í för með sér.]^1)
                             ^1)[3]L. 64/1995, 2. gr.
5. gr. Samgönguráðherra getur sett reglugerð um nánari framkvæmd laga þessara og
 er heimilt að setja reglugerðir um landflutninga með vöruflutningabifreiðum að
 því leyti sem það er nauðsynlegt vegna skuldbindinga er leiðir af samningi um
 Evrópskt efnahagssvæði milli Efnahagsbandalags Evrópu, Kola- og stálbandalags
  Evrópu og aðildarríkja þess annars vegar og aðildarríkja Fríverslunarsamtaka
           Evrópu hins vegar, sbr. lög um Evrópska efnahagssvæðið.^1)
       ^1)Augl. 443/1994, 458/1994 og 576/1996. Rg. 276/1995. Rg. 462/1998.
 6. gr. Brot gegn lögum þessum og reglugerð sem sett verður samkvæmt þeim varða
sektum nema þyngri refsing liggi við eftir öðrum lögum og skal farið með mál út
               af brotum á lögum þessum að hætti opinberra mála.
                      7. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1994047
   2. file:///altext/stjt/1995.064.html
   3. file:///altext/stjt/1995.064.html
