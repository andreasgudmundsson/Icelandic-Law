
   --------------------------------------------------------------------------

                    Lög um járnblendiverksmiðju í Hvalfirði

                              1977 nr. 18 11. maí

   --------------------------------------------------------------------------

  Tóku gildi 27. maí 1977. Breytt með [2]l. 45/1982 (tóku gildi 24. maí 1982),
  [3]l. 95/1984 (tóku gildi 13. júní 1984), [4]l. 28/1989 (tóku gildi 23. maí
               1989) og [5]l. 64/1997 (tóku gildi 30. maí 1997).

1. gr. Ríkisstjórnin skal beita sér fyrir stofnun hlutafélags, er reisi og reki
verksmiðju að Grundartanga í Hvalfirði til framleiðslu á kísiljárni og hafi með
                höndum þá framleiðslu og tengdan atvinnurekstur.
 [Hlutafélaginu er enn fremur ætlað á eigin vegum, með þátttöku í öðrum félögum
eða með stofnun dótturfyrirtækja, að tryggja vöxt fyrirtækisins með arðvænlegum
               fjárfestingum í öðrum greinum atvinnurekstrar.]^1)
                             ^1)[6]L. 28/1989, 1. gr.
 2. gr. Til samvinnu um stofnun eða starfsemi hlutafélags samkvæmt 1. gr. skal
   ríkisstjórninni heimilt að kveðja hvers konar aðra aðila, sem áhuga hafa á
                                  málinu. ^1)
                             ^1)[7]L. 64/1997, 1. gr.
    3. gr. Í sambandi við hlutafélag skv. 1. gr. er ríkisstjórninni heimilt:
       1. Að leggja fram [allt að jafnvirði 33 milljóna Bandaríkjadollara í
   íslenskum krónum]^1) ^2) Einnig er henni heimilt að taka lán í sama skyni.
    2. Að kaupa eða láta kaupa jarðnæði við Grundartanga í Hvalfirði, er leigt
  verði félaginu, eftir því sem þarfir verksmiðju þess krefjast, sbr. 10. gr.
   3. Að láta byggja og reka höfn við Grundartanga í Hvalfirði, sem félagið hafi
aðgang að, og kaupa eða láta kaupa nauðsynleg landsréttindi höfninni til handa,
                                  sbr. 10. gr.
   4. Að sjá um að leggja veg að hinu fyrirhugaða verksmiðju- og hafnarsvæði við
                                 Grundartanga.
   5. Að láta leggja raflínu að hinu fyrirhugaða verksmiðju- og hafnarsvæði við
  Grundartanga, til flutnings á rafmagni til byggingar verksmiðju félagsins og
                hafnarinnar og til almennra nota þar á staðnum.
    6. Að veita félaginu lán í sambandi við byggingu verksmiðjunnar, að fjárhæð
      allt að jafnvirði 24,2 milljóna norskra króna, með þeim kjörum, sem
  ríkisstjórnin ákveður, eða leggja fram sömu fjárhæð til aukningar á hlutafé
þess, gegn samsvarandi lánum eða framlögum frá samstarfsaðilum hennar að tiltölu
við hlutafjáreign þeirra. Ríkisstjórninni er heimilt að taka lán í þessu skyni.
    7. Að lækka stimpilgjöld og þinglýsingargjöld vegna stofnlána, sem félagið
     tekur í sambandi við byggingu verksmiðjunnar, [svo og stimpilgjald af
                                hlutabréfum].^3)
                                      8. ^3)
    ^1)[8]L. 95/1984, 1. gr. ^2)[9]L. 64/1997, 2. gr. ^3)[10]L. 95/1984, 2. gr.
4. gr. Íslenska ríkið og þeir aðilar, sem kvaddir eru til samstarfs skv. 2. gr.,
   skulu vera fullgildir stofnendur hlutafélagsins, án tillits til ákvæðis 3.
  málsl. 2. mgr. [11]4. gr. laga nr. 77/1921, um hlutafélög.^1) Tala stofnenda
 skal og óháð ákvæðum 1. málsl. sömu málsgreinar. Rétt er að skrásetja félagið
 þegar er það hefur verið stofnað, án tillits til þess, hvernig þá stendur á um
                          innborgun lofaðs hlutafjár.
Tala hluthafa í félaginu skal óháð takmörkunum í almennum hlutafélagalögum, svo
 og réttur hluthafa til að neyta atkvæðisréttar fyrir allt atkvæðisbært hlutafé
                                     sitt.
                   Hlutabréf í félaginu skulu hljóða á nafn.
                               ^1)Nú [12]l. 2/1995.
5. gr. Fulltrúar í stjórn hlutafélagsins skulu skipaðir eða kjörnir á aðalfundi
                    til árs í senn, svo og varamenn þeirra.
   Fulltrúar í stjórn félagsins mega vera erlendir ríkisborgarar og búsettir
                                  erlendis ^1)
            Stjórnarmenn þurfa ekki að eiga sjálfir hlut í félaginu.
                             ^1)[13]L. 64/1997, 3. gr.
6. gr. Ríkisstjórninni er heimilt að gera samninga innan ramma þessara laga við
þá aðila, sem kvaddir eru til samstarfs skv. 2. gr. að framan, og að kveða þar á
um þær skuldbindingar af hálfu ríkisins og aðilanna, sem taldar eru nauðsynlegar
og viðeigandi í sambandi við samvinnu þeirra um hlutafélagið og starfsemi þess,
 þar á meðal varðandi framkvæmd 7.9. gr. að neðan. Gildistími ákvæða 7.9. gr.
skal vera eftir því sem ríkisstjórnin ákveður, og ekki skemmri en fimmtán ár frá
                            stofnun hlutafélagsins.
  Samningar þeir, er ríkisstjórnin gerir samkvæmt 1. mgr. um grundvallaratriði
            samstarfsins skulu birtir í B-deild Stjórnartíðinda.^1)
  Í samræmi við 1. mgr. er ríkisstjórninni heimilt að semja við samstarfsaðila
   sína í hlutafélaginu um gagnkvæmar skuldbindingar til að tryggja félaginu
 fjármagn til að ljúka byggingu á verksmiðju með tveimur 3045 MW bræðsluofnum
 fyrir kísiljárn og hefjast handa um rekstur hennar, þ.e. það fjármagn, sem við
kann að þurfa umfram stofnhlutafé og lán skv. 6. tölul. 3. gr. ásamt stofnlánum
frá utanaðkomandi aðilum, er verði ekki lægri en jafnvirði 320 milljóna norskra
 króna að samanlögðum höfuðstól. Er ríkisstjórninni heimilt að taka lán í þessu
 skyni og endurlána félaginu með kjörum, sem hún ákveður, eða að taka ábyrgð á
       lánum, sem félaginu eru útveguð, gegn sams konar aðgerðum af hálfu
    samstarfsaðilanna eftir réttu hlutfalli við hlutafjáreign hvers um sig.
                               ^1)Augl. B 452/1997.
7. gr. Hlutafélagi skv. 1. gr. ber að greiða tekjuskatt og eignarskatt og önnur
opinber gjöld, sem almennt eru á lögð hér á landi, eftir þeim reglum, sem um þau
gilda samkvæmt lögum á hverjum tíma, nema að því leyti, sem mælt er á annan veg
                                í lögum þessum.
Verði lagareglum um tekjuskatt og eignarskatt eða önnur opinber gjöld breytt frá
   því, sem nú er, skal hlutafélagið jafnan eiga sama rétt og aðrir íslenskir
 aðilar, sem hafa hliðstætt rekstrarform og stunda hliðstæða starfsemi, til að
  njóta þeirra hlunninda, sem um er að ræða eftir hinum breyttu reglum, og því
                   ekki íþyngt með álögum umfram þessa aðila.
Eftirfarandi reglur skulu gilda gagnvart hlutafélaginu að því er varðar skatta á
nettótekjur og aðra skatta, sem að neðan greinir, án tillits til breytinga, sem
                   verða kunna á almennum lögum um þá skatta:
    1. Félaginu skal jafnan heimilt að halda varasjóð myndaðan af skattfrjálsum
    framlögum að því marki, sem um ræðir í 2. mgr. 17. gr. gildandi laga um
 tekjuskatt og eignarskatt^1) (nr. 68/1971, sbr. [14]lög nr. 7/1972), og eftir
         þeim reglum, er gilda um slíkan varasjóð samkvæmt þeim lögum.
      2. Félaginu skal jafnan heimilt að draga frá hreinum tekjum sínum á ári
 hverju sem svarar allt að 10% af nafnverði hlutafjár þess með sama hætti og um
getur í 1. mgr. 17. gr. gildandi tekjuskattslaga.^1) Má sá frádráttur vera fyrir
fjárhæðum, er félagið borgar út jafnóðum sem arð á því ári, og/eða fjárhæðum, er
félagið leggur til hliðar á árinu í sjóð til fjárfestingar og rekstrarþarfa. Úr
  sjóði þeim, sem lagður er til hliðar samkvæmt ákvæði þessu, má síðar úthluta
arði og greiða hann, án þess að slíkt skerði rétt félagsins til frádráttar vegna
                útborgaðs arðs á því ári, er greiðsla fer fram.
          3. Félaginu skal jafnan heimilt að auka hlutafé sitt með útgáfu
jöfnunarhlutabréfa án þess að nafnverð þeirra teljist til skattskyldra tekna hjá
hluthöfum þess, innan þeirra marka, sem um ræðir í 2. mgr. D-liðs 1. mgr. 7. gr.
                           gildandi tekjuskattslaga.
       4. Félagið skal greiða árlegt landsútsvar, er nemi 0,5% hið mesta af
rekstrarútgjöldum þess næstliðið almanaksár samkvæmt ákvæðum skattalaga (þar með
 taldar fyrningar og vöru- og efnisnotkun), þó ekki af hærri upphæð en sem nemi
   brúttótekjum félagsins á árinu. Verður landsútsvarið lagt á atvinnurekstur
  félagsins sem heild og kemur í stað aðstöðugjalds á þann rekstur skv. [15]V.
 kafla laga nr. 8/1972, um tekjustofna sveitarfélaga,^2) og annarra gjalda, er
                      leysa kynnu aðstöðugjaldið af hólmi.
                    ^1)Nú [16]l. 75/1981. ^2)Nú [17]l. 4/1995.
 8. gr. Um skattskyldu erlendra aðila, sem kvaddir eru til samvinnu samkvæmt 2.
   gr. laganna og eiga hlut í félaginu eða láta því í té tæknilega aðstoð eða
         aðstoð við sölu á afurðum þess, skal fara eftir ákvæðum þeirra
tvísköttunarsamninga, sem í gildi eru milli Íslands og heimaríkja þessara aðila.
  Í þeim tilvikum, sem slíkum tvísköttunarsamningum er ekki til að dreifa, er
          ríkisstjórninni heimilt að beita í þessu efni ákvæðum þeirra
tvísköttunarsamninga, sem í gildi eru á hverjum tíma milli Íslands og Noregs eða
   Íslands og Bandaríkjanna, eftir því sem hún ákveður nánar. Jafnframt skulu
eftirfarandi reglur gilda gagnvart ofangreindum aðilum, án tillits til breytinga
                            á íslenskum skattalögum:
   1. Tekjuskattur erlendra hluthafa í félaginu vegna arðs af hlutareign þeirra,
   sem skattskyldur er samkvæmt gildandi tekjuskattslögum eða síðari lögum um
 tekjuskatt, skal vera 5%  fimm af hundraði, nema lög eða milliríkjasamningar
 kveði á um lægra gjald, enda eigi viðkomandi hluthafi ekki minna en sem svarar
10% af útistandandi hlutafé félagsins. Ber félaginu að halda skatti þessum eftir
við útborgun arðsins og skila honum til hlutaðeigandi yfirvalda á greiðsluárinu.
 Í þessu sambandi ber að meðhöndla úthlutun á verðmætum til hluthafa við slit á
 félaginu eða sölu á hlutabréfum sem innlausn á hlutabréfum, og skal ágóði til
hluthafanna, sem um er að ræða, metinn sem tekjur af innlausninni og skattlagður
                                   sem arður.
     2. Þeir erlendu aðilar, sem að ofan greinir, skulu ekki taldir hafa fasta
starfsstöð á Íslandi vegna umgetinna tengsla sinna við félagið, og greiðslur til
  þeirra í formi þjónustugjalda, sölulauna, umboðslauna, leyfisgjalda og vaxta
                       skulu ekki háð sköttun á Íslandi.
9. gr. Innflutningur af hálfu hlutafélagsins á byggingarefni, vélum og búnaði og
  öðrum fjárfestingarvörum og varahlutum til verksmiðju félagsins og rekstrar
hennar og tengdra mannvirkja skal undanþeginn aðflutningsgjöldum og söluskatti á
     innflutning. Ríkisstjórninni er heimilt að fella niður eða endurgreiða
aðflutningsgjöld og/eða söluskatt af vöru eða þjónustu, sem keypt er innanlands
vegna byggingar verksmiðjunnar, í þeim tilgangi að efla aðstöðu innlendra aðila
              til samkeppni um verkefni í sambandi við bygginguna.
Innflutningur af hálfu hlutafélagsins á hráefnum og rekstrarvörum, sem beinlínis
eru notaðar í framleiðslu á útflutningsvörum frá verksmiðjunni, skal undanþeginn
  tollum á innflutning og útflutning og söluskatti á Íslandi, svo og sala til
                     útlanda á framleiðsluvörum félagsins.
Rafmagn til rekstrar verksmiðjunnar skal undanþegið söluskatti og öðrum gjöldum
                    í sambandi við sölu eða notkun raforku.
  10. gr. Höfn^1) við verksmiðjusvæðið að Grundartanga, sbr. 3. tölul. 3. gr.,
skal vera í eigu sérstaks hafnarsjóðs, sem sveitarfélög í nágrenninu stofna til
 samkvæmt ákvæðum hafnalaga, og tryggi hafnarsjóðurinn hlutafélaginu viðeigandi
           afnot hafnarinnar með kjörum, sem ríkisstjórnin samþykkir.
   Ríkisstjórninni er heimilt að ákveða, að hafnarsjóðurinn verði eigandi að
 jarðnæði verksmiðjunnar við Grundartanga, sbr. 2. tölul. 3. gr., og leigi það
             hlutafélaginu með kjörum, sem ríkisstjórnin samþykkir.
                               ^1)[18]Rg. 214/1980.
   11. gr. Hlutafélaginu ber að gera varúðarráðstafanir til að varna tjóni á
   umhverfi verksmiðjunnar við Grundartanga af hennar völdum, og skulu hönnun
   verksmiðjunnar, bygging og rekstur í öllu vera í samræmi við núgildandi og
síðari lög og reglugerðir hér á landi varðandi mengunarvarnir og náttúruvernd og
   öryggi, heilbrigði og hreinlæti á vinnustað, og þá staðla, sem settir eru
                                 samkvæmt þeim.
       Áður en framleiðsla hefst skal gerð líffræðileg athugun á umhverfi
     verksmiðjunnar, þannig að fylgjast megi með áhrifum hennar á lífríkið.
       Ríkisstjórnin ákveður tilhögun athugunarinnar að fengnum tillögum
  Náttúruverndarráðs, og skal hlutafélagið greiða allan kostnað við framkvæmd
                                    hennar.
12. gr. Við járnblendiverksmiðjuna starfi samstarfsnefnd skipuð þremur fulltrúum
    frá hvorum, stjórn verksmiðjunnar og starfsliði hennar, ásamt jafnmörgum
   varamönnum. Hlutverk samstarfsnefndar er að efla samvinnu fyrirtækisins og
 starfsliðs þess, vera báðum til ráðuneytis og gera tillögur um bættan aðbúnað,
     heilbrigði og öryggi starfsliðs og hagkvæmni í rekstri fyrirtækisins.
     13. gr. Iðnaðarráðherra fer með mál, sem snerta eignaraðild ríkisins í
                                 hlutafélaginu.
[Iðnaðarráðherra er eftir hlutafjárhækkun í félaginu á árinu 1997 heimilt þegar
      á því ári að selja eignarhlut ríkisins í félaginu, þó þannig að 12%
   heildarhlutafjár verði ekki seld fyrr en reynt hefur á kauprétt núverandi
                 samstarfsaðila ríkisins að verksmiðjunni.]^1)
                             ^1)[19]L. 64/1997, 4. gr.

                                  Fylgiskjal.
    Aðalsamningur milli ríkisstjórnar Íslands og Elkem-Spigerverket a/s.^1)
                        ^1)Sjá Stjtíð. A 1977, bls. 7391.

References

   Visible links
   1. http://www.althingi.is/dba-bin/lawformpr.pl?lnr=1977018
   2. file:///altext/stjtnr.html#1982045
   3. file:///altext/stjtnr.html#1984095
   4. file:///altext/stjt/1989.028.html
   5. file:///altext/stjt/1997.064.html
   6. file:///altext/stjt/1989.028.html
   7. file:///altext/stjt/1997.064.html
   8. file:///altext/stjtnr.html#1984095?g1
   9. file:///altext/stjt/1997.064.html
  10. file:///altext/stjtnr.html#1984095?g2
  11. file:///altext/stjtnr.html#1921077?g4
  12. file://1995002.html
  13. file:///altext/stjt/1997.064.html
  14. file:///altext/stjtnr.html#1972007
  15. file:///altext/stjtnr.html#1972008?k5
  16. file://1981075.html
  17. file://1995004.html
  18. http://www.reglugerd.is/interpro/dkm/WebGuard.nsf/key2/214-1980
  19. file:///altext/stjt/1997.064.html
