
   --------------------------------------------------------------------------

                                                                        Hafnalög

                              1994 nr. 23 29. mars

   --------------------------------------------------------------------------

                                   I. kafli.
                             Yfirstjórn hafnamála.
                                     1. gr.
                  [Um yfirstjórn hafnamála fer eftir lögum um Siglingastofnun
                                                                 Íslands.]^1)

   ^1)[2]L. 7/1996, 25. gr.

                                   II. kafli.
                          Um stjórn hafna og rekstur.
                                  [2. gr.]^1)
        Höfn táknar í lögum þessum nánar afmarkað svæði þar sem gerð hafa
   verið mannvirki til lestunar, losunar og geymslu fljótandi fara hverju
   nafni sem nefnast, enda skal notkun hennar öllum heimil gegn ákveðnu
   gjaldi.
        Til þess að um höfn geti verið að ræða samkvæmt lögum þessum þarf
   henni að hafa verið sett reglugerð er tilgreini mörk hennar, auk annarra
   nauðsynlegra stjórnunarákvæða.

   ^1)[3]L. 7/1996, 26. gr.

                                  [3. gr.]^1)
        Eigendur hafna samkvæmt lögum þessum eru sveitarfélög. Hafnir geta
   verið hluthafar í fyrirtækjum sem tengjast starfsemi þeirra. Ráðherra skal
   ákveða með reglugerð að höfðu samráði við eigendur viðkomandi hafna að
   mynduð verði hafnasamlög um rekstur þeirra þar sem landfræðileg skilyrði
   eru fyrir hendi. Innan hvers hafnasamlags skal rekinn einn hafnarsjóður.
   Með reglugerð um hvert hafnasamlag skal fylgja áætlun um framkvæmdir
   samkvæmt hafnaáætlun svo sem við á um hlutaðeigandi hafnir.

   ^1)[4]L. 7/1996, 26. gr.

                                  [4. gr.]^1)
        Hafnarstjórn, sem kosin er af eigendum hafnar eða hafnasamlags, skal
   hafa á hendi stjórn hafnar eða hafnasamlags og hafnarsjóðs í samræmi við
   reglugerð, sbr. 2. mgr. 7. gr.
        Séu eigendur fleiri en einn fer um kosningu samkvæmt reglugerð og
   stofnsamningi hafnasamlags. Hafnarstjórn ræður hafnarstjóra og ákveður
   verksvið hans.

   ^1)[5]L. 7/1996, 26. gr.

                                  [5. gr.]^1)
        Ráðherra setur samkvæmt lögum þessum og að fengnum tillögum eigenda
   hafna reglugerð fyrir hafnir.^2) Í reglugerðinni skulu m.a. vera ákvæði
   um:

   1.
           Stærð og takmörk hafnarsvæðis á sjó og landi.
   2.
           Kosningu, starfs- og valdsvið hafnarstjórnar.
   3.
           Starfsemi og umferð á hafnarsvæði.
   4.
           Öryggi við flutninga og varnir gegn mengun.
   5.
           Viðurlög við brotum.

   ^1)[6]L. 7/1996, 26. gr.^2)Um reglugerðir settar samkvæmt samhljóða
   heimild í eldri [7]hafnalögum, 69/1984, vísast til Lagasafns 1990, d.
   1911, auk rg. 246/1990 og 463/1991.

                                  [6. gr.]^1)
        Eftirtalin gjöld skulu greidd fyrir afnot hafna:

   1.
           Skipagjöld á skip þau og báta er nota viðkomandi höfn:

                a.
                        Gjöld, miðuð við stærð skipa, dvalartíma á
                        hafnarsvæðinu og veitta aðstöðu.
                b.
                        Fastagjöld fiskiskips í heimahöfn.
                c.
                        Hafnsögugjöld.
                d.
                        Vigtargjöld af öllum sjávarafla.
                e.
                        Önnur gjöld.

   2.
           Vörugjöld af vörum sem umskipað er, lestaðar eða losaðar í höfn,
           þar á meðal aflagjald sem er vörugjald af sjávarafla sem lagður er
           á land á hafnarsvæðinu. Þó skulu flutningar með ferjum og
           flóabátum sem njóta styrks samkvæmt vegalögum undanþegnir
           vörugjaldi.
   3.
           Leiga fyrir afnot annarra mannvirkja eða tækja hafnarinnar.
   4.
           Leyfisgjöld fyrir bryggjur og önnur mannvirki sem gerð hafa verið
           skv. 18. gr.
   5.
           Lóðargjöld og lóðarleiga.
   6.
           Sérstakt vörugjald til Hafnabótasjóðs, sbr. 4. mgr. 12. gr.
   7.
           Ýmis þjónustugjöld, svo sem fyrir vigtun, móttöku á úrgangi,
           vatnssölu, rafmagnssölu, festagjöld o.fl.
   8.
           Gjöld af ferjum og flóabátum.

        Nú á annar aðili en hafnarsjóður bryggju innan hafnarsvæðisins og
   skal þá greiða vörugjöld í hafnarsjóð af þeim farmi er um þá bryggju fer.
   Eiganda slíkrar bryggju er óheimilt að innheimta til sín vörugjöld af
   vörum er fara um bryggjuna nema hafnarstjórn samþykki.

   ^1)[8]L. 7/1996, 26. gr.

                                  [7. gr.]^1)
        Öll gjöld skv. 11. gr. má taka fjárnámi hjá þeim aðila sem samkvæmt
   reglugerð er gert að standa skil á greiðslum til hafnarsjóðs.
        Skipagjöld skulu miðuð við stærð skipa samkvæmt nánari ákvæðum í
   reglugerð og eru þau tryggð með lögveði í viðkomandi skipi eða
   vátryggingarfé. Gengur það veð í tvö ár fyrir samningsveðskuldum.
        Halda má eftir skráningar- og þjóðernisskírteinum til tryggingar
   greiðslu skipa- og vörugjalda. Hafnarstjórn er heimilt að krefjast þess að
   útflytjandi leggi fram tryggingu fyrir vörugjaldi áður en vara fer úr
   höfn. Vörugjald af vörum sem umskipað er, lestaðar eða losaðar utan
   löggiltra hafnarsvæða, þar á meðal af sjávarafla, skal ríkissjóður
   innheimta í samræmi við almenna gjaldskrá skv. 13. gr. og skal gjaldið
   renna í Hafnabótasjóð. Ákvæði þetta nær þó ekki til skipa undir 10
   brúttótonnum að stærð þegar um sjávarafla er að ræða.
        Leiga af lóðum hafna skal almennt reiknuð sem hundraðshluti af
   fasteignamati lóðar. Sérstakt vörugjald skv. 6. tölul. 1. mgr. 11. gr.
   skal renna í Hafnabótasjóð. Gjaldið skal vera sem svarar 25% álagi á
   vörugjöld eins og þau eru ákveðin í hinni almennu gjaldskrá, önnur en
   aflagjald, sbr. 2. tölul. 1. mgr. 11. gr.
        Innheimtuaðilar vörugjalds skv. 2. tölul. 1. mgr. 11. gr. skulu
   innheimta og standa skil á sérstöku vörugjaldi skv. 6. tölul. 1. mgr. 11.
   gr.
        Ráðherra skal kveða nánar á um innheimtu og skil á gjaldinu, þar á
   meðal hversu oft það getur lagst á sömu vörusendingu, og ákveða hvernig
   skuli fara með vörslu og daglega afgreiðslu sérstaks vörugjalds samkvæmt
   lögum þessum.

   ^1)[9]L. 7/1996, 26. gr.

                                  [8. gr.]^1)
        Hafnaráð skal að fengnum tillögum Hafnasambands sveitarfélaga gera
   tillögur til samgönguráðuneytisins, a.m.k. einu sinni á ári, um gjaldskrá
   skv. ab-lið 1. tölul. og 2. tölul. 11. gr. Skal gjaldskráin við það miðuð
   að tekjur hafnarsjóðanna standi almennt undir rekstri og hæfilegu
   fjármagni til nýbygginga.
        Slík gjaldskrá, staðfest af samgönguráðherra, skal gilda fyrir allar
   hafnir er lög þessi ná til. Önnur gjöld hafnarinnar ákveður viðkomandi
   hafnarstjórn. Ráðherra getur heimilað einstökum hafnarstjórnum frávik frá
   hinni almennu gjaldskrá ef sérstakar aðstæður eru fyrir hendi.
        Þrátt fyrir ákvæði 1. og 2. mgr. þessarar greinar er einstökum
   hafnarstjórnum heimiluð frávik til lækkunar á hinni almennu gjaldskrá
   fyrir hafnir vegna umskipunar, lestunar og losunar á sjávarafla.

   ^1)[10]L. 7/1996, 26. gr.

                                  [9. gr.]^1)
        Tekjum og eignum hafnarsjóðs má einungis verja í þágu hafnarinnar.
   Hafnarsjóðir skulu undanþegnir hvers konar sköttum til sveitarsjóða.
   Eigendur hafnar eða hafnasamlags bera ábyrgð á skuldbindingum hafnarsjóðs.

   ^1)[11]L. 7/1996, 26. gr.

                                  [10. gr.]^1)
        Ár hvert skal hafnarstjórn semja áætlun um tekjur og gjöld
   hafnarsjóðs á komandi ári og senda hana [Siglingastofnun Íslands]^2) ásamt
   nauðsynlegum skýringum á tekju- og gjaldaliðum.

   ^1)[12]L. 7/1996, 26. gr.^2)[13]L. 7/1996, 27. gr.

                                  [11. gr.]^1)
        Halda skal reikning fyrir tekjur og gjöld hafnarsjóðs. Reikningsár
   hafnarsjóðs er almanaksárið. Reikninginn skal endurskoða og úrskurða á
   sama hátt og reikninga sveitarsjóðs nema hafnarsjóður sé stofnaður með
   samningi, en þá fer um endurskoðun og úrskurð reikningsins samkvæmt
   samningnum.
        Hafnarstjórn er skylt að senda [Siglingastofnun]^2) ársreikninga og
   þær upplýsingar sem hún kann að óska eftir og snerta rekstur hafnarinnar.
        [Siglingastofnun]^2) ber að senda hafnarsjóði viðskiptareikning
   síðasta árs fyrir 1. mars ár hvert ef um viðskipti hefur verið að ræða á
   árinu.

   ^1)[14]L. 7/1996, 26. gr.^2)[15]L. 7/1996, 27. gr.

                                  [12. gr.]^1)
        Óheimilt er án samþykkis ráðuneytisins að selja, veðsetja eða leigja
   til langs tíma þær eignir hafnarsjóðs er notið hafa ríkisstyrks. Enn
   fremur er hafnarstjórn óheimilt að hefja kostnaðarsamar framkvæmdir án
   samþykkis ráðuneytisins.
        Til þess að [Siglingastofnun]^2) sé unnt að fylgjast sem best með að
   ákvæði þessarar greinar séu haldin skal senda henni eftirrit af
   fundargerðum hafnarstjórnar sé þess óskað.

   ^1)[16]L. 7/1996, 26. gr.^2)[17]L. 7/1996, 27. gr.

                                  [13. gr.]^1)
        Skipulag hafnarsvæðis skal miðast við þarfir hafnarinnar og er skylt
   að hafa samráð við hafnarstjórn og [Siglingastofnun Íslands]^2) við gerð
   þess.
        Engin mannvirkjagerð má fara fram á hafnarsvæðinu nema með samþykki
   viðkomandi hafnarstjórnar. Rísi ágreiningur skal málinu vísað til
   samgönguráðuneytisins til úrskurðar.
        Sé leyfi til mannvirkjagerðar eigi notað innan tveggja ára frá
   veitingu þess fellur það úr gildi.
        Hafnarstjórn er heimilt, ef nauðsyn krefur, að nema burt á kostnað
   eiganda bryggjur eða önnur mannvirki í sjó fram sem hætta stafar af eða
   hafa staðið ónotuð í fimm ár eða lengur.

   ^1)[18]L. 7/1996, 26. gr.^2)[19]L. 7/1996, 27. gr.

                                  III. kafli.
        Um framkvæmdir í höfnum, greiðslu kostnaðar við hafnargerð o.fl.
                                  [14. gr.]^1)
        Frumkvæði um hafnargerð er hjá eiganda hafnar og framkvæmdir á ábyrgð
   hans.

   ^1)[20]L. 7/1996, 26. gr.

                                  [15. gr.]^1)
        Áður en hafnarframkvæmdir hefjast skal [Siglingastofnun Íslands]^2)
   fá staðfest að fjármagn verði handbært til viðkomandi verkáfanga.

   ^1)[21]L. 7/1996, 26. gr.^2)[22]L. 7/1996, 27. gr.

                                  [16. gr.]^1)
        Hver landeigandi er skyldur til að láta af hendi mannvirki og land er
   þarf til þess að gera höfn samkvæmt lögum þessum, svo og til þess að gera
   brautir og vegi í því sambandi og til að leyfa að tekin verði í landi hans
   grjót, möl og önnur jarðefni og þola þær eignakvaðir, óhagræði og
   takmörkun á afnotarétti sem hafnargerðin hefur í för með sér, allt þó gegn
   því að fullar bætur komi fyrir. Nú næst ekki samkomulag og skal þá ákveða
   bætur með mati samkvæmt lögum um framkvæmd eignarnáms.

   ^1)[23]L. 7/1996, 26. gr.

                                  [17. gr.]^1)
        Hafnarframkvæmdir, er njóta ríkisstyrks, skulu unnar undir tækni- og
   fjárhagslegu eftirliti [Siglingastofnunar Íslands]^2) og skulu allar
   áætlanir og uppdrættir sendar stofnuninni til samþykktar, svo og öll þau
   reikningsgögn er þarf til að annast nauðsynlega endurskoðun kostnaðar.
        [Siglingastofnun]^2) annast framkvæmd frumrannsókna í samráði við
   viðkomandi hafnarstjórn. Hafnarframkvæmdir, er njóta ríkisstyrks, skulu að
   jafnaði unnar samkvæmt tilboði á grundvelli útboðs. Ef verk er þess eðlis
   eða aðstæður slíkar að öðru leyti að útboð telst ekki muni gefa góða raun
   er heimilt að fenginni umsögn [Siglingastofnunar]^2) að víkja frá útboði.
        Fari hafnarstjórn þess á leit annast [Siglingastofnun]^2) auk
   frumrannsókna framkvæmdir eftir því sem við verður komið, skipulagningu
   hafnarsvæða, hönnun einstakra mannvirkja og gerð kostnaðaráætlana.

   ^1)[24]L. 7/1996, 26. gr.^2)[25]L. 7/1996, 27. gr.

                                  [18. gr.]^1)
        Hafnarframkvæmdir eru kostaðar af sjálfsaflafé hafnarinnar og
   framlagi frá eigendum. Enn fremur greiðir ríkissjóður hluta af kostnaði
   við hafnargerðir eftir því sem ákveðið er í lögum þessum.

   ^1)[26]L. 7/1996, 26. gr.

                                  [19. gr.]^1)
        Eftirfarandi hafnarframkvæmdir geta notið framlags úr ríkissjóði:

   1.
           Undirbúningsrannsóknir og hönnun, þar með talið skipulag hafna og
           hafnarsvæða, svo og kostnaður við útboð einstakra styrkhæfra
           framkvæmda.
   2.
           Framkvæmdir við hafnargarða, bryggjur, viðlegukanta, ferjuaðstöðu,
           dýpkun og uppfyllingar sem teljast nauðsynlegur hluti
           viðlegumannvirkja.
   3.
           Dreifikerfi rafmagns, skolps og vatns sem nauðsynleg eru vegna
           starfsemi hafnarinnar samkvæmt staðfestingu [Siglingastofnunar]^2)
           hverju sinni.
   4.
           Umferðaræðar innan marka hafnarmannvirkja samkvæmt staðfestingu
           [Siglingastofnunar]^2) hverju sinni.
   5.
           Framkvæmdir við siglingamerki, mengunar- og slysavarnir.
   6.
           Framkvæmdir á hafnarsvæðum við upptökumannvirki fyrir skip.
   7.
           Tollaðstaða fyrir farþegaferjur er halda uppi reglulegum
           áætlanasiglingum til landsins.

        Niðurrif hafnarmannvirkja í eigu hafnarsjóðs telst hafnarframkvæmd,
   enda sé það liður í nýbyggingu, til umhverfisbóta eða mannvirkið í vegi
   fyrir notkun annarra styrkhæfra hafnarmannvirkja.
        Sé mannvirki svo illa farið að til álita komi að endurbyggja það skal
   slík endurbygging því aðeins teljast styrkhæf að mannvirkið hafi hlotið
   eðlilegt viðhald að dómi [forstjóra Siglingastofnunar Íslands].^2)
        Styrkhæfur telst einnig vaxtakostnaður, svo og lántöku- og annar
   fjármögnunarkostnaður, ásamt kostnaði vegna hækkunar verðtryggðra lána og
   gengistaps, verði hann til vegna hluta ríkissjóðs í framkvæmdinni og hafi
   verið stofnað til hans með heimild ráðuneytisins og fjárlaganefndar
   Alþingis.
        Til viðhalds hafnarmannvirkja teljast almennar viðgerðir og venjulegt
   viðhald, svo sem endurnýjun á þybbum, þekjum og lögnum, og er slíkt
   viðhald ekki styrkhæft.
        Landa- og lóðakaup hafna, svo og landgerð, njóta ekki ríkisstyrks.
   Styrkhæfni framkvæmda skal ákveðin áður en þær hefjast. Rísi ágreiningur
   um styrkhæfni framkvæmda skal málinu skotið til ráðherra til úrskurðar.

   ^1)[27]L. 7/1996, 26. gr.^2)[28]L. 7/1996, 27. gr.

                                  [20. gr.]^1)
        Skilyrði fyrir greiðslu úr ríkissjóði skv. 24. gr. eru:

   1.
           Að eigendur hafnar eða hafnasamlags hafi stofnað hafnarsjóð til
           þess að eiga og reka höfn og standa undir hafnarframkvæmdum og
           fengið til þess samþykki ráðuneytisins.
   2.
           Að hafnarsjóður hafi tryggt sér eignarrétt á því landsvæði á
           strandlengju hafnarinnar sem talið er þurfa undir hafnarmannvirki
           og þá starfsemi sem fram fer við höfnina. Ekki verður það þó gert
           að skilyrði að hafnarsjóður kaupi í þessu skyni íbúðar- eða
           verslunarhús eða varanlegar byggingar af öðru tagi.
   3.
           Að unnið sé að framkvæmdum samkvæmt tæknilegri og fjárhagslegri
           áætlun varðandi útgjöld og greiðslu kostnaðar sem eigendur hafnar
           hafa samþykkt, svo og ráðuneytið, að fenginni umsögn hafnaráðs og
           [forstjóra Siglingastofnunar Íslands].^2)

   ^1)[29]L. 7/1996, 26. gr.^2)[30]L. 7/1996, 27. gr.

                                  [21. gr.]^1)
        Eftirfarandi ákvæði skulu gilda um greiðsluþátttöku ríkissjóðs í
   hafnarframkvæmdum:

   1.
           Ríkissjóður greiðir allt að 100% kostnaðar við frumrannsóknir
           samkvæmt nánari ákvæðum í reglugerð.
   2.
           Ríkissjóður greiðir allt að 90% stofnkostnaðar við eftirtaldar
           framkvæmdir:

           hafnargarða (öldubrjóta),

           dýpkun hafnar og innsiglingar,

           siglingamerki,

           sérbúnað fyrir ekjuskip og ferjur.

   3.
           Ríkissjóður greiðir allt að 60% stofnkostnaðar við eftirtaldar
           framkvæmdir:

           bryggjur og viðlegukanta,

           uppfyllingar og umferðaræðar á hafnarsvæði,

           upptökumannvirki fyrir skip,

           mengunar- og slysavarnir,

           vatns-, raf- og holræsalagnir um hafnarmannvirkin,

           skipulag hafna og hafnarsvæða.

           niðurrif hafnarmannvirkja.

   ^1)[31]L. 7/1996, 26. gr.

                                  [22. gr.]^1)
        Umsóknir um framlög úr ríkissjóði til hafnarframkvæmda skulu sendar
   [Siglingastofnun Íslands]^2) sem vinnur úr tillögunum og leggur fyrir
   hafnaráð og samgönguráðuneyti. Ráðherra leggur fyrir Alþingi tillögur
   sínar að fenginni umsögn hafnaráðs.
        Við mat á greiðsluþátttöku ríkissjóðs í einstökum verkefnum skal
   tekið tillit til fjárhagslegrar getu hafnarsjóðs til að standa undir
   nauðsynlegum hafnarframkvæmdum, þó með þeim takmörkunum um hámark sem
   kveðið er á um í 26. gr.
        Greiðsluþátttaka ríkissjóðs í einstökum verkefnum skal ákveðin um
   leið og verk eru tekin inn á hafnaáætlun og tekin til endurmats á tveggja
   ára fresti við endurskoðun hafnaáætlunar. Við mat á greiðsluþátttöku
   ríkissjóðs skal tekið tillit til fjárhagslegrar getu hafnarsjóðs.
        Skerðing á hámarki framlaga skv. 26. gr. skal miðast við fjárhagslega
   stöðu hafnarsjóðs og skulu settar um það nánari reglur í reglugerð. Þrátt
   fyrir slíkar reglur getur ráðherra ákveðið að framkvæmdir í höfnum, sem
   mynda hafnasamlag, njóti tímabundið hámarksframlags skv. 26. gr.

   ^1)[32]L. 7/1996, 26. gr.^2)[33]L. 7/1996, 27. gr.

                                  [23. gr.]^1)
        Heimilt er að gera sérstakar ráðstafanir til að létta greiðslubyrði
   þeirra hafnarsjóða sem hafa ekki nægar tekjur til að standa undir
   fjárhagslegum skuldbindingum vegna styrkhæfra hafnarframkvæmda. Við
   fjárlagagerð hvers árs skal samgönguráðuneytið gera Alþingi sérstaka grein
   fyrir fjárþörf í þessu efni. Ráðherra skal gera tillögu til
   fjárlaganefndar og Alþingis um skiptingu fjárins og skal við skiptinguna
   hafa hliðsjón af tekjum og gjöldum hafnarsjóðs, framlagi sveitarfélags til
   hafnarsjóðs, fólksfjölda og öðrum þeim atriðum sem hafa áhrif á
   greiðslugetu hafnarsjóðsins.

   ^1)[34]L. 7/1996, 26. gr.

                                   IV. kafli.
                             Um framkvæmdaáætlanir.
                                  [24. gr.]^1)
        [Siglingastofnun Íslands]^2) skal vinna að gerð áætlana um
   hafnarframkvæmdir til nokkurra ára í senn, en þó aldrei skemur en til
   fjögurra ára.
        Við þessa áætlanagerð ber [Siglingastofnun]^2) að hafa samráð og
   samstarf við viðkomandi hafnarstjórn, Hafnasamband sveitarfélaga og
   hafnaráð.
        Við áætlanagerðina og forgangsröðun framkvæmda skal leggja til
   grundvallar mat á þörf fyrir framkvæmdir í einstökum höfnum, landshlutum
   og landinu í heild.
        Sérstök fjögurra ára áætlun um hafnargerðir skal gerð á tveggja ára
   fresti. Áður en gengið er endanlega frá áætluninni skal [forstjóri
   Siglingastofnunar Íslands]^2) senda stjórn hverrar hafnar tillögur sínar
   um framkvæmdir á áætlunartímabilinu við þá höfn og gefa hafnarstjórnum
   tiltekinn frest til að koma með athugasemdir og breytingartillögur.
        Áætlunin skal síðan lögð fyrir Alþingi til samþykktar.^3) Ráðherra
   skal árlega leggja fyrir Alþingi skýrslu um framkvæmdir í hafnamálum árið
   áður.

   ^1)[35]L. 7/1996, 26. gr.^2)[36]L. 7/1996, 27. gr.^3)Augl. A 105/1997.

                                   V. kafli.
                               Um Hafnabótasjóð.
                                  [25. gr.]^1)
        Hafnabótasjóður er eign ríkisins og fer hafnaráð með stjórn sjóðsins
   í umboði samgönguráðherra. Hlutverk sjóðsins er að veita lán og styrki til
   hafnargerða og bæta tjón á hafnarmannvirkjum.

   ^1)[37]L. 7/1996, 26. gr.

                                  [26. gr.]^1)
        Tekjur Hafnabótasjóðs eru þessar:

   1.
           Vörugjald af vörum sem umskipað er, lestaðar eða losaðar utan
           löggiltra hafnarsvæða, sbr. 5. mgr. 12. gr.
   2.
           Tekjur af starfsemi sjóðsins.
   3.
           Sérstakt vörugjald skv. 6. tölul. 1. mgr. 11. gr.
   4.
           Framlag úr ríkissjóði samkvæmt ákvörðun Alþingis.

        [Tekjum af vörugjaldi skv. 1. og 3. tölul. 1. mgr. skal ráðstafað til
   sjóðsins eða til annarra þarfa samkvæmt ákvörðun Alþingis í fjárlögum
   hverju sinni.]^2)

   ^1)[38]L. 7/1996, 26. gr.^2)[39]L. 144/1995, 51. gr.

                                  [27. gr.]^1)
        Hafnabótasjóði er heimilt að taka lán til starfsemi sinnar samkvæmt
   ákvörðun Alþingis hverju sinni.

   ^1)[40]L. 7/1996, 26. gr.

                                  [28. gr.]^1)
        Ráðherra ráðstafar fé Hafnabótasjóðs á eftirgreindan hátt að fengnum
   tillögum [Siglingastofnunar]^2) og hafnaráðs og með samþykki
   fjárlaganefndar Alþingis:

   1.
           Sjóðurinn veitir hafnarsjóðum lán til framkvæmda með hliðsjón af
           fjárþörf í hverju tilviki.
   2.
           Sjóðnum er heimilt að bæta tjón á hafnarmannvirkjum sem skemmst
           hafa af völdum náttúruhamfara eða af öðrum óviðráðanlegum orsökum,
           þar með talið tjón sem ekki fæst að fullu bætt úr Viðlagasjóði eða
           vegna ákvæða IX. kafla siglingalaga um takmarkaða ábyrgð
           útgerðarmanna.
   3.
           Sjóðnum er heimilt að veita lán og/eða styrk umfram ríkisframlag
           til nýrra hafnarframkvæmda sem nemi allt að 30% af
           heildarframkvæmdakostnaði til staða sem eiga við verulega
           fjárhagsörðugleika að stríða vegna dýrrar mannvirkjagerðar,
           fólksfæðar eða annarra gildra orsaka. Styrkir mega aldrei nema
           meira en 15% af heildarframkvæmdakostnaði.
   4.
           Sjóðnum er heimilt að veita sérstaka styrki umfram það sem segir í
           3. tölul. til að greiða fyrir stofnun hafnasamlaga og vegna
           hafnaframkvæmda þar sem sveitarfélög eru sameinuð, enda sé um tvær
           eða fleiri hafnir að ræða í hinu nýja sveitarfélagi.
   5.
           Sjóðnum er heimilt að veita hafnarsjóðum lán út á væntanleg
           ríkisframlög samkvæmt lögum þessum.

        Samanlagt mega styrkir og lán úr Hafnabótasjóði að viðbættu
   ríkisframlagi aldrei fara yfir 90% af styrkhæfum framkvæmdakostnaði.

   ^1)[41]L. 7/1996, 26. gr.^2)[42]L. 7/1996, 27. gr.

                                  [29. gr.]^1)
        [Siglingastofnun Íslands]^2) annast vörslu, daglega afgreiðslu og
   bókhald Hafnabótasjóðs. Lánasýsla ríkisins veitir sjóðnum aðstoð við öflun
   lánsfjár.

   ^1)[43]L. 7/1996, 26. gr.^2)[44]L. 7/1996, 27. gr.

                                  [30. gr.]^1)
        Ráðherra ákveður vexti og önnur kjör þeirra lána er sjóðurinn veitir
   með tilliti til þess að sjóðurinn sé skaðlaus af starfsemi sinni.

   ^1)[45]L. 7/1996, 26. gr.

                                  [31. gr.]^1)
        Umsóknir um lán og styrki úr Hafnabótasjóði skulu sendar til
   [Siglingastofnunar Íslands].^2) Umsóknum skulu fylgja ítarleg gögn og
   rökstuðningur, þar á meðal reikningar hafnarinnar síðasta ár og almennar
   upplýsingar um fjárhag og fjárþörf hennar.

   ^1)[46]L. 7/1996, 26. gr.^2)[47]L. 7/1996, 27. gr.

                                   VI. kafli.
                                  Ýmis ákvæði.
                                  [32. gr.]^1)
        Hvers konar bótakröfum fyrir tjón, sem skip kunna að valda á eignum
   hafnarsjóða, fylgir lögtaksréttur.

   ^1)[48]L. 7/1996, 26. gr.

                                  [33. gr.]^1)
        Með mál út af brotum gegn lögum þessum eða reglugerðum, sem settar
   eru samkvæmt þeim, skal farið að hætti opinberra mála og varða brot
   sektum.

   ^1)[49]L. 7/1996, 26. gr.

                                  [34. gr.]^1)
        Ráðherra setur reglur um framkvæmd þessara laga.^2)

   ^1)[50]L. 7/1996, 26. gr.^2)Rg. 232/1996.

                                  [35. gr.]^1)


   ^1)[51]L. 7/1996, 26. gr.

                                  [36. gr.]^1)
        Lög þessi öðlast þegar gildi.

   ^1)[52]L. 7/1996, 26. gr.

                            Ákvæði til bráðabirgða.


References

   Visible links
   1. http://www.althingi.is/dba-bin/lawformpr.pl?lnr=1994023
   2. file:///altext/stjt/1996.007.html
   3. file:///altext/stjt/1996.007.html
   4. file:///altext/stjt/1996.007.html
   5. file:///altext/stjt/1996.007.html
   6. file:///altext/stjt/1996.007.html
   7. file:///altext/stjtnr.html#1984069
   8. file:///altext/stjt/1996.007.html
   9. file:///altext/stjt/1996.007.html
  10. file:///altext/stjt/1996.007.html
  11. file:///altext/stjt/1996.007.html
  12. file:///altext/stjt/1996.007.html
  13. file:///altext/stjt/1996.007.html
  14. file:///altext/stjt/1996.007.html
  15. file:///altext/stjt/1996.007.html
  16. file:///altext/stjt/1996.007.html
  17. file:///altext/stjt/1996.007.html
  18. file:///altext/stjt/1996.007.html
  19. file:///altext/stjt/1996.007.html
  20. file:///altext/stjt/1996.007.html
  21. file:///altext/stjt/1996.007.html
  22. file:///altext/stjt/1996.007.html
  23. file:///altext/stjt/1996.007.html
  24. file:///altext/stjt/1996.007.html
  25. file:///altext/stjt/1996.007.html
  26. file:///altext/stjt/1996.007.html
  27. file:///altext/stjt/1996.007.html
  28. file:///altext/stjt/1996.007.html
  29. file:///altext/stjt/1996.007.html
  30. file:///altext/stjt/1996.007.html
  31. file:///altext/stjt/1996.007.html
  32. file:///altext/stjt/1996.007.html
  33. file:///altext/stjt/1996.007.html
  34. file:///altext/stjt/1996.007.html
  35. file:///altext/stjt/1996.007.html
  36. file:///altext/stjt/1996.007.html
  37. file:///altext/stjt/1996.007.html
  38. file:///altext/stjt/1996.007.html
  39. file:///altext/stjt/1995.144.html
  40. file:///altext/stjt/1996.007.html
  41. file:///altext/stjt/1996.007.html
  42. file:///altext/stjt/1996.007.html
  43. file:///altext/stjt/1996.007.html
  44. file:///altext/stjt/1996.007.html
  45. file:///altext/stjt/1996.007.html
  46. file:///altext/stjt/1996.007.html
  47. file:///altext/stjt/1996.007.html
  48. file:///altext/stjt/1996.007.html
  49. file:///altext/stjt/1996.007.html
  50. file:///altext/stjt/1996.007.html
  51. file:///altext/stjt/1996.007.html
  52. file:///altext/stjt/1996.007.html
