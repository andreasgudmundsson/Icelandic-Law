
   --------------------------------------------------------------------------

                          Lög um vísitölu neysluverðs

                              1995 nr. 12 2. mars

   --------------------------------------------------------------------------

                 Ferill málsins á Alþingi.   Frumvarp til laga.

   Tóku gildi 1. mars 1995. Breytt með l. 27/2007 (tóku gildi 1. jan. 2008).

  1. gr. Hagstofa Íslands skal reikna og birta vísitölu sem sýnir breytingar á
  verðlagi einkaneyslu. Vísitalan nefnist vísitala neysluverðs. Vísitalan skal
   reist á grunni sem Hagstofan ákveður samkvæmt niðurstöðum neyslukönnunar.
   Nefnd skipuð einum fulltrúa tilnefndum af Hæstarétti, einum tilnefndum af
Alþýðusambandi Íslands og einum tilnefndum af Vinnuveitendasambandi Íslands skal
vera Hagstofunni til ráðgjafar um gerð vísitölunnar og fylgjast með reglubundnum
       útreikningi hennar. Kostnaður við nefndina greiðist úr ríkissjóði.
2. gr. Hagstofan skal eigi sjaldnar en á fimm ára fresti gera sérstaka athugun á
 heimilisútgjöldum, neyslukönnun. Könnunin skal spanna heimili fólks án tillits
  til búsetu, fjölskyldugerðar, starfa og atvinnugreina og taka til hvers kyns
   heimilisútgjalda. Að lokinni úrvinnslu könnunarinnar skal Hagstofan breyta
    grunni vísitölu neysluverðs í samræmi við niðurstöður hennar og annarra
     upplýsinga sem aflað er sérstaklega í þessu skyni. Hagstofan skal gera
opinberlega grein fyrir könnun þessari og niðurstöðum hennar og hvernig þeim er
                     beitt til myndunar nýs vísitölugrunns.
 3. gr. [Vísitala neysluverðs skal reiknuð í mánuði hverjum miðað við verðlag í
 um það bil vikutíma um miðjan hvern mánuð. Heimilt er að safna verðupplýsingum
 yfir lengra tímabil ef verðlag vöru breytist ört. Ef ekki er unnt að miða við
samtímaupplýsingar um verðlag eða verðbreytingar eða sé það ekki talið eiga við
 er Hagstofu Íslands heimilt að miða við meðaltal mánaðar eða mánaða eftir því
     sem við á. Vísitalan skal svo sem kostur er miðast við meðalverðlag í
                                  landinu.]^1)
                               ^1)L. 27/2007, 1. gr.
  4. gr. Ráðherra getur með reglugerð sett nánari ákvæði um framkvæmd þessara
                                     laga.
                  5. gr. Lög þessi öðlast gildi 1. mars 1995.
