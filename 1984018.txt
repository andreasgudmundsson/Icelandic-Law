                                    dálkum.

   --------------------------------------------------------------------------

               Lög um Þjónustu- og endurhæfingarstöð sjónskertra

                             1984 nr. 18 24. apríl

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 1. janúar 1985. Breytt með [4]l. 58/1986 (tóku gildi 21. maí 1986),
  [5]l. 83/1997 (tóku gildi 6. júní 1997) og [6]l. 21/2004 (tóku gildi 11. maí
                                     2004).

   1. gr. Ríkið starfræki stofnun sem nefnist Þjónustu- og endurhæfingarstöð
      sjónskertra. Fyrir stofnuninni skal vera yfirlæknir, sérmenntaður í
     augnsjúkdómum og skal hann annast daglega stjórn stofnunarinnar. Aðrir
starfsmenn skulu vera sjóntækja- og sjónfræðingar, sjónþjálfar, félagsráðgjafar,
                         tæknimenn ásamt aðstoðarfólki.
   2. gr. [Ráðherra skipar yfirlækni til fimm ára í senn að fengnum tillögum
   stöðunefndar samkvæmt lögum um heilbrigðisþjónustu. Yfirlæknir ræður aðra
                         starfsmenn stofnunarinnar.]^1)
                             ^1)[7]L. 83/1997, 55. gr.
 3. gr. Stofnunin heyrir undir heilbrigðis- og tryggingamálaráðherra sem skipar
henni sérstaka stjórn. Stjórnin skal skipuð þremur mönnum og þremur til vara til
  fjögurra ára í senn. Ráðherra skipar einn án tilnefningar og skal hann vera
  formaður. Blindrafélagið tilnefnir einn og Augnlæknafélag Íslands einn. Sömu
                           reglur gilda um varamenn.
     4. gr. [Stofnunin skal annast hvers konar þjónustu við sjónskerta sem
        sjúkratryggðir eru samkvæmt lögum um almannatryggingar, svo sem
 sjúkdómsgreiningu, mælingu, úthlutun sérhæfðra hjálpartækja, þjálfun og hvers
    konar endurhæfingu sem sjónskertir þurfa á að halda. Heimilt er að veita
sjónskertum sem ekki eru sjúkratryggðir samkvæmt lögum um almannatryggingar sömu
                 þjónustu gegn gjaldi, sbr. 2. mgr. 6. gr.]^1)
Stofnunin skal í samráði við landlækni halda skrá yfir alla þá landsmenn sem eru
                                  sjónskertir.
Við stofnunina skal starfrækja sjóngleraþjónustu undir stjórn sjóntækjafræðings.
      Stofnunin hefur yfirumsjón með þjálfun og endurhæfingu sjónskertra,
 sjóntækjameðferð og sjónrannsóknum í samráði við aðra aðila er starfa á þessum
                                   vettvangi.
                             ^1)[8]L. 21/2004, 1. gr.
5. gr. Stofnunin skal annast útvegun á hvers konar sérhæfðum hjálpartækjum fyrir
sjónskerta sem yfirlæknir hennar eða aðrir læknar á vegum stöðvarinnar úrskurða
                                  nauðsynleg.
 [Ráðherra skal setja reglugerð^1) um þátttöku ríkisins í kostnaði við sérhæfð
       hjálpartæki fyrir sjónskerta að höfðu samráði við stofnunina.]^2)
          ^1)[9]Rg. 59/1987, [10]rg. 1155/2005. ^2)[11]L. 21/2004, 2. gr.
 6. gr. [Sjúkratryggður einstaklingur samkvæmt lögum um almannatryggingar skal
greiða gjald fyrir sérfræðilæknisþjónustu og rannsóknir samkvæmt ákvæðum laga um
           almannatryggingar og reglum settum með stoð í þeim lögum.
Einstaklingur sem ekki er sjúkratryggður hér á landi skal greiða gjald samkvæmt
                       gjaldskrá sem ráðherra setur.]^1)
                             ^1)[12]L. 21/2004, 3. gr.
7. gr. Stofnunin skipuleggur í samráði við landlækni ferðir starfsmanna sinna og
           annarra sérfræðinga til aðstoðar sjónskertum úti á landi.
     8. gr. Stofnunin hefur í samráði við starfandi kennara blindradeildar
sérfræðilega umsjón með sjónþjálfun og augnlæknisfræðilegri meðferð og rannsókn
                     sjónskertra nemenda í skólum landsins.
 9. gr. Heilsugæslustöðvar skulu hafa samráð við stofnunina um þá þjónustu við
blinda og sjónskerta sem veitt er á stöðvunum. Skulu heilsugæslustöðvar tilkynna
      stofnuninni um alla sem eru eða grunur leikur á að séu sjónskertir.
  10. gr. Ráðherra ákveður aðsetur stofnunarinnar að höfðu samráði við stjórn
    hennar og skal heimilt að samnýta húsnæði með öðrum opinberum aðilum eða
       hagsmunaaðilum eftir því sem um semst. Sama gildir um starfsfólk.
  11. gr. Ráðherra setur stofnuninni starfsreglur að fengnum tillögum stjórnar
                                    hennar.
                 12. gr. Lög þessi öðlast gildi 1. janúar 1985.
                            Ákvæði til bráðabirgða.

References

   Visible links
   1. http://www.althingi.is/dba-bin/lawformpr.pl?lnr=1984018
   2. http://www.althingi.is/dba-bin/ferill.pl?ltg=106&mnr=198
   3. http://www.althingi.is/altext/106/s/pdf/0354.pdf
   4. file:///altext/stjtnr.html#1986058
   5. file:///altext/stjt/1997.083.html
   6. file:///altext/stjt/2004.021.html
   7. file:///altext/stjt/1997.083.html
   8. file:///altext/stjt/2004.021.html
   9. http://www.reglugerd.is/interpro/dkm/WebGuard.nsf/key2/059-1987
  10. http://www.reglugerd.is/interpro/dkm/WebGuard.nsf/key2/1155-2005
  11. file:///altext/stjt/2004.021.html
  12. file:///altext/stjt/2004.021.html
