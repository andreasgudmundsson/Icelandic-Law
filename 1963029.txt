
   --------------------------------------------------------------------------

                                        Lög um Lífeyrissjóð starfsmanna ríkisins

                             1963 nr. 29 29. apríl

   --------------------------------------------------------------------------

                                     1. gr.
              Lífeyrissjóður starfsmanna ríkisins starfar með því markmiði og
                                         skipulagi, sem segir í lögum þessum.

                                     2. gr.
           Sjóðfélagar eru þeir nefndir í lögum þessum, er skylt er að greiða
                           iðgjöld í sjóðinn og rétt eiga á lífeyri úr honum.

                                     3. gr.
                                                          I. Sjóðfélagar eru:

   a.
           Allir þeir, sem skipaðir eru, settir eða ráðnir í þjónustu
           ríkisins, ríkisstofnana eða atvinnufyrirtækja ríkisins með föstum
           launum, til ekki skemmri tíma en eins árs eða með minnst þriggja
           mánaða uppsagnarfresti, enda sé það starf þeirra aðalstarf og
           hlutaðeigandi taki ekki minna en hálf þau laun, er slíku starfi
           fylgja fyrir fullan vinnutíma.
   b.
           Starfsmenn þeirra stofnana, sem aðild hafa fengið að sjóðnum
           samkvæmt eldri lögum, enda fullnægi þeir skilyrðum samkvæmt a-lið
           hér að framan um ráðningarkjör, nema hlutaðeigandi stofnun segi
           upp aðild að sjóðnum.
   II.
           Ekki er skylt að taka í tölu sjóðfélaga: Þá starfsmenn, sem
           a-liður I. tölul. þessarar greinar tekur til, og rétt eiga á
           lífeyri úr öðrum sjóðum, sem stofnaðir eru með lögum eða samkvæmt
           reglugerð, sem staðfest hefur verið af fjármálaráðherra fyrir
           gildistöku laga þessara, fyrir tilteknar starfsgreinar opinberra
           starfsmanna sérstaklega.

                                     4. gr.
           [Stjórn sjóðsins skal heimilt að taka í tölu sjóðfélaga starfsmenn
    fræðsluskrifstofa, starfsmenn bæjar-, sýslu- og hreppsfélaga og stofnana,
     er þeim tilheyra og sérstakan fjárhag hafa, starfsmenn landshlutasamtaka
     sveitarfélaga, starfsmenn stofnana í sameign ríkis og sveitarfélaga, sem
             sérstakan fjárhag hafa, starfsmenn Sinfóníuhljómsveitar Íslands,
   starfsmenn Bandalags starfsmanna ríkis og bæja, Bandalags háskólamanna svo
       og starfsmenn aðildarfélaga bandalaganna ásamt starfsfólki sparisjóða,
     samnorrænna stofnana og uppeldis- og heilbrigðisstofnana, sem reknar eru
                 af sjálfstæðum styrktar- og líknarfélögum, svo og starfsmenn
   stjórnmálaflokka sem voru í starfi árið 1971 eða hófu starf síðar enda séu
            uppfyllt skilyrði 3. gr. I. a. um ráðningartíma og aðalstarf.]^1)

   ^1)[2]L. 65/1990, 1. gr.

                                     5. gr.
        Nú bætast við nýir sjóðfélagar, og skal þá heimilt að kaupa þeim
   réttindi í sjóðnum fyrir starfstíma, sem þeir hafa unnið, áður en þeir
   urðu sjóðfélagar. Stjórn sjóðsins ákveður, eftir tillögum
   tryggingafræðings hans, upphæð þá, er greiða skal fyrir réttindi þessi,
   eftir því, sem nánar verður ákveðið í reglugerð sjóðsins.

                                     6. gr.
        [Stjórn sjóðsins skal skipuð sex mönnum. Fjármálaráðherra skipar þrjá
   stjórnarmenn, stjórn Bandalags starfsmanna ríkis og bæja skipar tvo
   stjórnarmenn og stjórn Bandalags háskólamanna skipar einn stjórnarmann.
   Stjórnin kýs formann úr sínum hópi til eins árs í senn. Skipunartími
   stjórnarmanna er þrjú ár.]^1)

   ^1)[3]L. 98/1980, 2. gr.

                                     7. gr.
        Tryggingastofnun ríkisins annast reikningshald og daglega afgreiðslu
   sjóðsins fyrir þóknun eftir samkomulagi hennar og stjórnar sjóðsins.
        Reikningsár sjóðsins er almanaksárið. Reikningar sjóðsins skulu
   endurskoðaðir af ríkisendurskoðuninni án sérstakrar þóknunar.

                                     8. gr.
        [Stjórn sjóðsins skal sjá um ávöxtun á fé hans, og skal það gert á
   eftirfarandi hátt:

   1.
           Í ríkisskuldabréfum.
   2.
           Í skuldabréfum sem tryggð eru með ábyrgð ríkissjóðs.
   3.
           Í skuldabréfum bæjar- og sveitarfélaga.
   4.
           Í skuldabréfum fjárfestingarlánasjóða sem starfa samkvæmt lögum,
           þ. á m. veðdeilda banka.
   5.
           Í bönkum og sparisjóðum sem fullnægja ákvæðum [4]laga nr.
           69/1941.^1)
   6.
           Í skuldabréfum tryggðum með veði í húseignum allt að 65% af
           brunabótamatsverði, eða sé brunabótamat ekki fyrir hendi þá af
           matsverði, sem ákveðið er af tveim mönnum, sem fjármálaráðherra
           tilnefnir, og allt að 75% af fasteignamatsverði lóða í kaupstöðum
           og kauptúnum.]^2)

        Ráðherra getur kveðið nánar á um útlán sjóðsins með reglugerð, þar á
   meðal sett fyrirmæli um lánveitingar til íbúðarhúsabygginga fyrir
   sjóðfélaga.

   ^1)Nú [5]l. 43/1993.^2)[6]L. 28/1978, 1. gr.

                                     9. gr.
        Stjórn sjóðsins skal hið fimmta hvert ár láta tryggingafræðing
   rannsaka fjárhag sjóðsins. Þyki honum rannsókn sín leiða í ljós, að
   fjárhagsgrundvöllur sjóðsins sé ótryggur, skal hann gera tillögur til
   stjórnar sjóðsins um aðgerðir til að efla sjóðinn. Sýni rannsóknin hins
   vegar, að fjárhagur sjóðsins sé svo góður, að iðgjöld mætti lækka, skal
   hann athuga vandlega, hversu mikil sú lækkun mætti vera, og gera tillögur
   sínar um það til sjóðstjórnarinnar. Sjóðstjórnin má aldrei lækka iðgjöld
   meira en tryggingafræðingur hefur lagt til, að gert yrði.

                                    10. gr.
        [Sjóðfélagar greiða 4% af föstum launum sínum fyrir dagvinnu,
   persónuuppbót og orlofsuppbót í iðgjald til sjóðsins. Launagreiðanda ber
   að halda iðgjöldum eftir af launum sjóðfélaga og greiða þau sjóðnum innan
   tveggja vikna frá útborgun launanna.]^1)
        Sjóðfélagar bera eigi ábyrgð á skuldbindingum sjóðsins nema með
   iðgjöldum sínum.
        [Launagreiðendur greiða 6% af föstum launum fyrir dagvinnu,
   persónuuppbót og orlofsuppbót, er sjóðfélagi tekur hjá þeim, í iðgjöld til
   sjóðsins og skal greiða þau sjóðnum samtímis iðgjöldum sjóðfélaga.]^2)
        Þegar sjóðfélagi hefur greitt iðgjöld til sjóðsins í [32 ár],^3)
   falla iðgjaldagreiðslur hans niður, svo og iðgjaldagreiðslur
   launagreiðanda hans vegna. [Þó er sjóðfélaga, er gegnt hefur um lengri eða
   skemmri tíma hlutastarfi, heimilt að greiða áfram iðgjald til sjóðsins af
   föstum launum sínum fyrir dagvinnu allt að því marki að jafngildi
   iðgjaldagreiðslu af launum fyrir fullt starf í 32 ár. Launagreiðanda skal
   þá skylt að greiða iðgjald að sínum hluta, sbr. 3. mgr. þessarar
   greinar.]^4)
        Launþegi, sem yngri er en [16 ára],^3) greiðir eigi iðgjöld til
   sjóðsins, enda öðlast hann eigi réttindi sjóðfélaga fyrr en hann hefur náð
   nefndum aldri.
        Iðgjöld héraðslækna og sóknarpresta, svo og iðgjöld launagreiðanda
   þeirra vegna, skulu miðuð við hæstu laun fyrir slík störf, og reiknast
   lífeyrisréttur þeirra og maka þeirra samkvæmt því.
        [Iðgjöld starfsmanna stjórnmálaflokka, svo og iðgjöld launagreiðenda
   þeirra, skulu miðuð við tiltekna launaflokka ríkisstarfsmanna eftir
   samkomulagi starfsmanna og launagreiðenda að tilskildu samþykki
   fjármálaráðherra. Sama gildir um kaup þeirra á réttindum fyrir liðinn
   starfstíma, sem þeir skulu eiga rétt til, sbr. 5. gr.]^5)

   ^1)[7]L. 7/1990, 1. gr.^2)[8]L. 7/1990, 2. gr.^3)[9]L. 98/1980, 4.
   gr.^4)[10]L. 47/1984, 1. gr.^5)[11]L. 21/1975, 2. gr.

                                    11. gr.
        Sjóðurinn greiðir sjóðfélögum ellilífeyri og örorkulífeyri og
   eftirlátnum maka þeirra og börnum lífeyri samkvæmt ákvæðum þeim, sem hér
   fara á eftir. [Sbr. einnig um sambúðarfólk í 14. gr. hér á eftir.]^1)

   ^1)[12]L. 98/1980, 5. gr.

                                    12. gr.
        [Hver sjóðfélagi, er greitt hefur iðgjöld til sjóðsins og er orðinn
   fullra 65 ára að aldri, á rétt á árlegum ellilífeyri úr sjóðnum.
        [Þegar sjóðfélagi hefur náð því að samanlagður lífaldur og
   iðgjaldagreiðslutími sé 95 ár, hann er orðinn 60 ára og lætur af störfum á
   hann rétt á lífeyri úr sjóðnum. Sjóðfélagi, sem notfærir sér þessa reglu,
   skal greiða iðgjald til sjóðsins þar til 95 ára markinu er náð.
   Lífeyrisréttur hans skal vera 2% fyrir hvert ár í fullu starfi sem iðgjöld
   hafa verið greidd fyrir, en hlutfallslega lægri fyrir skemmra
   starfstímabil og minna starfshlutfall, en þó ekki meira en 64% að náðu 95
   ára markinu. Iðgjaldagreiðsluskylda fellur niður þegar 95 ára markinu er
   náð.]^1)
        [Lífeyrisréttur skal aukast um 2% fyrir hvert ár í fullu starfi frá
   því að iðgjaldagreiðsluskyldu lýkur og þar til taka lífeyris hefst.
   Notfæri sjóðfélagi sér ekki þessa reglu áður en hann nær 64 ára aldri skal
   um iðgjaldagreiðslu hans og lífeyrisrétt fara eftir hinni almennu reglu um
   lífeyri og þá endurgreiða honum iðgjaldagreiðslur umfram 32 ár (í fullu
   starfi).]^2)
        Sjóðfélagi, sem nýtur réttar samkvæmt [13]lögum um Lífeyrissjóð
   starfsmanna ríkisins, nr. 23/1963, 12. gr. 2. mgr., sbr. [14]lög nr.
   101/1943, 12. gr. og [15]lög nr. 11/1959, 1. gr. 2. mgr. getur valið ef
   hann kýs svo, að neyta þess réttar samkvæmt næstu málsgrein hér á eftir
   fremur en réttar þess, sem um ræðir hér að framan.
        Þeir, sem gerðust sjóðfélagar áður en [16]lög nr. 32 14. maí 1955
   tóku gildi, halda rétti þeim, er [17]lög nr. 101 30. desember 1943, 12.
   gr., veittu þeim til að krefjast greiðslu ellilífeyris úr sjóðnum, er
   samanlagður aldur þeirra og þjónustutími nemur 95 árum, enda hafi þeir
   fullnægt þeim skilyrðum sem þeirri reglu fylgdu samkvæmt eldri lögum, þar
   á meðal um greiðslu iðgjalda í lífeyrissjóðinn uns greindu tímamarki er
   náð.
        [[Upphæð ellilífeyris er hundraðshluti af þeim föstu launum fyrir
   dagvinnu, persónuuppbót og orlofsuppbót samkvæmt kjarasamningum sem á
   hverjum tíma fylgja stöðu þeirri fyrir fullt starf er sjóðfélagi gegndi
   síðast.]^3) Hundraðshluti þessi fer eftir iðgjaldagreiðslutíma og
   starfshlutfalli sjóðfélagans og er 2% fyrir hvert ár í fullu starfi sem
   iðgjöld hafa verið greidd fyrir, en hlutfallslega lægri fyrir minna
   starfshlutfall. Fyrir hvert fullt ársstarf eftir að iðgjaldagreiðslu lýkur
   og þar til sjóðfélaginn öðlast rétt til að láta af störfum og fá
   ellilífeyri bætist við 1% af föstum árslaunum fyrir fullt starf en 2%
   fyrir hvert fullt ársstarf eftir að iðgjaldagreiðslu er lokið og hann
   hefur öðlast rétt til að fá lífeyri.]^4)
        Hafi sjóðfélagi gegnt hærra launuðu starfi eða störfum í að minnsta
   kosti 10 ár fyrr á sjóðfélagatíma sínum í Lífeyrissjóði starfsmanna
   ríkisins skal miða lífeyrinn við hæst launaða starfið, enda hafi hann
   gegnt því í að minnsta kosti 10 ár, ella skal miða það hærra launaða starf
   sem hann að viðbættum enn hærra launuðum störfum gegndi í að minnsta kosti
   10 ár.
        Heimilt er stjórn sjóðsins að greiða ellilífeyrisþegum á aldrinum 65
   til 67 ára uppbót á lífeyri allt að einstaklingslífeyri almannatrygginga.
   Það er skilyrði fyrir slíkri uppbót, að sjóðfélaginn sé ekki lengur
   fullfær um að gegna starfi sínu. Til sönnunar því ber viðkomandi að leggja
   fram umsögn yfirmanns síns um starfshæfnina og vottorð tryggingayfirlæknis
   um heilsufar.
        Á meðan starfsmaður gegnir áfram starfi, eftir að hann hefur verið
   frá því leystur, eða hann fær af öðrum ástæðum áfram greidd óskert laun,
   sem starfinu fylgja, á hann ekki jafnframt rétt til lífeyris.]^5)
        [Þrátt fyrir ákvæði [18]6. gr. laga nr. 46/1965, um eftirlaun
   alþingismanna, á alþingismaður ekki rétt til lífeyris meðan hann fær
   greitt þingfararkaup eða biðlaun.]^6)
        [Þrátt fyrir ákvæði [19]6. gr. laga nr. 47/1965, um eftirlaun
   ráðherra, á ráðherra ekki rétt til lífeyris meðan hann fær greidd
   ráðherralaun eða biðlaun.]^7)

   ^1)[20]L. 47/1984, 2. gr.^2)[21]L. 47/1984, 3. gr.^3)[22]L. 7/1990, 3.
   gr.^4)[23]L. 47/1984, 4. gr.^5)[24]L. 98/1980, 6. gr.^6)[25]L. 73/1982,
   12. gr.^7)[26]L. 73/1982, 13. gr.

                                  [12. gr. a.
        Vaktavinnufólk, það er þeir sjóðfélagar sem hafa vinnutíma sem
   hreyfist með reglubundnum hætti, skal fá rétt til sérstaks
   viðbótarlífeyris (ellilífeyris, örorkulífeyris eða makalífeyris) úr
   Lífeyrissjóði starfsmanna ríkisins enda sé þeim skylt að greiða iðgjald af
   vaktaálagsgreiðslum til sjóðsins.
        Sama gildir um næturverði og það starfsfólk sem hefur vinnuskyldu
   eingöngu á nóttunni, það er á tímabilinu frá kl. 22.0009.00 og skal þá
   álagsgreiðslan verða grundvöllur iðgjalda og lífeyrisréttinda.
        Sjóðfélagi greiði 4% af vaktaálaginu í iðgjöld og launagreiðandi 6%.
        Stjórn lífeyrissjóðsins ákveður á hverjum tíma hver skuli vera
   viðmiðunarmánaðarlaun þau sem lífeyririnn ákvarðast af og iðgjaldið er
   metið eftir.
        Breyti stjórn lífeyrissjóðsins viðmiðunarmánaðarlaununum skal hún
   jafnframt ákveða hvort og þá hvernig skuli umreikna áunninn lífeyrisrétt
   fyrri ára.
        Iðgjaldagreiðslur sjóðfélaga af vaktaálagi skulu ár hvert metnar
   þannig til lífeyrisréttinda að reiknað sé hvað iðgjaldagreiðslur ársins
   samsvara margra mánaða iðgjaldagreiðslu af viðmiðunarlaunum.
        Fyrir jafngildi hverrar 12 mánaða iðgjaldagreiðslu ávinnst réttur til
   ellilífeyris og örorkulífeyris sem nemur 2% af viðmiðunarlaunum og réttur
   til makalífeyris sem nemur 1% af viðmiðunarlaunum.
        Sjóðfélagar sem unnið hafa vaktavinnu á undanförnum árum eiga rétt á
   að kaupa sér hinn sérstaka viðbótarlífeyrisrétt fyrir slíka vinnu frá og
   með ársbyrjun 1976.
        Iðgjaldagreiðslurnar fyrir liðinn tíma skulu reiknaðar út frá
   launagreiðslum eins og þær voru á hverjum tíma en um vaxtagreiðslur skal
   fara eftir reglum sjóðsins um þvílík tilvik.
        Starfsmaður á rétt á því að kaupa sér sérstakan lífeyrisrétt vegna
   vaktaálags 2 ár til viðbótar rétti samkvæmt næstu málsgrein hér á undan,
   gegn greiðslu iðgjalda, sem reiknuð séu samkvæmt launatöxtum greiðsludags.
        Umsóknir um réttindakaup þessi skulu hafa borist stjórn
   lífeyrissjóðsins fyrir árslok 1981, ella fellur réttur til þeirra
   niður.]^1)

   ^1)[27]L. 98/1980, 7. gr.

                                    13. gr.
        [Hver sjóðfélagi sem greitt hefur iðgjöld til sjóðsins á rétt á
   örorkulífeyri ef hann verður fyrir orkutapi er tryggingayfirlæknir, í
   samráði við landlækni, metur 10% eða meira. Örorkumat þetta skal aðallega
   miðað við vanhæfni sjóðfélaga til að gegna starfi því er hann hefur gegnt
   og aðild hans að sjóðnum er tengd. Þrátt fyrir örorku á enginn rétt á
   örorkulífeyri meðan hann heldur fullum föstum launum fyrir starf það er
   hann gegndi, eða fær jafnhá laun fyrir annað starf sem veitir
   lífeyrissjóðsréttindi, og aldrei skal örorkulífeyrir vera hærri en sem
   nemur þeim tekjumissi sem sjóðfélaginn hefur sannanlega orðið fyrir sökum
   örorkunnar.
        Hámark örorkulífeyris miðast við áunninn lífeyrisrétt samkvæmt 12.
   gr. Hafi sjóðfélaginn greitt iðgjöld til sjóðsins undanfarin 3 almanaksár
   og a.m.k. í 6 mánuði á undanfarandi 12 mánuðum miðast hámark
   örorkulífeyris þó við áunninn lífeyrisrétt samkvæmt 12. gr., að viðbættum
   einstaklingslífeyri almannatrygginga. Ef rekja má aðalorsök örorkunnar til
   starfs í þágu stöðu þeirrar sem öryrkinn gegndi skal þó reikna áunninn
   lífeyrisrétt eins og sjóðfélaginn hefði gegnt stöðu sinni til 65 ára
   aldurs, og skulu áunnin lífeyrisréttindi þá reiknast af launum í því
   starfi sem sjóðfélaginn gegndi síðast eins og þau eru á hverjum tíma.]^1)
        Sé örorka sjóðfélagans á milli 10% og 50%, er örorkulífeyrir hans
   sami hundraðshluti af hámarksörorkulífeyri eins og örorkan er metin. Sé
   örorkan metin 50% til 75%, er örorkulífeyririnn 50% af hámarkinu að
   viðbættum 2% af því fyrir hvert 1%, sem örorkan er metin umfram 50%. Sé
   örorkan metin 75% eða meiri, greiðist hámarksörorkulífeyrir að frádregnum
   örorkulífeyri almannatrygginga. Þegar öryrki, sem metinn er undir 75%, nær
   65 ára aldri, fær hann greiddan ellilífeyri samkvæmt ákvæðum 12. gr. Frá
   sama tíma fellur niður örorkulífeyrir hans. Þó skal hann halda til 67 ára
   aldurs þeim hluta hans, sem miðaður er við lífeyri almannatrygginga.
        Skylt er öryrkja, sem sækir um örorkulífeyri úr sjóðnum eða nýtur
   hans, að láta stjórn sjóðsins í té allar þær upplýsingar um heilsufar
   sitt, sem nauðsynlegar eru til að dæma um rétt hans til örorkulífeyris.
        Stjórn sjóðsins er heimilt að lækka eða fella niður örorkulífeyri
   þeirra öryrkja, sem fá starfsorku sína aftur að nokkru eða öllu leyti.
        Sömuleiðis ber stjórn sjóðsins að hækka örorkulífeyrinn, ef örorkan
   vex til muna og án sjálfskaparvíta frá því, sem hún var metin við fyrri
   ákvarðanir, enda hafi öryrkinn á þeim tíma, sem örorkan óx, ekki verið í
   þjónustu annarra en þeirra aðila, sem tryggja starfsfólk sitt í sjóðnum.

   ^1)[28]L. 47/1984, 5. gr.

                                    14. gr.
        Nú andast sjóðfélagi og lætur hann eftir sig maka á lífi, og á þá
   hinn eftirlifandi maki rétt til lífeyris úr sjóðnum.
        [Upphæð makalífeyris er helmingur af áunnum ellilífeyrisrétti hins
   látna sjóðfélaga. Hafi hinn látni sjóðfélagi verið í starfi er veitti
   honum aðild að sjóðnum við andlátið eða hafið töku lífeyris úr sjóðnum
   fyrir andlátið hækkar makalífeyririnn um 20% af launum þeim er hann miðast
   við. Sama gildir hafi hinn látni sjóðfélagi greitt iðgjöld til sjóðsins
   sem nemur iðgjaldagreiðslum af fullu starfi í 15 ár eða meira, enda hafi
   hann ekki greitt iðgjöld til annars lífeyrissjóðs eftir að greiðslum til
   þessa sjóðs lauk.]^1)
        Sé makalífeyrir samkvæmt næstu málsgrein hér á undan lægri en
   tvöfaldur einstaklingslífeyrir almannatrygginganna, skal greiða úr sjóðnum
   þeim makalífeyrisþegum, sem rétt eiga á maka- eða ellilífeyri frá
   almannatryggingunum, það sem á vantar að samanlagður lífeyrir þeirra nái
   tvöföldum einstaklingslífeyri almannatrygginganna. Þó skal greiðsla
   sjóðsins aldrei fara fram úr hundraðshlutum þeim, sem nefndir eru í 2.
   mgr. þessarar greinar.
        Nú hefur sjóðfélagi gengið í hjónaband, eftir að hann var orðinn 60
   ára, eða á þeim tíma, er hann naut lífeyris úr sjóðnum eða hann var
   lagstur banaleguna, og úrskurðar þá stjórn sjóðsins, hvort eftirlifandi
   maki hans skuli njóta lífeyris úr sjóðnum eða eigi.
        Réttur til lífeyris samkvæmt þessari grein fellur niður, ef hinn
   eftirlifandi maki gengur í hjónaband að nýju, en kemur aftur í gildi, sé
   hinu síðara hjónabandi slitið, enda veiti hið síðara hjónaband eigi rétt
   til lífeyris úr sjóðnum. Veiti síðara hjónabandið einnig rétt til
   lífeyris, má eftirlifandi maki velja um, hvort hann tekur lífeyrinn eftir
   fyrri eða síðari makann.
        Þegar sjóðfélagi deyr, sem verið hefur tvígiftur, og lætur eftir sig
   tvo maka á lífi, skiptist makalífeyririnn milli þeirra, í beinu hlutfalli
   við þann tíma, sem hvor þeirra hefur verið giftur hinum látna sjóðfélaga á
   þeim tíma, er hann ávann sér lífeyrisréttindi og/eða naut lífeyris úr
   sjóðnum. Ef annar hinna eftirlifandi maka giftist að nýju, fellur allur
   lífeyririnn til hins, en skiptist aftur, sé því hjónabandi slitið, enda
   veiti síðara hjónabandið ekki rétt til lífeyris úr sjóðnum, eða öðrum
   hliðstæðum sjóði. Hliðstæð regla gildir, séu rétthafar makalífeyris fleiri
   en tveir.
        [Nú lætur sjóðfélagi ekki eftir sig maka, en einstæð móðir hans,
   ógift systir hans eða annar ógiftur aðili hefur sannanlega annast heimili
   hans um árabil fyrir andlát hans, þó eigi skemur en 5 ár, og er þá stjórn
   sjóðsins heimilt að greiða hlutaðeigandi makalífeyri, svo sem um ekkju eða
   ekkil væri að ræða. Á sama hátt er sjóðstjórn heimilt að greiða
   sambúðarmanni og sambúðarkonu lífeyri ef sjóðfélagi lætur eftir sig barn
   innan 18 ára aldurs sem hann hefur átt með hinu eftirlifandi. Einnig er
   sjóðstjórn heimilt að greiða sambúðarkonu eða sambúðarmanni lífeyri í 24
   mánuði þótt ekki sé fullnægt skilyrðum 1. málsl. um sambúðartíma, eða ef
   sambúðaraðili er 50% öryrki eða meira.]^2)

   ^1)[29]L. 47/1984, 6. gr.^2)[30]L. 98/1980, 10. gr.

                                    15. gr.
        Nú frestar sjóðfélagi að taka ellilífeyri og tekur jafnframt við öðru
   starfi hjá stofnun, er veitir aðgang að sjóðnum, lægra launuðu en því, er
   hann gegndi áður, og skal þá reikna lífeyri eftir því starfinu, sem hærra
   var launað.
        Sama regla gildir, þegar sjóðfélagi verður af heilsufarsástæðum að
   láta af stöðu sinni, en tekur við öðru, léttara og lægra launuðu starfi,
   er veitir aðgang að sjóðnum. Þegar svo stendur á, sem í þessari málsgrein
   ræðir um, er sjóðfélaga heimilt að kaupa sér réttindi í sjóðnum fyrir þann
   tíma, sem úr hefur fallið. Stjórn sjóðsins getur krafist vottorðs
   tryggingayfirlæknis til sönnunar því, að sjóðfélaginn verði að láta af
   stöðu sinni vegna heilsubrests.

                                    16. gr.
        Börn eða kjörbörn, sem sjóðfélagi lætur eftir sig, er hann andast, og
   yngri eru en 18 ára, skulu fá árlegan lífeyri úr sjóðnum, þar til þau eru
   fullra 18 ára að aldri, enda hafi hinn látni séð um framfærslu þeirra að
   nokkru eða að öllu leyti. Sama gildir um börn eða kjörbörn, er sá maður
   lætur eftir sig, er naut elli- eða örorkulífeyris úr sjóðnum, er hann
   andaðist.
        Ef barnið á foreldri eða kjörforeldri á lífi, er sér um framfærslu
   þess, er samanlagður lífeyrir þess frá almannatryggingum og úr þessum
   sjóði 50% hærri en barnalífeyrir almannatrygginga. Að öðrum kosti er
   lífeyririnn tvöfaldur barnalífeyrir almannatrygginga.
        Sama rétt öðlast börn og kjörbörn þeirra sjóðfélaga, er njóta elli-
   eða örorkulífeyris úr sjóðnum, þó svo, að barnalífeyrir úr þessum sjóði
   til barna eða kjörbarna örorkulífeyrisþega skal vera jafnmargir
   hundraðshlutar af fullum barnalífeyri eins og örorkulífeyrir hans er
   margir hundraðshlutar af hámarksörorkulífeyri.
        Fósturbörn, er sjóðfélagi hefur framfært að mestu eða öllu leyti,
   njóta sama réttar og börnum og kjörbörnum er veittur hér að framan.

                                    17. gr.
        [Nú lætur sjóðfélagi af öðrum ástæðum en elli eða örorku af stöðu
   þeirri er veitti honum aðgang að sjóðnum og fellur þá niður réttur hans og
   skylda til að greiða framvegis iðgjöld til sjóðsins. Ellilífeyrir hans,
   örorkulífeyrir og lífeyrir eftirlátins maka, sbr. 12. og 14. gr., miðast
   þá við starfstíma hans og laun þau er hann hafði er hann lét af stöðu
   þeirri er veitti aðgang að sjóðnum, en tekur sömu breytingum og lífeyrir
   annarra eftir að taka lífeyris hefst. Hafi hann verið sjóðfélagi í 3 ár
   eða lengur vegna starfs í þjónustu launagreiðanda sem aðild á að sjóðnum
   miðast elli-, örorku- og makalífeyrir þó við launin eins og þau eru þegar
   lífeyrisgreiðslur byrja. Hafi hann gegnt stöðunni skemur en 32 ár skal
   lífeyrir barna hans ákveðinn þannig að full upphæð samkvæmt 16. gr. skal
   margfölduð með hlutfallinu á milli þess ellilífeyris sem hann hefur öðlast
   rétt til og þess ellilífeyris sem hann hefði öðlast rétt til ef hann hefði
   gegnt starfinu í 32 ár.]^1)
        Sé staða eða starfi sjóðfélaga lagður niður, á hann rétt á að vera
   áfram í sjóðnum og greiða iðgjöld, sem miðuð séu við laun í þeim
   launaflokki, er staða hans var í, er hún var lögð niður. Nýtur hann þá
   sömu réttinda úr sjóðnum sem hann hefði gegnt starfi sínu áfram.

   ^1)[31]L. 47/1984, 7. gr.

                                    18. gr.
        Þeir, sem keypt hafa sér og ekkjum sínum lífeyri samkvæmt [32]lögum
   nr. 51 27. júní 1921, öðlast réttindi eftir lögum þessum, enda greiði þeir
   iðgjöld sín samkvæmt ákvæðum þeirra frá þeim tíma, er þau öðlast gildi.
        Þeir, sem urðu sjóðfélagar 1. júlí 1944, en höfðu eigi keypt sér eða
   ekkjum sínum lífeyri samkvæmt [33]lögum nr. 51 27. júní 1921, öðlast
   réttindi eftir lögum þessum, og miðast réttur þeirra þá við allan
   starfstíma þeirra, enda greiði þeir sjóðnum jafnhá iðgjöld sem þeim hefði
   borið að greiða samkvæmt lögum nr. 51 1921, ef þeir þá hefðu verið
   tryggingarskyldir, um allt að 10 ára tíma. Um tilhögun iðgjaldagreiðslu
   þessarar fer eftir nánari fyrirmælum stjórnar sjóðsins.

                                    19. gr.
        Nú flyst starfsmaður, er verið hefur í Lífeyrissjóði starfsmanna
   ríkisins, í starf, sem veitir aðgang að öðrum lífeyrissjóði, sem stofnaður
   er með lögum, og má þá endurgreiða með vöxtum öll iðgjöld, sem greidd hafa
   verið í sjóðinn hans vegna. Það er skilyrði fyrir þessari endurgreiðslu,
   að hún gangi til kaupa á lífeyrisréttindum fyrir viðkomandi mann í þeim
   sjóði, er hann flyst til. Þó má aldrei endurgreiða hærri upphæð en þarf
   til þess að kaupa réttindi í hinum nýja sjóði, er svari til þess
   starfstíma, er sjóðfélaginn hafði öðlast.
        Sjóðstjórninni er heimilt að nota sömu endurgreiðslureglu, þegar
   sjóðfélagi flyst í annan sjóð, sem viðurkenndur er af fjármálaráðuneytinu,
   eða kaupir sér lífeyri hjá tryggingarfélagi eða stofnun, sem starfar eftir
   reglum, er fjármálaráðuneytið samþykkir, enda gildi þar sömu reglur um
   endurkaup og greiðslu lífeyris eins og ákveðnar eru í þessum lögum.
        Á tilsvarandi hátt er sjóðstjórninni heimilt, að fengnu samþykki
   fjármálaráðherra, að veita viðtöku, vegna manns, er gerist sjóðfélagi í
   þessum sjóði, fé því, er kann að vera endurgreitt hans vegna úr sjóði,
   tryggingarfélagi eða stofnun, sem að framan greinir, og veita honum
   réttindi í samræmi við það.
        Einnig getur stjórnin, þegar sérstaklega stendur á, og með samþykki
   fjármálaráðherra, heimilað réttindakaup aftur í tímann, þó að ekki sé um
   að ræða yfirfærslu á réttindum annars staðar frá. Það skal meðal annars
   sett sem skilyrði fyrir slíkum réttindakaupum, að mælt sé með þeim af
   forstöðumanni þeirrar stofnunar, er starfsmaðurinn vinnur hjá, að gengið
   sé frá réttindakaupunum innan árs frá því starfsmaðurinn var ráðinn og að
   starfsmaðurinn sé eldri en 35 ára, þegar hann öðlast aðgang að sjóðnum.

                                    20. gr.
        Ríkissjóður ábyrgist greiðslu lífeyris samkvæmt lögum þessum, og
   greiðist hann með ^1/[12] árslífeyrisins fyrir fram á hverjum mánuði.

                                    21. gr.
        Nánari ákvæði um skipulag sjóðsins og starfsemi hans skal setja með
   reglugerð, er fjármálaráðherra staðfestir, en stjórn sjóðsins semur.

                                    22. gr.
        Óheimilt er að framselja eða veðsetja lífeyriskröfur samkvæmt lögum
   þessum, og ekki má leggja á þær löghald né gera í þeim fjárnám eða lögtak.
   Enginn skuldheimtumaður í dánarbúi eða þrotabúi hefur rétt til að skerða
   kröfurnar á nokkurn hátt, og eigi má halda lífeyrisfé eftir til greiðslu
   opinberra gjalda.

                                    23. gr.
        Þeir, sem orðnir voru sjóðfélagar fyrir gildistöku laga þessara og
   eiga betri lífeyrisrétt samkvæmt eldri lögum um Lífeyrissjóð starfsmanna
   ríkisins, skulu halda honum.^1)

   ^1)Um eldri [34]lög, nr. 64/1955, vísast til Lagasafns 1990, d. 164170.

                                    24. gr.
        Frá og með 1. janúar 1964 skulu allir sjóðfélagar öðlast full
   réttindi samkvæmt lögum um almannatryggingar. Allir sjóðfélagar, sem
   gjaldskyldir eru til almannatrygginganna, skulu frá sama tíma greiða fullt
   gjald til þeirra. Stjórn sjóðsins semur við Tryggingastofnun ríkisins um
   uppgjör fyrir liðinn tíma í samræmi við ákvæði almannatryggingalaga um það
   atriði.
        Sjóðfélagar, sem fengið hafa lífeyri fyrir 1. janúar 1964, skulu fá
   greiddan lífeyri samkvæmt ákvæðum þessara laga frá gildistöku þeirra. Þeim
   lífeyrisþegum, er fengu greiddan lífeyri samkvæmt 18. gr. fjárlaga og
   höfðu að honum meðtöldum hærri lífeyri eftir gömlu reglunum en hinar nýju
   mundu veita þeim, skal greidd uppbót þannig, að þeir haldi sama
   heildarlífeyri og þeir höfðu áður. Ríkissjóður endurgreiðir Lífeyrissjóði
   starfsmanna ríkisins mismuninn á þeim lífeyri, sem þannig verður greiddur,
   og þeim lífeyri, er viðkomandi lífeyrisþegum bar samkvæmt eldri reglum. Þó
   skulu sjálfseignarstofnanir, sem fengið hafa aðgang að sjóðnum, greiða
   þennan mismun fyrir þá lífeyrisþega, er verið hafa þeirra starfsmenn.

                                    25. gr.
        [Nú verður almenn hækkun á áður úrskurðuðum elli-, örorku- og
   makalífeyri vegna almennrar hækkunar á launum opinberra starfsmanna, sbr.
   12., 13. og 14. gr., og endurgreiðir þá ríkissjóður og aðrir þeir aðilar,
   sem tryggja starfsmenn sína í sjóðnum, Lífeyrissjóði starfsmanna ríkisins
   þá hækkun, er þannig verður á lífeyrisgreiðslum.
        [Lífeyrissjóðurinn skal ávaxta a.m.k. 40% af heildarútlánum sínum í
   verðtryggðum skuldabréfum ríkissjóðs, enda ábyrgist og greiði ríkissjóður
   og aðrir þeir launagreiðendur, sem aðilar eru að sjóðnum skv. 4. gr.
   laganna, einungis þann hluta hækkunar lífeyrisins sem lífeyrissjóðurinn
   getur ekki risið undir með tekjum sínum af vöxtum og verðbótum af þessum
   40% af verðtryggðum heildarútlánum.]^1)]^2)

   ^1)[35]L. 47/1984, 8. gr.^2)[36]L. 98/1980, 12. gr.

                                    26. gr.
        Lög þessi öðlast gildi 1. janúar 1964. ...

References

   Visible links
   1. http://www.althingi.is/dba-bin/lawformpr.pl?lnr=1963029
   2. file:///altext/stjt/1990.065.html
   3. file:///altext/stjtnr.html#1980098?g2
   4. file:///altext/stjtnr.html#1941069
   5. file://1993043.html
   6. file:///altext/stjtnr.html#1978028?g1
   7. file:///altext/stjt/1990.007.html
   8. file:///altext/stjt/1990.007.html
   9. file:///altext/stjtnr.html#1980098?g4
  10. file:///altext/stjtnr.html#1984047?g1
  11. file:///altext/stjtnr.html#1975021?g2
  12. file:///altext/stjtnr.html#1980098?g5
  13. file:///altext/stjtnr.html#1963023
  14. file:///altext/stjtnr.html#1943101
  15. file:///altext/stjtnr.html#1959011
  16. file:///altext/stjtnr.html#1955032
  17. file:///altext/stjtnr.html#1943101
  18. file://1965046.html#g6
  19. file://1965047.html#g6
  20. file:///altext/stjtnr.html#1984047?g2
  21. file:///altext/stjtnr.html#1984047?g3
  22. file:///altext/stjt/1990.007.html
  23. file:///altext/stjtnr.html#1984047?g4
  24. file:///altext/stjtnr.html#1980098?g6
  25. file:///altext/stjtnr.html#1982073?g12
  26. file:///altext/stjtnr.html#1982073?g13
  27. file:///altext/stjtnr.html#1980098?g7
  28. file:///altext/stjtnr.html#1984047?g5
  29. file:///altext/stjtnr.html#1984047?g6
  30. file:///altext/stjtnr.html#1980098?g10
  31. file:///altext/stjtnr.html#1984047?g7
  32. file://1921051.html
  33. file://1921051.html
  34. file:///altext/stjtnr.html#1955064
  35. file:///altext/stjtnr.html#1984047?g8
  36. file:///altext/stjtnr.html#1980098?g12
