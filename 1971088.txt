
   --------------------------------------------------------------------------

                                                      Lög um 40 stunda vinnuviku

                            1971 nr. 88 24. desember

   --------------------------------------------------------------------------

                                     1. gr.
              Lög þessi taka til allra launþega í landinu, annarra en þeirra,
                                                          sem hér eru taldir:

           a. Sjómenn á fiskiskipum.
           b. Kaupafólk og vinnuhjú, nema ráðin séu til starfa samkvæmt
           kjarasamningum verkalýðsfélaga og vinnuveitenda.
           c. Launþegar, sem vinna heimavinnu eða önnur þau störf, sem
           vinnuveitandi hefur ekki aðstöðu til að fylgjast með.
           d. Forstöðumenn og sérstakir fulltrúar í störfum, sem eru þess
           eðlis, að eftirliti með vinnutíma verði ekki við komið.

                    Þar sem rætt er um aðila í lögum þessum, er átt við aðila
                                                            vinnumarkaðarins.

                                     2. gr.
               [Í hverri viku skulu ekki vera fleiri en 40 dagvinnutímar, sem
    vinna ber á því dagvinnutímabili á virkum dögum vikunnar, sem aðilar koma
                      sér saman um. Heimilt er að semja um skemmri vinnuviku.
             Að jafnaði skulu unnar 8 klukkustundir í dagvinnu á degi hverjum
    frá mánudegi til föstudags, nema annar vinnutími henti betur af sérstökum
                                        ástæðum og um það sé samið af aðilum.
                  Heimilt er að semja um tilfærslu á dagvinnutímum, þannig að
   dagvinnutímar verði fleiri en 40 á tilteknum árstímum og færri á öðrum, en
   að meðaltali á ári hverju ekki fleiri en 40. Þetta gildir þó aðeins í þeim
   tilvikum, þar sem slíkur háttur hefur verið á hafður fyrir gildistöku laga
                                                                     þessara.
           Þegar dagvinnu er skilað með 8 stunda vinnu á dag frá mánudegi til
      föstudags skal næturvinna taka við á föstudögum strax og lögboðinni eða
                                            umsaminni vinnuviku er lokið.]^1)

   ^1)[2]L. 25/1979, 1. gr.

                                     3. gr.
           Heimilt er að semja um vaktavinnu, og taka ákvæði þessara laga
   ekki til þess vinnufyrirkomulags að öðru leyti en því, að ekki skal miða
   við fleiri en 40 klst. dagvinnu á viku, að meðaltali.

                                     4. gr.
           Matartími skal ekki skemmri vera en 30 mínútur, og telst hann ekki
   til vinnutíma. Aðilar koma sér saman um, hvenær á vinnutímabilinu
   matartími skuli vera.

                                     5. gr.
           Kaffihlé teljast til vinnutíma, en um lengd þeirra og fjölda fer
   eftir samkomulagi aðila.

                                     6. gr.
           Frídagar eru helgidagar þjóðkirkjunnar, sumardagurinn fyrsti, 1.
   maí og 17. júní, enn fremur aðfangadagur jóla og gamlársdagur frá kl. 13.
           [Frá og með árinu 1983 skal fyrsti mánudagur í ágúst vera frídagur
   og skal greiða laun fyrir þann dag samkvæmt sömu reglum og gilda í
   kjarasamningum um aðra almenna frídaga.]^1)

   ^1)[3]L. 94/1982, 1. gr.

                                     7. gr.
           Víkja má frá lögum þessum með samningum, sem staðfestir eru af
   hlutaðeigandi heildarsamtökum.
           Með heildarsamtökum er hér átt við landssambönd innan
   Alþýðusambands Íslands og Alþýðusamband Íslands vegna þeirra félaga, sem
   ekki eru í landssamböndum þess, Bandalag starfsmanna ríkis og bæja,
   Farmanna- og fiskimannasamband Íslands, Vinnuveitendasamband Íslands og
   Vinnumálasamband samvinnufélaganna. Staðfestingu heildarsamtaka
   vinnuveitenda þarf þó ekki við, þegar í hlut eiga ríkið, sveitarfélög og
   stór fyrirtæki, sem ekki eru í vinnuveitendasamtökum.

                                     8. gr.
           Vinnutímastytting sú, sem felst í lögum þessum, hefur ekki í för
   með sér skerðingu á viku- og mánaðarlaunum.

                                     9. gr.


                            Ákvæði til bráðabirgða.


References

   Visible links
   1. http://www.althingi.is/dba-bin/lawformpr.pl?lnr=1971088
   2. file:///altext/stjtnr.html#1979025?g1
   3. file:///altext/stjtnr.html#1982094?g1
