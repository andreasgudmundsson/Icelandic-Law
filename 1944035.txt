                                    dálkum.

   --------------------------------------------------------------------------

                   Forsetaúrskurður um skjaldarmerki Íslands

                              1944 nr. 35 17. júní

   --------------------------------------------------------------------------

                          Tók gildi 1. desember 1944.
   Skjaldarmerki Íslands er silfurlitur kross í heiðbláum feldi með eldrauðum
krossi innan í silfurlita krossinum. Armar krossanna skulu ná alveg út í rendur
  skjaldarins á alla fjóra vegu. Breidd krossmarksins skal vera ^2/9 af breidd
skjaldarins, en rauði krossinn helmingi mjórri, ^1/9 af breidd skjaldarins. Efri
  reitirnir skulu vera rétthyrndir, jafnhliða ferhyrningar og neðri reitirnir
                jafnbreiðir efri reitunum, en þriðjungi lengri.
 Skjaldberar eru hinar fjórar landvættir, sem getur í Heimskringlu: Griðungur,
 hægra megin skjaldarins, bergrisi, vinstra megin, gammur, hægra megin ofan við
           griðunginn, og dreki, vinstra megin, ofan við bergrisann.
                     Skjöldurinn hvílir á stuðlabergshellu.

References

   Visible links
   1. http://www.althingi.is/dba-bin/lawformpr.pl?lnr=1944035
