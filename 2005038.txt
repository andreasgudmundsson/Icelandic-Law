
   --------------------------------------------------------------------------

                               Lög um happdrætti

                              2005 nr. 38 13. maí

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 1. júlí 2005. Breytt með l. 143/2006 (tóku gildi 1. jan. 2007), l.
  61/2010 (tóku gildi 19. júní 2010) og l. 162/2010 (tóku gildi 1. jan. 2011).

                               1. gr. Gildissvið.
 Lög þessi gilda um hvers konar happdrætti með þátttöku almennings, með eða án
       framlags, þar sem vinningur er valinn að nokkru eða öllu leyti með
 tilviljunarkenndum hætti eða vinningur ræðst af úrslitum keppni eða atburðar.
 Lögin gilda enn fremur um happdrætti sem rekin eru í atvinnuskyni þótt þau séu
                             ekki opin almenningi.
   Ráðherra mælir nánar fyrir um skilgreiningu, gerðir og flokka happdrætta í
                                   reglugerð.
                         2. gr. Starfræksla happdrætta.
   [Til þess að halda uppi allsherjarreglu og hamla gegn skaðlegum áhrifum á
almenning er óheimilt að reka happdrætti nema með leyfi sýslumanns eða öðruvísi
       sé mælt fyrir um í lögum þessum. Ráðherra er heimilt að ákveða að
  leyfisveitingar verði á hendi eins sýslumanns. Happdrættisleyfið skal bundið
nánari skilyrðum í samræmi við lög þessi og reglugerðir settar samkvæmt þeim. Þá
            eru hlutaveltur óheimilar nema með leyfi sýslumanns.]^1)
 Happdrætti þar sem spilað er um peninga eða peningaígildi er óheimilt að reka
  nema samkvæmt sérstakri lagaheimild. Skal í lögunum kveðið á um fyrirkomulag
  happdrættis, gjöld, rekstrarskilyrði og rekstrarform. Um happdrætti samkvæmt
 þessari málsgrein skulu að öðru leyti gilda ákvæði 1. mgr. 3. gr., 1. mgr. 5.
                           gr., 6. gr. og 9.11. gr.
    [Ákvarðanir sýslumanns um leyfi samkvæmt lögum þessum eru kæranlegar til
                         [innanríkisráðuneytis].^2)]^1)
                 ^1)L. 143/2006, 25. gr. ^2)L. 162/2010, 179. gr.
                             3. gr. Leyfisveiting.
 Leyfi til að reka happdrætti eða hlutaveltu, sbr. 1. mgr. 2. gr., má einungis
       veita félagi, samtökum eða stofnun sem hefur staðfestu á Evrópska
efnahagssvæðinu, í þeim tilgangi að afla fjár til almannaheilla hér á landi, svo
sem til þjóðfélags-, líknar-, menningar-, íþrótta- eða góðgerðarmála, svo og til
alþjóðlegs mannúðarstarfs. Óheimilt er að veita leyfi til aðila er hyggjast reka
                            happdrætti í öðru skyni.
Leyfi fyrir happdrætti má eigi veita sama aðila oftar en þrisvar sinnum á hverju
                                  almanaksári.
 Ráðherra getur ákveðið með reglugerð að sýslumenn annist leyfisveitingar fyrir
minni háttar happdrættum þar sem heildarfjárhæð vinninga fer eigi fram úr nánar
tilteknum fjárhæðarmörkum. Þá getur ráðherra heimilað með reglugerð að sýslumenn
               veiti leyfi fyrir staðbundnum veðmálahappdrættum.
                       4. gr. Undanþága frá leyfisskyldu.
  Ráðherra getur undanþegið leyfisskyldu minni háttar happdrætti sem félag eða
    hópur efnir til í skemmtana- eða fjáröflunarskyni. Skal þá miðað við að
 vinningar séu vara eða þjónusta. Ráðherra kveður nánar á um framkvæmd þeirra í
                                   reglugerð.
                        5. gr. Skilyrði leyfisveitingar.
  Happdrættisleyfi er heimilt að binda því skilyrði að leyfishafi leggi fé af
   mörkum til rannsókna og aðgerða sem miða að því að sporna við spilafíkn og
                              afleiðingum hennar.
Happdrættisleyfi skal að jafnaði bundið því skilyrði að ekki megi draga oftar en
einu sinni í happdrættinu. Skal sölutímabil happdrættisins að hámarki vera þrír
mánuðir frá þeim degi sem tiltekinn er í happdrættisleyfi. Ráðherra kveður nánar
                    á um fyrirkomulag útdráttar í reglugerð.
                             6. gr. Lágmarksaldur.
 [Sýslumaður]^1) getur við leyfisveitingu kveðið á um lágmarksaldur þeirra sem
     taka mega þátt í happdrætti en skal hann þó eigi vera lægri en 18 ár.
                              ^1)L. 143/2006, 26. gr.
                           7. gr. Verðmæti vinninga.
  Í reglugerð skal kveðið á um hlutfall verðmætis vinninga af heildarsöluverði
útgefinna miða í hverjum einstökum happdrættisflokki. Skal hlutfallið þó vera að
                                lágmarki 16,67%.
                              8. gr. Leyfisgjald.
  Fyrir happdrættisleyfi skal greiða leyfisgjald í samræmi við ákvæði laga um
                             aukatekjur ríkissjóðs.
                           9. gr. Skyldur leyfishafa.
Leyfishafi happdrættis skal sjá til þess að skilyrðum laga þessara og reglugerða
    sem settar eru samkvæmt þeim sé framfylgt. Skal hann skila skýrslum eða
         reikningum um rekstur sinn samkvæmt nánari ákvörðun ráðherra.
                               10. gr. Eftirlit.
      [Eftirlit með framkvæmd laga þessara er í höndum sýslumanns. Þó skal
  [ráðuneytið]^1) fara með eftirlit með happdrættum skv. 2. mgr. 2. gr. Nú er
 stofnað til sérstaks kostnaðar vegna eftirlitsins með þátttöku sérfróðra manna
  til að fara yfir skýrslur eða reikninga leyfishafa, sbr. 9. gr., til að fara
 yfir hugbúnað eða tækjakost leyfishafa eða athuga sérstaklega hvort skilyrðum
 laga þessara sé fullnægt, og er þá heimilt að krefja viðkomandi leyfishafa um
           greiðslu á kostnaði sem stofnað er til í þessu skyni.]^2)
                 ^1)L. 162/2010, 179. gr. ^2)L. 143/2006, 27. gr.
                               11. gr. Refsingar.
 Það varðar sektum eða fangelsi allt að sex mánuðum, nema þyngri refsing liggi
                       við samkvæmt öðrum lögum, ef maður
           a. af ásetningi eða stórfelldu gáleysi rekur happdrættis- eða
veðmálastarfsemi hér á landi án þess að hafa til þess happdrættisleyfi samkvæmt
                                 lögum þessum,
     b. af ásetningi eða stórfelldu gáleysi auglýsir, kynnir eða miðlar hvers
konar upplýsingum um happdrætti sem ekki hefur verið veitt leyfi fyrir samkvæmt
lögum þessum eða uppfyllir ekki skilyrði laganna, [óháð því hvort starfsemi þess
                      er rekin hérlendis eða erlendis].^1)
Nú er brotastarfsemi sem fellur undir 1. mgr. umfangsmikil eða ítrekuð og getur
                    hún þá varðað fangelsi allt að einu ári.
         Það varðar sektum ef maður af ásetningi eða stórfelldu gáleysi
     a. í atvinnuskyni og án heimildar happdrættisleyfishafa auglýsir, kynnir,
miðlar eða stuðlar að þátttöku í happdrætti sem rekið er samkvæmt lögum þessum,
    b. falbýður án heimildar happdrættisleyfishafa hvers konar happdrættisgögn.
Nú er brot framið í starfsemi lögaðila og má þá gera lögaðilanum fésekt skv. II.
                        kafla A almennra hegningarlaga.
                               ^1)L. 61/2010, 1. gr.
                               12. gr. Reglugerð.
        Ráðherra getur sett nánari reglur^1) um framkvæmd laga þessara.
                          ^1)Rg. 530/2006. Rg. 1124/2006.
               13. gr. Gildistökuákvæði og brottfall eldri laga.
                      Lög þessi öðlast gildi 1. júlí 2005.
