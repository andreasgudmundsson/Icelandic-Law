
   --------------------------------------------------------------------------

    Lög um breytingu á [2]lögum nr. 28/1998, um verslunaratvinnu, með síðari
                                   breytingum

                              2002 nr. 94 15. maí

   --------------------------------------------------------------------------

                          Taka gildi 1. desember 2002.
 1. gr. 1. málsl. 4. mgr. 1. gr. laganna orðast svo: Verði ágreiningur um hvort
 um verslun fari samkvæmt lögum þessum sker skráningaraðili samkvæmt lögunum úr
                           honum innan þrjátíu daga.
                       2. gr. 2. gr. laganna orðast svo:
Til að stunda verslun á Íslandi eða í íslenskri landhelgi skal uppfylla skilyrði
laga þessara og atvinnustarfsemin skal skráð í samræmi við löggjöf um skráningu
firma, hlutafélaga og einkahlutafélaga, samvinnufélaga og sjálfseignarstofnana,
                              eftir því sem við á.
                   3. gr. 1. mgr. 4. gr. laganna orðast svo:
   Skylt er að skrásetja verslun, sem stunduð er skv. 1. gr. laga þessara, í
 firmaskrá, hlutafélagaskrá, samvinnufélagaskrá eða skrá á grundvelli löggjafar
                 um sjálfseignarstofnanir, eftir því sem við á.
                       4. gr. 6. gr. laganna orðast svo:
 Skráningaraðili samkvæmt lögum þessum lætur í té staðfestingu á því að verslun
                    hafi verið skráð samkvæmt lögum þessum.
            5. gr. Eftirfarandi breytingar verða á 12. gr. laganna:
                              a. 1. mgr. orðast svo:
  Hver sá sem vill reka verslun eða umboðssölu með notuð ökutæki skal hafa til
þess sérstakt leyfi lögreglustjóra í umdæmi þar sem föst starfsstöð bifreiðasala
                                      er.
                           b. 2. og 3. mgr. falla brott.
            6. gr. Eftirfarandi breytingar verða á 13. gr. laganna:
     a. Á eftir orðunum sem fullnægja eftirtöldum skilyrðum í 1. mgr. kemur:
                                  sbr. 2. gr.
       b. Í stað orðanna Meiri hluti stjórnarmanna í 2. mgr. kemur: Allir
                                 stjórnarmenn.
            7. gr. Eftirfarandi breytingar verða á 19. gr. laganna:
               a. Á eftir 1. mgr. kemur ný málsgrein, svohljóðandi:
  Lögreglustjórum, sbr. 1. mgr., ber að halda skrá yfir þá sem leyfi hafa til
                starfsemi samkvæmt þessum kafla í umdæmi þeirra.
                    b. 2. mgr., er verður 3. mgr., orðast svo:
 Nú fylgir bifreiðasali ekki lögum og reglum sem um starfsemi þessa gilda þrátt
   fyrir tilmæli lögreglustjóra eða fullnægir ekki skilyrðum laganna og skal
   lögreglustjóri þá að undangenginni aðvörun svipta viðkomandi starfsleyfi.
Ákvörðun um sviptingu starfsleyfis er unnt að skjóta til viðskiptaráðherra. Enn
                      fremur má leita úrskurðar dómstóla.
            8. gr. Eftirfarandi breytingar verða á 23. gr. laganna:
                              a. 5. mgr. orðast svo:
Þegar sérstaklega stendur á getur lögreglustjóri veitt aðilum leyfi til að halda
  lokað uppboð í umdæmi sínu í því skyni að styrkja viðurkennt líknarstarf og
kirkjustarf, menntir, vísindi og menningu, m.a. íþróttastarfsemi. Þegar um lokað
  uppboð á listmunum er að ræða skal vekja sérstaka athygli á ákvæðum V. kafla
     laga þessara varðandi frjáls uppboð og reglugerð menntamálaráðherra um
  fylgiréttargjald. Jafnframt skal innheimtuaðila, Myndhöfundasjóði Íslands 
                   Myndstefi, tilkynnt um veitingu leyfisins.
   b. 3. málsl. 6. mgr. orðast svo: Menntamálaráðherra getur sett nánari reglur
 um fylgiréttargjald að höfðu samráði við Myndhöfundasjóð Íslands  Myndstef og
          kveðið þar á um viðurlög við brotum á reglunum, sbr. 24. gr.
               c. Á eftir 6. mgr. kemur ný málsgrein, svohljóðandi:
  Uppboðsstjórar skulu ársfjórðungslega senda skilagreinar um sölu listmuna á
 næstliðnu tímabili, staðfestar af löggiltum endurskoðanda, til innheimtuaðila
  skv. 6. mgr. Skylt er þeim uppboðsstjórum, sem stunda uppboð á listmunum, að
    senda einnig skilagrein fyrir þau tímabil þegar engin sala fer fram hjá
        uppboðsstjóra nema þeir hafi sannanlega tilkynnt innheimtuaðila,
    Myndhöfundasjóði Íslands  Myndstefi, að þeir hafi hætt slíkum uppboðum.
                       9. gr. 24. gr. laganna orðast svo:
          Með brot á lögum þessum skal farið að hætti opinberra mála.
         Sá sem vanrækir tilkynningar til firmaskrár, hlutafélagaskrár,
 samvinnufélagaskrár eða skrár á grundvelli löggjafar um sjálfseignarstofnanir,
  eftir því sem við á, skal sæta sektum nema þyngri refsing liggi við samkvæmt
 öðrum lögum. Brot gegn ákvæðum IV. kafla um sölu notaðra ökutækja eða gegn 7.
   mgr. 23. gr. um sendingu skilagreina um sölu listmuna skal sæta sektum eða
 fangelsi allt að einu ári. Heimilt er að krefjast þess í refsimáli að verslun
verði afmáð úr einhverri framangreindra skráa, eftir því sem við á, hafi verslun
 framið ítrekað eða alvarlegt brot gegn ákvæðum laga er um starfsemina gilda. Í
 refsimáli gegn aðila, sem hefur leyfi til sölu notaðra ökutækja skv. IV. kafla
 laga þessara, er auk þess eða einvörðungu heimilt að krefjast sviptingar þess
          leyfis í samræmi við ákvæði 68. gr. almennra hegningarlaga.
Brot á samþykktum sveitarstjórna, sem settar verða samkvæmt lögum þessum, varða
                                    sektum.
  Nú hefur sá sem ábyrgð ber á verslun verið dæmdur til greiðslu sektar vegna
 brots í starfi sínu og ber lögaðilinn þá ábyrgð á greiðslu sektar ef innheimta
hefur orðið árangurslaus hjá sökunaut sjálfum. Ef ekki er ákvæði í refsidómi um
ábyrgð lögaðila verður sektin því aðeins innheimt með aðför hjá honum að dæmt sé
                    um skyldu hans í sérstöku opinberu máli.
 10. gr. Í stað orðanna firma- eða hlutafélagaskrá í ákvæði til bráðabirgða í
                        lögunum kemur: skráningaraðila.
                11. gr. Lög þessi öðlast gildi 1. desember 2002.
 Ákvæði til bráðabirgða. Fyrir útgáfu leyfis til sölu notaðra ökutækja skv. 1.
  mgr. 12. gr. laganna skal greiða 25.000 kr. gjald þar til kveðið verður á um
     gjaldið í lögum um aukatekjur ríkissjóðs. Gjaldið rennur í ríkissjóð.

References

   Visible links
   1. http://www.althingi.is/dba-bin/lawformpr.pl?lnr=2002094
   2. file://1998028.html
