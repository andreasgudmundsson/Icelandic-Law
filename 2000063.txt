                                    dálkum.

   --------------------------------------------------------------------------

                              Lög um hópuppsagnir

                              2000 nr. 63 19. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 26. maí 2000. EES-samningurinn: XVIII. viðauki tilskipun 98/59/EB.

                             I. kafli. Gildissvið.
1. gr. Lög þessi gilda um hópuppsagnir atvinnurekanda á starfsmönnum af ástæðum
sem ekki tengjast hverjum einstökum þeirra þegar fjöldi starfsmanna sem sagt er
                           upp á 30 daga tímabili er:
   a. að minnsta kosti 10 starfsmenn í fyrirtækjum sem venjulega hafa fleiri en
                     20 og færri en 100 starfsmenn í vinnu,
     b. að minnsta kosti 10% starfsmanna í fyrirtækjum sem venjulega hafa hið
           minnsta 100 starfsmenn en færri en 300 starfsmenn í vinnu,
      c. að minnsta kosti 30 starfsmenn í fyrirtækjum sem venjulega hafa 300
                         starfsmenn eða fleiri í vinnu.
Við útreikning á fjölda þeirra sem sagt er upp skv. 1. mgr. skal litið á uppsögn
   ráðningarsamnings einstakra starfsmanna sem jafngilda hópuppsögnum að því
               tilskildu að um minnst fimm uppsagnir sé að ræða.
                        2. gr. Lög þessi gilda ekki um:
      a. hópuppsagnir sem koma til framkvæmda samkvæmt ráðningarsamningum sem
gerðir eru til ákveðins tíma eða vegna sérstakra verkefna nema slíkar uppsagnir
       eigi sér stað áður en þeir samningar renna út eða verkefni lýkur,
                                 b. áhafnir skipa.
  3. gr. Ákvæði 7. gr. og 1. mgr. 8. gr. gilda ekki þegar starfsemi fyrirtækis
  stöðvast vegna dómsúrskurðar. Þó skal atvinnurekandi senda svæðisvinnumiðlun
           tilkynningu skv. 7. gr. fari svæðisvinnumiðlun fram á það.
     4. gr. Ákvæði laga þessara gilda án tillits til þess hvort ákvörðun um
 hópuppsagnir er tekin af atvinnurekanda sjálfum eða fyrirtæki sem er í ráðandi
                            aðstöðu gagnvart honum.
  Komi fram staðhæfing um brot á kröfum um upplýsingar, samráð og tilkynningar
samkvæmt þessum lögum getur atvinnurekandi ekki borið því við að honum hafi ekki
borist nauðsynlegar upplýsingar frá fyrirtækinu þar sem ákvörðun um hópuppsagnir
                                   var tekin.

                       II. kafli. Upplýsingar og samráð.
5. gr. Áformi atvinnurekandi hópuppsagnir skal hann svo fljótt sem auðið er hafa
     samráð við trúnaðarmann stéttarfélaga eða, ef ekki hefur verið kjörinn
trúnaðarmaður, við annan fulltrúa starfsmanna, sem þeir hafa til þess valið, með
                       það fyrir augum að ná samkomulagi.
Í samráði felst skylda atvinnurekanda til að kynna og ræða við trúnaðarmann eða
fulltrúa starfsmanna, sbr. 1. mgr., um áformin, rökstyðja þau og gefa honum kost
á að koma sjónarmiðum sínum og tillögum á framfæri áður en endanleg ákvörðun er
                            tekin af atvinnurekanda.
Með samráðinu skal að minnsta kosti leita leiða til að forðast hópuppsagnir eða
  fækka starfsmönnum sem fyrir þeim verða og draga úr afleiðingunum með hjálp
félagslegra aðgerða sem hafa það meðal annars að markmiði að auðvelda flutning í
     önnur störf eða endurhæfingu starfsmanna sem áformað er að segja upp.
  Ef sérstök nauðsyn krefur er trúnaðarmanni eða fulltrúa starfsmanna, sbr. 1.
    mgr., heimilt að kveðja til sérfræðinga sér til aðstoðar meðan á samráði
    stendur. Kostnaður af störfum sérfræðinga er atvinnurekanda óviðkomandi.
 6. gr. Atvinnurekandi skal vegna samráðs aðila skv. 5. gr. láta trúnaðarmanni
 eða fulltrúa starfsmanna, sbr. 1. mgr. 5. gr., í té allar upplýsingar sem máli
   skipta um fyrirhugaðar uppsagnir og að minnsta kosti tilgreina skriflega:
                         a. ástæður fyrirhugaðra uppsagna,
     b. fjölda starfsmanna sem til stendur að segja upp og hvaða störfum þeir
                                     gegna,
      c. hve margir eru að jafnaði í vinnu og hvers konar störfum þeir gegna,
      d. á hvaða tímabili fyrirhugaðar uppsagnir eiga að koma til framkvæmda,
   e. viðmiðanir sem til stendur að nota við val á starfsmönnum sem segja á upp,
   f. upplýsingar um sérstakar greiðslur til starfsmanna vegna uppsagna aðrar en
 þær sem kveðið er á um í lögum eða kjarasamningum og hvernig þessar greiðslur
                                 eru reiknaðar.
Atvinnurekandi skal senda svæðisvinnumiðlun afrit af þeim skriflegu upplýsingum
                         sem um getur í ae-lið 1. mgr.

                III. kafli. Tilkynning til svæðisvinnumiðlunar.
     7. gr. Atvinnurekandi skal, að höfðu samráði skv. 5. og 6. gr., senda
  svæðisvinnumiðlun í því umdæmi þar sem viðkomandi starfsmenn vinna skriflega
 tilkynningu um fyrirhugaðar uppsagnir. Í tilkynningunni skulu koma fram allar
upplýsingar sem máli skipta um fyrirhugaðar hópuppsagnir og um samráð skv. 5. og
6. gr., einkum ástæður uppsagnanna, hve mörgum starfsmönnum stendur til að segja
     upp, hve margir starfsmenn eru að jafnaði í vinnu og á hvaða tímabili
                        uppsagnirnar eiga að taka gildi.
    Atvinnurekandi skal koma afriti af tilkynningu skv. 1. mgr. til fulltrúa
                                  starfsmanna.
   Trúnaðarmaður eða fulltrúi starfsmanna, sbr. 1. mgr. 5. gr., getur komið á
         framfæri öllum athugasemdum starfsmanna við svæðisvinnumiðlun.
   8. gr. Uppsagnir samkvæmt lögum þessum taka fyrst gildi 30 dögum eftir að
          tilkynning um uppsagnir skv. 7. gr. berst svæðisvinnumiðlun.
 Svæðisvinnumiðlun skal nota frestinn skv. 1. mgr. til að leita lausnar á þeim
                  vanda sem fyrirhugaðar uppsagnir munu valda.

                            IV. kafli. Önnur ákvæði.
     9. gr. Uppsagnarfrestur starfsmanna samkvæmt lögum, kjarasamningum eða
ráðningarsamningum breytist ekki þrátt fyrir ákvæði laga þessara, sbr. þó ákvæði
 1. mgr. 8. gr. að því er snertir þá starfsmenn sem eiga styttri uppsagnarfrest
                                  en 30 daga.
      10. gr. Trúnaðarmaður eða fulltrúi starfsmanna, sbr. 1. mgr. 5. gr.,
sérfræðingar skv. 4. mgr. 5. gr. og atvinnurekandi eða fulltrúar hans skulu gæta
  trúnaðar varðandi upplýsingar sem gefnar eru samkvæmt ákvæðum þessara laga.
 11. gr. Atvinnurekandi sem af ásettu ráði eða gáleysi brýtur gegn lögum þessum
                 er skaðabótaskyldur samkvæmt almennum reglum.
    12. gr. Brot gegn 5.7. gr. laga þessara geta varðað sektum sem renna í
                                   ríkissjóð.
   13. gr. Ráðherra er heimilt að setja reglugerð um framkvæmd laga þessara.

                             V. kafli. Gildistaka.
                     14. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=2000063
   2. http://www.althingi.is/dba-bin/ferill.pl?ltg=125&mnr=469
   3. http://www.althingi.is/altext/125/s/0748.html
