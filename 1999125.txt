                                    dálkum.

   --------------------------------------------------------------------------

                            Lög um málefni aldraðra

                           1999 nr. 125 31. desember

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 11. janúar 2000. Breytt með [4]l. 172/2000 (tóku gildi 1. jan. 2001),
 [5]l. 67/2001 (tóku gildi 13. júní 2001), [6]l. 124/2001 (tóku gildi 30. nóv.
 2001; komu til framkvæmda skv. fyrirmælum í 2. gr.), [7]l. 74/2002 (tóku gildi
  17. maí 2002; komu til framkvæmda skv. fyrirmælum í 36. gr.), [8]l. 93/2002
  (tóku gildi 31. maí 2002), [9]l. 150/2002 (tóku gildi 30. des. 2002), [10]l.
 120/2003 (tóku gildi 30. des. 2003), [11]l. 38/2004 (tóku gildi 26. maí 2004),
[12]l. 123/2004 (tóku gildi 30. des. 2004; komu til framkvæmda skv. fyrirmælum í
2. gr.), [13]l. 129/2004 (tóku gildi 31. des. 2005), [14]l. 122/2005 (tóku gildi
 30. des. 2005; komu til framkvæmda skv. fyrirmælum í 2. gr.), [15]l. 147/2006
  (tóku gildi 30. des. 2006; komu til framkvæmda skv. fyrirmælum í 2. gr.) og
                   [16]l. 166/2006 (tóku gildi 1. jan. 2007).

                      I. kafli. Markmið og skilgreiningar.
                                    Markmið.
  1. gr. Markmið þessara laga er að aldraðir eigi völ á þeirri heilbrigðis- og
     félagslegu þjónustu sem þeir þurfa á að halda og að hún sé veitt á því
     þjónustustigi sem er eðlilegast miðað við þörf og ástand hins aldraða.
  Einnig er markmið laganna að aldraðir geti, eins lengi og unnt er, búið við
eðlilegt heimilislíf en að jafnframt sé tryggð nauðsynleg stofnanaþjónusta þegar
                                hennar er þörf.
  Við framkvæmd laganna skal þess gætt að aldraðir njóti jafnréttis á við aðra
         þjóðfélagsþegna og að sjálfsákvörðunarréttur þeirra sé virtur.
                                Skilgreiningar.
      2. gr. Í lögum þessum er merking eftirfarandi hugtaka sem hér segir:
                    1. Aldraður: Sá sem náð hefur 67 ára aldri.
    [2. Vistmaður: Sá sem dvelur á stofnun skv. 1. tölul. 1. mgr. 14. gr. og sá
   sem dvelur lengur en sex mánuði undanfarandi tólf mánuði á stofnun skv. 2.
      tölul. 1. mgr. 14. gr. eða í hjúkrunarrými stofnunar sem er á föstum
                                 fjárlögum.]^1)
      [3. ]^1) Öldrunarmál: Þau mál sem varða aldraða og eru undir yfirstjórn
 heilbrigðis- og tryggingamálaráðherra. Til þeirra teljast þeir þjónustuþættir
  sem aldraðir eiga rétt á samkvæmt lögum þessum og Framkvæmdasjóður aldraðra.
    [4. ]^1) Vistunarmat aldraðra: Faglegt, einstaklingsbundið mat á þörf fyrir
                               vistun á stofnun.
     [5. ]^1) Starfssvæði þjónustuhóps aldraðra: Umdæmi heilsugæslustöðva ^2)
                     samkvæmt lögum um heilbrigðisþjónustu.
    [6. ]^1) Vistmannaráð: Kjörnir fulltrúar íbúa stofnunar mynda vistmannaráð.
               ^1)[17]L. 74/2002, 26. gr. ^2)[18]L. 93/2002, 23. gr.

          II. kafli. Stjórn öldrunarmála og skipulag öldrunarþjónustu.
                                  Yfirstjórn.
 3. gr. Heilbrigðis- og tryggingamálaráðherra fer með yfirstjórn öldrunarmála.
 Heilbrigðis- og tryggingamálaráðuneytið skal annast stefnumótun og áætlanagerð
fyrir landið í heild um málefni aldraðra og hafa eftirlit með framkvæmd laganna
  og reglugerða sem settar eru á grundvelli þeirra. Jafnframt skal ráðuneytið
   beita sér fyrir almennri umræðu og kynningu á stöðu og valkostum aldraðra.
                      Samstarfsnefnd um málefni aldraðra.
 4. gr. [Heilbrigðis- og tryggingamálaráðherra skipar fimm manna samstarfsnefnd
    um málefni aldraðra eftir hverjar almennar alþingiskosningar. Skal einn
  nefndarmaður tilnefndur af Landssambandi eldri borgara, einn af Öldrunarráði
  Íslands, einn af Sambandi íslenskra sveitarfélaga og tveir skulu skipaðir án
   tilnefningar. Ráðherra skipar formann úr hópi nefndarmanna. Varamenn skulu
skipaðir á sama hátt og aðalmenn. Samstarfsnefndin skal hafa sérstakan ritara og
skal kostnaður við störf nefndarinnar greiddur úr Framkvæmdasjóði aldraðra.]^1)
                             ^1)[19]L. 38/2004, 1. gr.
    5. gr. Samstarfsnefnd um málefni aldraðra skal hafa eftirtalin verkefni:
        1. Að vera heilbrigðis- og tryggingamálaráðherra og ríkisstjórn til
                        ráðuneytis um málefni aldraðra.
     2. Að vera tengiliður milli ráðuneyta, stofnana og samtaka sem starfa að
                               málefnum aldraðra.
      3. Að stjórna Framkvæmdasjóði aldraðra og gera tillögur til ráðherra um
                    úthlutun úr sjóðnum, sbr. 9. og 11. gr.
                            Þjónustuhópur aldraðra.
6. gr. Í hverju heilsugæsluumdæmi, sbr. lög um heilbrigðisþjónustu, skal starfa
 þjónustuhópur aldraðra. Sveitarfélög geta sameinast um þjónustuhóp aldraðra sé
                              það talið hagkvæmt.
     Kostnaður af starfi þjónustuhóps aldraðra greiðist af sveitarfélögum á
    starfssvæði hans í hlutfalli við fjölda íbúa í hverju sveitarfélaganna.
 7. gr. [Sveitarstjórnir í heilsugæsluumdæmi, sbr. lög um heilbrigðisþjónustu,
 skipa fimm fulltrúa í þjónustuhóp aldraðra að loknum sveitarstjórnarkosningum.
  [Yfirlæknir heilsugæslu tilnefnir lækni með sérmenntun á sviði öldrunar- eða
 heimilislækninga og hjúkrunarforstjóri heilsugæslu tilnefnir hjúkrunarfræðing
 með þekkingu á öldrunarþjónustu.]^1) Sveitarstjórnir skipa án tilnefningar tvo
fulltrúa sem hafa þekkingu á félagslegri þjónustu við aldraða. Skal annar þeirra
 vera félagsráðgjafi eða hafa hliðstæða menntun. Samtök eldri borgara á svæðinu
      tilnefna einn fulltrúa úr sínum röðum og sinnir hann öðrum verkefnum
    þjónustuhóps aldraðra en þeim sem kveðið er á um í 4. tölul. 8. gr.]^2)
       Sveitarstjórnir velja þjónustuhópnum formann úr hópi nefndarmanna.
               ^1)[20]L. 93/2002, 24. gr. ^2)[21]L. 67/2001, 1. gr.
8. gr. Þjónustuhópur aldraðra skal hafa eftirtalin verkefni á starfssvæði sínu:
     1. Að fylgjast með heilsufari og félagslegri velferð aldraðra og samhæfa
                                   þjónustu.
            2. Að gera tillögur til sveitarstjórna um öldrunarþjónustu.
   3. Að leitast við að tryggja að aldraðir fái þá þjónustu sem þeir þarfnast og
                    kynna öldruðum þá kosti sem í boði eru.
               4. Að meta vistunarþörf aldraðra, sbr. 14. og 15. gr.
Þjónustuhópurinn skal í störfum sínum hafa að leiðarljósi markmið laganna, sbr.
                                     1. gr.

                     III. kafli. Framkvæmdasjóður aldraðra.
      9. gr. Framkvæmdasjóður aldraðra skal stuðla að uppbyggingu og efla
                         öldrunarþjónustu um land allt.
             [Fjármagni úr Framkvæmdasjóði aldraðra skal varið til:
   1. Byggingar þjónustumiðstöðva og dagvista, sbr. 2. og 3. tölul. 13. gr., og
byggingar stofnana fyrir aldraða, sbr. 14. gr., en þó ekki til byggingar íbúða í
               eigu einstaklinga, félagasamtaka og sveitarfélaga.
    2. Að mæta kostnaði við nauðsynlegar breytingar og endurbætur á húsnæði sem
notað er til þjónustu fyrir aldraða, sbr. 2. og 3. tölul. 13. gr. og 14. gr., að
     frátöldum íbúðum í eigu einstaklinga, félagasamtaka og sveitarfélaga.
           3. Viðhalds húsnæðis dagvistar-, dvalar- og hjúkrunarheimila.
                                      4. ^1)
          5. Annarra verkefna sem stuðla að uppbyggingu öldrunarþjónustu.
Þá er Framkvæmdasjóði aldraðra heimilt að greiða þann hluta húsaleigu sem telst
 stofnkostnaður vegna leigu á hjúkrunarheimili fyrir aldraða sem samþykkt hefur
  verið að byggja eftir 1. janúar 2005 á kostnað annarra aðila en ríkisins, að
  undangengnu útboði. Skilyrði fyrir greiðslu húsaleigu er að ekki hafi verið
 veittur styrkur úr Framkvæmdasjóði aldraðra skv. 2. mgr. eða annar styrkur frá
ríkinu til að byggja hjúkrunarheimilið. Húsaleiga sem greidd er með þessum hætti
  telst ígildi stofnkostnaðar. Heimilt er að gera undanþágu frá útboði skv. 1.
  málsl. þegar sérstaklega stendur á og talið er að útboð muni ekki leiða til
              lægri húsaleigukostnaðar fyrir ríki og sveitarfélög.
  Þegar ríki og sveitarfélög standa saman að uppbyggingu hjúkrunarheimila skal
þátttaka sveitarfélaga ekki vera minni en sem nemur 15% af stofnkostnaði og skal
    eignarhlutur vera í sömu hlutföllum og skipting stofnkostnaðar. Þátttaka
  sveitarfélaga í greiðslu leigu fyrir hjúkrunarheimili skv. 3. mgr. skal ekki
vera minni en sem nemur 15% af leigunni. Taki sveitarfélag þátt í stofnkostnaði
 eða greiðslu leigu vegna byggingar annarra hjúkrunarheimila skal samþykki þess
  fyrir greiðsluþátttöku liggja fyrir áður en framkvæmda- og rekstrarleyfi er
       gefið út. Framlag úr Framkvæmdasjóði aldraðra telst ríkisframlag.
Framlög skv. 2. mgr. og húsaleiga skv. 3. mgr. eru ekki veitt nema heilbrigðis-
 og tryggingamálaráðherra hafi veitt framkvæmda- og rekstrarleyfi skv. 16. gr.
     Umsóknir um framlög úr Framkvæmdasjóði aldraðra skulu vera á sérstökum
     eyðublöðum sem útbúin eru af heilbrigðis- og tryggingamálaráðuneytinu.
              Eyðublöðunum skulu fylgja sérstök skilmálablöð.]^2)
 Um framkvæmdir skv. 2. mgr. fer, eftir því sem við á, samkvæmt lögum um skipan
                             opinberra framkvæmda.
   ^1)[22]L. 166/2006, 14. gr. Fjármagni úr Framkvæmdasjóði aldraðra skal einnig
 varið til reksturs stofnanaþjónustu fyrir aldraða í sérstökum tilvikum á árinu
               2007, sbr. brbákv. III. ^2)[23]L. 38/2004, 2. gr.
10. gr. Framkvæmdasjóður aldraðra fær tekjur af sérstöku gjaldi sem skattstjórar
     leggja á þá sem skattskyldir eru skv. 1. gr. [[24]laga nr. 90/2003, um
  tekjuskatt].^1) Skal gjaldið nema [6.314]^2) á hvern gjaldanda og kemur til
                endurskoðunar við afgreiðslu fjárlaga ár hvert.
Undanþegin gjaldinu eru börn innan 16 ára aldurs og þeir sem eru 70 ára og eldri
 í lok tekjuárs. Einnig eru þeir undanþegnir gjaldinu sem hafa tekjuskattsstofn
 sem nemur 701.594 kr. eða lægri upphæð á tekjuárinu 1997. Tekjuviðmiðun þessi
 skal breytast árlega í samræmi við þær breytingar sem verða á persónuafslætti
        skv. [A-lið [25]67. gr. laga nr. 90/2003, um tekjuskatt],^1) og
 innheimtuhlutfalli viðkomandi staðgreiðsluárs samkvæmt ákvæðum 1. mgr. [26]9.
 gr. laga nr. 45/1987, um staðgreiðslu opinberra gjalda, með síðari breytingum.
 Skattstjóri skal fella gjald þetta niður af þeim elli- og örorkulífeyrisþegum,
        undir 70 ára aldri, sem dveljast á dvalar- og hjúkrunarheimilum.
Við álagningu og innheimtu gjalds þessa skulu gilda sömu reglur og um álagningu
  og innheimtu tekjuskatts samkvæmt [[27]lögum nr. 90/2003, um tekjuskatt],^1)
eftir því sem við á. Í stað tíu gjalddaga skal þó gjalddagi vera einn, 1. ágúst
    ár hvert. Dragist framlagning álagningarskrár fram yfir 1. ágúst færist
    gjalddagi til 1. dags næsta mánaðar eftir framlagningu álagningarskrár.
 Tekjur Framkvæmdasjóðs aldraðra skulu einnig vera frjáls framlög, aðrar tekjur
                     er til kunna að falla og vaxtatekjur.
  Í miðmánuði hvers ársfjórðungs skal fjármálaráðuneytið skila Framkvæmdasjóði
                  aldraðra fjórðungi tekna sjóðsins á því ári.
   ^1)[28]L. 129/2004, 136. gr. ^2)[29]L. 147/2006, 1. gr. Breytingin kemur til
framkvæmda við álagningu opinberra gjalda á árinu 2007 vegna tekna ársins 2006.
     11. gr. Framkvæmdasjóður aldraðra skal vera í vörslu [heilbrigðis- og
tryggingamálaráðuneytisins].^1) Samstarfsnefnd um málefni aldraðra annast stjórn
sjóðsins, sbr. 3. tölul. 5. gr. Þegar nefndin fjallar um málefni Framkvæmdasjóðs
 aldraðra skal fulltrúi tilnefndur af fjárlaganefnd Alþingis taka sæti í henni.
  Samstarfsnefnd um málefni aldraðra gerir árlega tillögur til heilbrigðis- og
                       tryggingamálaráðherra um úthlutun.
                            ^1)[30]L. 166/2006, 15. gr.
  12. gr. Heilbrigðis- og tryggingamálaráðherra setur með reglugerð^1) nánari
    ákvæði um Framkvæmdasjóð aldraðra og setur honum jafnframt starfsreglur.
                               ^1)[31]Rg. 1033/2004.

                          IV. kafli. Öldrunarþjónusta.
                             Opin öldrunarþjónusta.
       13. gr. Til opinnar öldrunarþjónustu samkvæmt lögum þessum telst:
     1. Heimaþjónusta veitt öldruðum sem búa heima. Þjónustan skal miðast við
  einstaklingsbundið mat á þjónustuþörf og byggjast á hjálp til sjálfshjálpar.
 Þjónustan er tvíþætt. Annars vegar er heilbrigðisþáttur heimaþjónustu sem er í
  höndum starfsfólks heilsugæslustöðva, sbr. lög um heilbrigðisþjónustu. Hins
vegar er félagslegur þáttur heimaþjónustu viðkomandi sveitarfélaga eða aðila sem
  sveitarfélög semja við, sbr. lög um félagsþjónustu sveitarfélaga. Veita skal
heimaþjónustu um kvöld, nætur og helgar þegar þess er þörf. Leitast skal við að
 skipuleggja og samhæfa heilbrigðis- og félagslega þætti heimaþjónustunnar með
                 velferð og þarfir hins aldraða að leiðarljósi.
    2. Þjónustumiðstöðvar aldraðra sem eru starfræktar af sveitarfélögum til að
 tryggja eldri borgurum félagsskap, næringu, hreyfingu, tómstundaiðju, skemmtun
  og heilsufarslegt eftirlit. Þjónustumiðstöðvar geta starfað sjálfstætt eða í
                 tengslum við aðra þjónustu sem aldraðir njóta.
     3. Dagvist aldraðra sem er stuðningsúrræði við þá sem að staðaldri þurfa
 eftirlit og umsjá til að geta búið áfram heima. Í dagvist aldraðra skal veitt
 hjúkrunarþjónusta og vera aðstaða til þjálfunar og læknisþjónustu. Boðið skal
  upp á flutningsþjónustu að og frá heimili einstaklingsins, mat á heilsufari,
  þjálfun, tómstundaiðju, félagslegan stuðning, fræðslu, ráðgjöf og aðstoð við
 athafnir daglegs lífs. Um framkvæmda- og rekstrarleyfi fyrir dagvist aldraðra
                             fer [skv. 16. gr.]^1)
        4. Þjónustuíbúðir aldraðra sem geta verið sjálfseignar-, leigu- og
  búseturéttaríbúðir. Áður en bygging þjónustuíbúða fyrir aldraða hefst ber að
afla framkvæmdaleyfis hjá heilbrigðis- og tryggingamálaráðherra, sbr. 16. gr. Í
    þjónustuíbúð fyrir aldraða skal vera öryggiskerfi og völ á fjölbreyttri
    þjónustu, svo sem mat, þvotti og þrifum, og aðgangur að félagsstarfi. Um
 greiðslu fyrir veitta þjónustu fer skv. 20. gr. Íbúar þjónustuíbúða skulu eiga
      rétt á sömu heima- og vaktþjónustu og aðrir íbúar sveitarfélagsins.
                             ^1)[32]L. 38/2004, 3. gr.
                            Stofnanir fyrir aldraða.
           14. gr. Stofnanir fyrir aldraða samkvæmt lögum þessum eru:
   1. Dvalarheimili, sambýli og íbúðir, sérhannað fyrir þarfir aldraðra sem ekki
   eru færir um að annast heimilishald þrátt fyrir heimaþjónustu. Á stofnunum
þessum skal vera varsla allan sólarhringinn, öryggiskerfi í hverri íbúð og völ á
        fjölbreyttri þjónustu, svo sem mat, þvotti, þrifum og félags- og
 tómstundastarfi. Aðstaða skal vera fyrir hjúkrun, læknishjálp og endurhæfingu.
  Þjónusta skal byggð á einstaklingsbundnu mati á þörfum hins aldraða og skal
                      byggjast á hjálp til sjálfshjálpar.
     2. Hjúkrunarheimili eða hjúkrunarrými á öldrunarstofnunum ætluð öldruðum
einstaklingum sem eru of lasburða til að dveljast á dvalarheimilum, sambýlum eða
í sérhönnuðum íbúðum, sbr. 1. tölul. Þar skal veitt hjúkrunar- og læknisþjónusta
        og vera endurhæfing. Sérstök aðstaða skal vera fyrir aldraða með
     heilabilunareinkenni. Þjónusta skal byggð á einstaklingsbundnu mati á
  heilsufarslegum og félagslegum þörfum hins aldraða. Möguleiki skal vera á að
  einstaklingar geti komið þar til skammtímavistunar, sé þess þörf. Við hönnun
 skal þess sérstaklega gætt að stofnunin sé heimilisleg og að sem flestir íbúar
                              hafi eigið herbergi.
Um framkvæmda- og rekstrarleyfi fyrir stofnanir skv. 1. og 2. tölul. 1. mgr. fer
                               [skv. 16. gr.]^1)
                             ^1)[33]L. 38/2004, 3. gr.
                                  Vistunarmat.
15. gr. Stjórn dagvistar, sbr. 3. tölul. 13. gr., tekur ákvörðun um dagvistun og
ásamt stjórn stofnunar fyrir aldraða, sbr. 14. gr., um vistun fólks á viðkomandi
       stofnun enda hafi öðrum skilyrðum þessarar greinar verið fullnægt.
   Engan má vista til langdvalar á stofnun fyrir aldraða skv. 14. gr. nema að
   undangengnu mati á vistunarþörf. Mat á vistunarþörf skal að jafnaði vera í
            höndum þjónustuhóps aldraðra, [sbr. þó 7. og 8. gr.]^1)
Hafi aldraður einstaklingur verið lengur en sex vikur á sjúkrahúsi án sérstakrar
  meðferðar skal meta þörf einstaklingsins fyrir vistun á öldrunarstofnun eða
                              fyrir önnur úrræði.
       Í reglugerð^2) skal setja ákvæði um vistunarmat og framkvæmd þess.
                  ^1)[34]L. 67/2001, 2. gr. ^2)[35]Rg. 791/2001.
                       [Framkvæmda- og rekstrarleyfi.]^1)
                             ^1)[36]L. 38/2004, 4. gr.
 16. gr. [Áður en framkvæmdir hefjast við dagvist fyrir aldraða skv. 3. tölul.
    13. gr. eða stofnun fyrir aldraða skv. 14. gr. skal afla framkvæmda- og
    rekstrarleyfis heilbrigðis- og tryggingamálaráðherra. Skulu umsóknir um
   framkvæmda- og rekstrarleyfi vera á sérstökum eyðublöðum sem útbúin eru af
  heilbrigðis- og tryggingamálaráðuneytinu. Eyðublöðunum skulu fylgja sérstök
                               skilmálablöð.]^1)
Áður en bygging þjónustuíbúða fyrir aldraða hefst skv. 4. tölul. 13. gr. ber að
 afla framkvæmdaleyfis hjá heilbrigðis- og tryggingamálaráðherra. Sama á við um
eldra húsnæði sem tekið er til slíkra nota. Gildir þetta jafnt um framkvæmdir á
   vegum sveitarfélaga og á frjálsum markaði. Enn fremur skal afla samþykkis
  heilbrigðis- og tryggingamálaráðuneytisins á teikningum áður en framkvæmdir
 hefjast og skýra ráðuneytinu frá því hver muni bera ábyrgð á rekstri sameignar
                    og sameiginlegrar þjónustu í húsnæðinu.
[Beiðni um framkvæmda- og rekstrarleyfi, sbr. 1. mgr., fyrir dagvist eða stofnun
 fyrir aldraða skal fylgja umsögn og þarfagreining þjónustuhóps aldraðra á því
starfssvæði þar sem stofnunin mun verða. Enn fremur skulu fylgja upplýsingar um
   verksvið stofnunar og staðsetningu, svo og uppdrættir af byggingum, lóð og
  umhverfi og afstöðu til nágrennis ásamt lýsingu á húsakynnum. Þá skal fylgja
      greinargerð um fjármögnun, eigendur og fjárhag þeirra og skýrsla um
starfsáætlun, stjórn, starfsfólk, rekstrarfyrirkomulag og hve mörgum vistmönnum
                       stofnuninni er ætlað að sinna.]^1)
     [Beiðni um framkvæmda- og rekstrarleyfi vegna meiri háttar breytinga á
  húsakynnum og starfsemi stofnunar fyrir aldraða skulu fylgja upplýsingar um
    staðsetningu, uppdrættir af byggingum, lóð og umhverfi og um afstöðu til
nágrennis ásamt lýsingu á húsakynnum. Enn fremur skulu fylgja upplýsingar um það
  hvort breytingarnar hafi áhrif á umfang starfseminnar og hvort þær leiði til
  fjölgunar eða fækkunar vistmanna. Þá skulu fylgja upplýsingar um fjármögnun
                               breytinganna.]^1)
      [Ráðherra veitir framkvæmda- og rekstrarleyfi ef stofnunin fullnægir
heilbrigðiskröfum og ákvæðum þessara laga og ætla má að hún geti leyst verkefni
         sín á viðunandi hátt, sbr. og lög um heilbrigðisþjónustu.]^1)
                             ^1)[37]L. 38/2004, 4. gr.
                                      ^1)
                             ^1)[38]L. 38/2004, 5. gr.
                                  17. gr. ^1)
                             ^1)[39]L. 38/2004, 5. gr.
                                Stjórn stofnana.
      18. gr. Eigendur stofnana fyrir aldraða, sbr. 14. gr., skipa stjórn
                                stofnunarinnar.
  Sé stofnunin í beinum starfstengslum við sjúkrahús gilda um stjórn stofnunar
                      ákvæði laga um heilbrigðisþjónustu.
  Starfsmannaráð tilnefnir einn mann af sinni hálfu til setu á fundum stjórnar
     stofnunar fyrir aldraða með málfrelsi og tillögurétti. Sama gildir um
                                 vistmannaráð.

                   V. kafli. Kostnaður við öldrunarþjónustu.
                                 [Dagvist.]^1)
                            ^1)[40]L. 74/2002, 27. gr.
    19. gr. Þeir sem þjónustu dagvistar njóta skulu taka þátt í kostnaði af
  dagvistinni að hámarki sem nemur óskertum grunnlífeyri einstaklings samkvæmt
   almannatryggingalögum. Að öðru leyti greiðist kostnaður vegna dagvistar af
                           Tryggingastofnun ríkisins.
                     [Önnur þjónusta en heimaþjónusta.]^1)
                            ^1)[41]L. 74/2002, 28. gr.
   20. gr. Íbúar í þjónustuíbúðum, sbr. 4. tölul. 13. gr., greiða sjálfir þá
    þjónustu sem þar er veitt, aðra en heimaþjónustu, sbr. 24. gr., samkvæmt
                            ákvörðun rekstraraðila.
                            [Daggjaldastofnanir.]^1)
                            ^1)[42]L. 74/2002, 29. gr.
21. gr. [Lífeyrir samkvæmt lögum um almannatryggingar og bætur honum tengdar til
  vistmanna sem eru á dvalarheimilum sem ekki eru á föstum fjárlögum, sbr. 1.
tölul. 1. mgr. 14. gr., fellur niður frá fyrsta degi næsta mánaðar eftir upphaf
    dvalar. Hafi vistmaður engar tekjur, sbr. 26. gr., skal Tryggingastofnun
 ríkisins greiða dvalarheimilinu vistunarframlag skv. 6. mgr. [43]43. gr. laga
    nr. 117/1993, um almannatryggingar, til greiðslu dvalarkostnaðar hans á
  stofnuninni. Vistunarframlagið skal nema fjárhæð lífeyris vistmanns og bótum
  tengdum honum og því sem á vantar dvalarkostnað eins og hann er ákveðinn af
 heilbrigðis- og tryggingamálaráðherra skv. 39. gr. laga um almannatryggingar,
                                sbr. þó 22. gr.
  Lífeyrir frá lífeyristryggingum almannatrygginga og bætur honum tengdar til
 vistmanns sem dvelur á stofnun, sbr. 2. tölul. 1. mgr. 14. gr., sem ekki er á
     föstum fjárlögum, fellur niður, sbr. [44]43. gr. laga nr. 117/1993 um
   almannatryggingar. Um þátttöku í greiðslu dvalarkostnaðar fer skv. 22. gr.
Með dvalarkostnaði á stofnun fyrir aldraða skv. 1. mgr. er átt við daggjald eins
 og það er ákveðið af heilbrigðis- og tryggingamálaráðherra hverju sinni, sbr.
            [45]39. gr. laga nr. 117/1993, um almannatryggingar.]^1)
                            ^1)[46]L. 74/2002, 29. gr.
          [Þátttaka vistmanns í greiðslu dvalarkostnaðar og framkvæmd
                             tekjuútreiknings.]^1)
                            ^1)[47]L. 74/2002, 29. gr.
 22. gr. [Vistmaður, sem hefur tekjur, sbr. 26. gr., umfram 34.659 kr. á mánuði
   skal taka þátt í greiðslu dvalarkostnaðar á stofnun fyrir aldraða. Þó skal
   greiðsluþátttaka hans aldrei nema hærri fjárhæð en sem nemur daggjöldum á
 stofnun eins og þau eru ákveðin af heilbrigðis- og tryggingamálaráðherra, sbr.
       39. gr. laga um almannatryggingar og 3. mgr. 23. gr. laga þessara.
 Eftirfarandi gildir um greiðslu vistmanns á dvalarkostnaði á dvalarheimili og
   hjúkrunarheimili eða hjúkrunarrými öldrunarstofnunar sem ekki er á föstum
  fjárlögum og hjúkrunarrými sem er á föstum fjárlögum þegar vistmaður greiðir
            dvalarkostnað með tekjum sínum að hluta eða öllu leyti:
     1. Nú hefur vistmaður tekjur, sbr. 26. gr., sem eru hærri en 34.659 kr. á
       mánuði og skal hann þá með þeim tekjum sem umfram eru taka þátt í
       dvalarkostnaði, sbr. 1. mgr., frá þeim tíma sem greiðslur bóta frá
                     Tryggingastofnun ríkisins falla niður.
   2. Ef tekjur vistmanns á dvalarheimili skv. 1. tölul. 1. mgr. 14. gr. ná ekki
  34.659 kr. á mánuði greiðir Tryggingastofnun ríkisins dvalarkostnað hans með
                     vistunarframlagi, sbr. 1. mgr. 21. gr.
   3. [Nú á vistmaður maka og fer þá um skiptingu tekna vistmanns og makans skv.
 26. gr.]^1) Séu tekjurnar eftir skiptinguna hærri en 34.659 kr. á mánuði skal
 hann standa straum af dvalarkostnaði, sbr. 1. mgr., með þeim tekjum sem umfram
                                    eru.]^2)
              ^1)[48]L. 166/2006, 16. gr. ^2)[49]L. 74/2002, 29. gr.
                        [Innheimta dvalarkostnaðar.]^1)
                            ^1)[50]L. 74/2002, 29. gr.
 23. gr. [Daggjaldastofnun skv. 1. og 2. tölul. 1. mgr. 14. gr. skal innheimta
hjá vistmanni sjálfum í byrjun hvers mánaðar daglegan hlut hans í dvalarkostnaði
 nýliðins mánaðar þegar hann tekur þátt í greiðslu dvalarkostnaðar skv. 22. gr.
Þess skal ætíð gætt að vistmaður haldi eftir mánaðarlegu ráðstöfunarfé skv. 22.
  gr. Stofnun skal gera Tryggingastofnun ríkisins grein fyrir innheimtu vegna
    nýliðins mánaðar fyrir 15. dag næsta mánaðar. Nú vanrækir stofnun þessa
innheimtu og er Tryggingastofnun þá heimilt að halda eftir samsvarandi hluta af
       mánaðarlegum greiðslum vistunarframlags til viðkomandi stofnunar.
Stofnun sem er á föstum fjárlögum skal innheimta hjá vistmanni sjálfum í byrjun
 hvers mánaðar hlut hans í dvalarkostnaði, sbr. 3. mgr., nýliðins mánaðar þegar
  hann tekur þátt í greiðslu dvalarkostnaðar skv. 22. gr. Tekjur þessar skulu
færast í bókhald stofnunar sem sértekjur. Fjármálaráðuneyti er heimilt samkvæmt
upplýsingum frá heilbrigðis- og tryggingamálaráðuneyti að halda eftir af beinum
    fjárframlögum samkvæmt fjárlögum upphæð sem svarar til þessara sértekna.
   Heilbrigðis- og tryggingamálaráðherra skal ákveða hámark greiðsluþátttöku
  vistmanns í dvalarkostnaði á stofnun sem er á föstum fjárlögum. Við ákvörðun
 skal höfð hliðsjón af ákvörðun daggjalda eins og þau eru ákveðin skv. [51]39.
                gr. laga nr. 117/1993, um almannatryggingar.]^1)
                            ^1)[52]L. 74/2002, 29. gr.
                               [Vasapeningar.]^1)
                            ^1)[53]L. 74/2002, 29. gr.
  [24. gr. Tryggingastofnun ríkisins er heimilt að greiða vistmanni á stofnun
        fyrir aldraða vasapeninga skv. [54]43. gr. laga nr. 117/1993, um
                 almannatryggingar, með síðari breytingum.]^1)
                            ^1)[55]L. 74/2002, 29. gr.
[25. gr.]^1) Kostnaður af rekstri heimaþjónustu skiptist þannig að sveitarfélög
bera kostnað af félagslegum þætti hennar en ríkissjóður af heilbrigðisþættinum.
      Sveitarstjórnir geta ákveðið greiðsluþátttöku einstaklinga í þeirri
     heimaþjónustu sem þær veita, sbr. lög um félagsþjónustu sveitarfélaga.
   Undanþegnir gjaldskyldu vegna heimaþjónustu skulu þeir sem ekki hafa aðrar
    tekjur en ellilífeyri og tekjutryggingu samkvæmt almannatryggingalögum.
                            ^1)[56]L. 74/2002, 30. gr.
                        [Skilgreining á tekjum o.fl.]^1)
                            ^1)[57]L. 166/2006, 17. gr.
[26. gr. [Til tekna skv. V. kafla laga þessara teljast tekjur skv. [58]II. kafla
 laga nr. 90/2003, um tekjuskatt, að teknu tilliti til ákvæða [59]28. gr. sömu
laga um hvað ekki telst til tekna og frádráttarliða skv. 1., 3., 4. og 5. tölul.
A-liðar 1. mgr. 30. gr. og [60]31. gr. sömu laga eða undantekninga og takmarkana
        samkvæmt öðrum sérlögum. Þó skal eftirfarandi gilda við ákvörðun
                               tekjugrundvallar:
   a. Tekjur skv. C-lið [61]7. gr. laga nr. 90/2003, um tekjuskatt, skulu metnar
að 50 hundraðshlutum við útreikning á vistunarframlagi skv. 21. gr., sbr. og 22.
   gr. þessara laga. Ef um hjón er að ræða skiptast tekjur skv. 1. málsl. til
helminga milli hjóna við útreikning bótanna. Skiptir ekki máli hvort hjónanna er
eigandi þeirra eigna sem mynda tekjurnar eða hvort um séreign eða hjúskapareign
                                  er að ræða.
     b. Tekjur vistmanns af atvinnu skulu hafa áhrif við útreikning á fjárhæð
 vistunarframlags skv. 21., sbr. 22. gr. Vistmaður getur valið að hafa 300.000
kr. frítekjumark vegna atvinnutekna eða telja 60% af atvinnutekjum til tekna við
     útreikning vistunarframlags. Ef um hjón er að ræða skulu atvinnutekjur
   vistmannsins, sbr. 1. málsl., hafa 75% vægi og atvinnutekjur maka hafa 25%
                                    vægi.^1)
     c. Við útreikning á fjárhæð vistunarframlags skv. 21., sbr. 22. gr., skal
ekki reikna með lífeyrisgreiðslum maka vistmanns úr skyldubundnum atvinnutengdum
lífeyrissjóðum, séreignarlífeyrissparnaði og viðbótartryggingavernd, sbr. lög um
        skyldutryggingu lífeyrisréttinda og starfsemi lífeyrissjóða.^2)
    d. Við útreikning á fjárhæð vistunarframlags skv. 21., sbr. 22. gr., skulu
 aðrar tekjur vistmannsins en tilgreindar eru í ac-liðum þessarar málsgreinar
   hafa 75% vægi við ákvörðun tekjugrundvallar og aðrar tekjur maka hafa 25%
                                    vægi.^1)
    Þrátt fyrir 1. mgr. teljast ekki til tekna bætur frá lífeyristryggingum
 almannatrygginga samkvæmt lögum um almannatryggingar, bætur samkvæmt lögum um
      félagslega aðstoð, húsaleigubætur samkvæmt lögum um húsaleigubætur,
fjárhagsaðstoð sveitarfélaga og bætur frá ríkjum sem Ísland hefur gert samninga
         við skv. [62]64. gr. laga nr. 117/1993, um almannatryggingar.
Tryggingastofnun ríkisins skal annast framkvæmd útreiknings á tekjum skv. 21. og
 22. gr. og þessari grein og greiðir stofnunum vistunarframlag skv. 1. mgr. 21.
                                      gr.
     Tekjumörk skv. 22. gr. breytast í samræmi við breytingar á tekjumörkum
     ellilífeyris skv. [63]11. gr. laga nr. 117/1993, um almannatryggingar.
 Til grundvallar útreikningi á vistunarframlagi hvers mánaðar skal leggja ^1/12
     af áætluðum tekjum greiðsluársins. Greiðsluár er almanaksár. Áætlun um
   tekjuupplýsingar skal byggjast á nýjustu upplýsingum frá skattyfirvöldum,
 umsækjanda, vistmanni eða öðrum þeim aðilum sem getið er um í [64]47. gr. laga
 nr. 117/1993, um almannatryggingar. Ef um nýja umsókn um vistunarframlag er að
ræða skulu tekjur áætlaðar á grundvelli upplýsinga frá framangreindum aðilum og
  réttur til vistunarframlags reiknaður út frá þeim tekjum vistmanns og eftir
      atvikum maka hans sem aflað er frá þeim tíma sem réttur stofnaðist.
Tryggingastofnun skal hafa eftirlit með því að áætlaðar tekjur séu í samræmi við
upplýsingar sem stofnunin aflar úr staðgreiðsluskrá skattyfirvalda eða frá öðrum
        þeim aðilum sem getið er um í [65]47. gr. laga nr. 117/1993, um
                               almannatryggingar.
   Eftir að endanlegar upplýsingar um tekjur greiðsluársins liggja fyrir við
  álagningu skattyfirvalda á opinberum gjöldum skal Tryggingastofnun ríkisins
endurreikna fjárhæð vistunarframlags á grundvelli tekna samkvæmt þessari grein.
 Við þann endurreikning er Tryggingastofnun heimilt að taka tillit til almennra
breytinga á launum frá þeim tíma sem ætlaðar tekjur vistmanns tilheyra til þess
                       tíma sem endanlegar tekjur varða.
    Komi í ljós við endurreikning að vistunarframlag hafi verið vangreitt af
  Tryggingastofnun ríkisins skal Tryggingastofnun greiða stofnun það sem upp á
 vantar. Ef vistunarframlag hefur verið ofgreitt skal um endurheimtu fara skv.
 1., 2. og 5. mgr. [66]50. gr. laga nr. 117/1993, um almannatryggingar. Stofnun
      skal leiðrétta greiðslur til vistmanns í framhaldi af endurreikningi
                              Tryggingastofnunar.
 Tryggingastofnun skal upplýsa umsækjanda eða vistmann um forsendur útreiknings
og gefa kost á að koma að athugasemdum. Um upplýsingaskyldu varðandi tekjur fer
           skv. [67]47. gr. laga nr. 117/1993, um almannatryggingar.
Þegar nýr vistmaður kemur til dvalar á stofnun skv. 1. og 2. tölul. 1. mgr. 14.
    gr. skulu stjórnendur stofnunarinnar óska eftir því við Tryggingastofnun
       ríkisins að hún kanni hvort viðkomandi skuli taka þátt í greiðslu
                dvalarkostnaðar, sbr. 3. mgr. 21. gr. og 23. gr.
  Heimilt er að setja reglugerð um nánari framkvæmd þessarar greinar.]^3)]^4)
   ^1)Hlutföllin 75% og 25% skulu vera 65% og 35% á árinu 2007, sbr. brbákv. I.
 ^2)Lífeyrisgreiðslur vistmanns skulu hafa 80% vægi og lífeyrisgreiðslur makans
 20% vægi við útreikning á fjárhæð vistunarframlags á árinu 2007, sbr. brbákv.
           II. ^3)[68]L. 166/2006, 17. gr. ^4)[69]L. 74/2002, 31. gr.

                            VI. kafli. Ýmis ákvæði.
  [27. gr. Starfsmenn stofnana skv. 1. tölul. 14. gr. skulu gæta þagmælsku um
  heilsufar, ástand og aðrar persónulegar upplýsingar vistmanna. Þagnarskyldan
 helst þótt vistmaður andist og þótt starfsmaður láti af störfum. Um þagmælsku
 starfsmanna á stofnunum skv. 2. tölul. 14. gr. fer samkvæmt lögum um réttindi
                                 sjúklinga.]^1)
                            ^1)[70]L. 74/2002, 32. gr.
   [28. gr.]^1) Þær stofnanir fyrir aldraða, sem starfandi eru við gildistöku
              þessara laga, skulu í hvívetna háðar ákvæðum þeirra.
                            ^1)[71]L. 74/2002, 32. gr.
[29. gr.]^1) Heilbrigðis- og tryggingamálaráðherra setur með reglugerð^2) nánari
ákvæði um framkvæmd laga þessara, m.a. um húsnæði, búnað stofnana fyrir aldraða
    og aðbúnað og þjónustu fyrir vistmenn, svo og starfsfólk stofnana eftir
                               starfsemi þeirra.
     ^1)[72]L. 74/2002, 32. gr. ^2)[73]Rg. 45/1990 (um dagvist aldraðra), sbr.
   [74]1104/2006. [75]Rg. 791/2001 (um þjónustuhóp aldraðra og vistunarmat).
 [76]Rg. 939/2003 (um útreikning, endurreikning og uppgjör tekjutengdra bóta og
      vistunarframlags frá Tryggingastofnun ríkisins), sbr. [77]860/2004,
   [78]916/2005, [79]1063/2005 og [80]917/2006. [81]Rg. 357/2005 (um heimild
 Tryggingastofnunar ríkisins til að framlengja bótagreiðslur þrátt fyrir dvöl á
 sjúkrahúsi eða stofnun fyrir aldraða). [82]Rg. 1112/2006 (um stofnanaþjónustu
                                fyrir aldraða).
                   [30. gr.]^1) Lög þessi öðlast þegar gildi.
                            ^1)[83]L. 74/2002, 32. gr.

                            [Ákvæði til bráðabirgða.
I. Í 3. málsl. b-liðar og d-lið 1. mgr. 26. gr. laganna skulu hlutföllin 75% og
                     25% vera 65% og 35% á árinu 2007.]^1)
                            ^1)[84]L. 166/2006, 18. gr.
[II. Þrátt fyrir ákvæði c-liðar 1. mgr. 26. gr. laganna skulu lífeyrisgreiðslur
 vistmanns hafa 80% vægi og lífeyrisgreiðslur makans 20% vægi við útreikning á
                   fjárhæð vistunarframlags á árinu 2007.]^1)
                            ^1)[85]L. 166/2006, 18. gr.
       [III. Þrátt fyrir ákvæði 2. mgr. 9. gr. laganna skal fjármagni úr
   Framkvæmdasjóði aldraðra einnig varið til reksturs stofnanaþjónustu fyrir
                 aldraða í sérstökum tilvikum á árinu 2007.]^1)
                            ^1)[86]L. 166/2006, 18. gr.
 [IV. Vegna útreiknings á vistunarframlagi skv. 21. gr. laganna er hægt að óska
 eftir því hjá Tryggingastofnun ríkisins á tímabilinu 1. janúar 2007 til og með
      31. desember 2008 að gerður verði samanburður á útreikningi elli- og
  örorkulífeyris og tekjutryggingar fyrir og eftir gildistöku þessara laga. Ef
    samanburðurinn leiðir til hærri bóta samkvæmt eldri lögum skal leiðrétta
               vistunarframlag vegna framangreinds tímabils.]^1)
                            ^1)[87]L. 166/2006, 18. gr.

References

   Visible links
   1. http://www.althingi.is/dba-bin/lawformpr.pl?lnr=1999125
   2. http://www.althingi.is/dba-bin/ferill.pl?ltg=125&mnr=173
   3. http://www.althingi.is/altext/125/s/0200.html
   4. file:///altext/stjt/2000.172.html
   5. file:///altext/stjt/2001.067.html
   6. file:///altext/stjt/2001.124.html
   7. file:///altext/stjt/2002.074.html
   8. file:///altext/stjt/2002.093.html
   9. file:///altext/stjt/2002.150.html
  10. file:///altext/stjt/2003.120.html
  11. file:///altext/stjt/2004.038.html
  12. file:///altext/stjt/2004.123.html
  13. file:///altext/stjt/2004.129.html
  14. file:///altext/stjt/2005.122.html
  15. file:///altext/stjt/2006.147.html
  16. file:///altext/stjt/2006.166.html
  17. file:///altext/stjt/2002.074.html
  18. file:///altext/stjt/2002.093.html
  19. file:///altext/stjt/2004.038.html
  20. file:///altext/stjt/2002.093.html
  21. file:///altext/stjt/2001.067.html
  22. file:///altext/stjt/2006.166.html
  23. file:///altext/stjt/2004.038.html
  24. file://2003090.html
  25. file://2003090.html#g67
  26. file://1987045.html#g9
  27. file://2003090.html
  28. file:///altext/stjt/2004.129.html
  29. file:///altext/stjt/2006.147.html
  30. file:///altext/stjt/2006.166.html
  31. file://ekkitil/ekkitil.html?REGL/20041033
  32. file:///altext/stjt/2004.038.html
  33. file:///altext/stjt/2004.038.html
  34. file:///altext/stjt/2001.067.html
  35. file://ekkitil/ekkitil.html?REGL/2001791
  36. file:///altext/stjt/2004.038.html
  37. file:///altext/stjt/2004.038.html
  38. file:///altext/stjt/2004.038.html
  39. file:///altext/stjt/2004.038.html
  40. file:///altext/stjt/2002.074.html
  41. file:///altext/stjt/2002.074.html
  42. file:///altext/stjt/2002.074.html
  43. file://1993117.html#g43
  44. file://1993117.html#g43
  45. file://1993117.html#g39
  46. file:///altext/stjt/2002.074.html
  47. file:///altext/stjt/2002.074.html
  48. file:///altext/stjt/2006.166.html
  49. file:///altext/stjt/2002.074.html
  50. file:///altext/stjt/2002.074.html
  51. file://1993117.html#g39
  52. file:///altext/stjt/2002.074.html
  53. file:///altext/stjt/2002.074.html
  54. file://1993117.html#g43
  55. file:///altext/stjt/2002.074.html
  56. file:///altext/stjt/2002.074.html
  57. file:///altext/stjt/2006.166.html
  58. file://2003090.html
  59. file://2003090.html#g28
  60. file://2003090.html#g31
  61. file://2003090.html#g7
  62. file://1993117.html#g64
  63. file://1993117.html#g11
  64. file://1993117.html#g47
  65. file://1993117.html#g47
  66. file://1993117.html#g50
  67. file://1993117.html#g47
  68. file:///altext/stjt/2006.166.html
  69. file:///altext/stjt/2002.074.html
  70. file:///altext/stjt/2002.074.html
  71. file:///altext/stjt/2002.074.html
  72. file:///altext/stjt/2002.074.html
  73. file://ekkitil/ekkitil.html?REGL/1990045
  74. file://ekkitil/ekkitil.html?REGL/20061104
  75. file://ekkitil/ekkitil.html?REGL/2001791
  76. file://ekkitil/ekkitil.html?REGL/2003939
  77. file://ekkitil/ekkitil.html?REGL/2004860
  78. file://ekkitil/ekkitil.html?REGL/2005916
  79. file://ekkitil/ekkitil.html?REGL/20051063
  80. file://ekkitil/ekkitil.html?REGL/2006917
  81. file://ekkitil/ekkitil.html?REGL/2005357
  82. file://ekkitil/ekkitil.html?REGL/20061112
  83. file:///altext/stjt/2002.074.html
  84. file:///altext/stjt/2006.166.html
  85. file:///altext/stjt/2006.166.html
  86. file:///altext/stjt/2006.166.html
  87. file:///altext/stjt/2006.166.html
