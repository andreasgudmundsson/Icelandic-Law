
   --------------------------------------------------------------------------

                                                            Lög um fæðingarorlof

                              1987 nr. 57 31. mars

   --------------------------------------------------------------------------

                                     1. gr.
        Fæðingarorlof samkvæmt lögum þessum merkir leyfi frá launuðum störfum
                                                  vegna meðgöngu og fæðingar.

                                     2. gr.
          Foreldrar, sem gegna launuðum störfum og eiga lögheimili á Íslandi,
     eiga rétt á fjögurra mánaða fæðingarorlofi samkvæmt lögum þessum. Frá 1.
   janúar 1989 skal fæðingarorlof vera fimm mánuðir og frá 1. janúar 1990 sex
                                                                     mánuðir.
            Skipti foreldrar með sér fæðingarorlofi verður sameiginlegt orlof
                                      þeirra aldrei lengra en segir í 1. mgr.

                                     3. gr.
            Heimilt er konu að hefja töku fæðingarorlofs allt að einum mánuði
      fyrir áætlaðan fæðingardag sem staðfestur skal með læknisvottorði. Beri
   fæðingu að fyrir áætlaða töku fæðingarorlofs telst fæðingarorlofið hafið á
                                                                fæðingardegi.

                                     4. gr.
         Vilji móðir hefja störf að nýju áður en lokið er fæðingarorlofi skal
   hún tilkynna það atvinnurekanda með 21 dags fyrirvara. Faðir, sem ætlar að
      taka hluta fæðingarorlofs, skal tilkynna það atvinnurekanda með 21 dags
                    fyrirvara og jafnframt hve lengi hann verður frá störfum.

                                     5. gr.
           Ættleiðandi foreldrar, uppeldis- eða fósturforeldrar eiga með sama
         hætti rétt til þriggja mánaða fæðingarorlofs (fjögurra mánaða frá 1.
      janúar 1989 og fimm mánaða frá 1. janúar 1990) vegna töku barns að fimm
       ára aldri þess. Töku fæðingarorlofs samkvæmt grein þessari má hefja er
            fyrir liggur staðfesting barnaverndarnefndar eða sveitarfélags um
     fósturráðstöfun eða leyfi til ættleiðingar eftir því sem við á. Tilkynna
       skal atvinnurekanda um töku fæðingarorlofs með 21 dags fyrirvara, nema
                                         sérstakar aðstæður geri það ókleift.

                                     6. gr.
        Skylt er, þar sem því verður við komið, að færa barnshafandi konu til
   í starfi ef það er þess eðlis að heilsu hennar eða fósturs er af því hætta
    búin, enda verði ekki við komið breytingum á starfsháttum. Slík tilfærsla
                    skal ekki hafa áhrif á launakjör viðkomandi til lækkunar.

                                     7. gr.
        Óheimilt er að segja barnshafandi konu upp starfi nema gildar ástæður
                   séu fyrir hendi. Sama gildir um foreldri í fæðingarorlofi.
         Brjóti atvinnurekandi gegn ákvæði fyrri málsgreinar skal hann greiða
     bætur. Við ákvörðun bóta skal m.a. taka mið af ráðningartíma starfsmanns
                                               hjá viðkomandi atvinnurekanda.

                                     8. gr.
          Ákvæði laga þessara skerða ekki þann heildarrétt sem verkalýðsfélög
                kunna að hafa samið um umfram það sem í lögum þessum greinir.

                                     9. gr.
               Um greiðslur í fæðingarorlofi fer samkvæmt ákvæðum [2]laga nr.
                     67/1971, um almannatryggingar, með síðari breytingum.^1)

   ^1)Nú [3]l. 117/1993. Sjá og rg. 546/1987, sbr. 20/1989.

                                    10. gr.
        Lög þessi öðlast gildi 1. janúar 1988.

References

   Visible links
   1. http://www.althingi.is/dba-bin/lawformpr.pl?lnr=1987057
   2. file:///altext/stjtnr.html#1971067
   3. file://1993117.html
