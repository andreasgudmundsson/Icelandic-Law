
   --------------------------------------------------------------------------

                               Lög um meinatækna

                            1980 nr. 99 29. desember

   --------------------------------------------------------------------------

                           Tóku gildi 2. janúar 1981.
    1. gr. Rétt til þess að starfa sem meinatæknir hér á landi og kalla sig
 meinatækni hefur sá einn, sem til þess hefur fengið leyfi heilbrigðisráðherra.
    2. gr. Leyfi skv. 1. gr. má aðeins veita þeim, sem lokið hafa prófi frá
                      meinatæknadeild Tækniskóla Íslands.
  Einnig má veita þeim leyfi, sem lokið hafa hliðstæðu námi erlendis, sé námið
   viðurkennt sem slíkt af heilbrigðisyfirvöldum þess lands þar sem námið er
stundað. Áður en leyfið er veitt samkvæmt þessari málsgrein skal leita umsagnar
       Meinatæknafélags Íslands og meinatæknadeildar Tækniskóla Íslands.
 3. gr. Takmarkað og/eða tímabundið starfsleyfi má einnig veita þeim, sem eru í
  starfi, þegar lög þessi öðlast gildi en uppfylla ekki skilyrði 2. gr. Slíkt
leyfi má því aðeins veita, að fyrir liggi umsögn Meinatæknafélags Íslands. Slíku
           leyfi fylgir ekki réttur til þess að kallast meinatæknir.
4. gr. Óheimilt er að ráða til meinatæknastarfa aðra en þá sem hafa starfsleyfi
                             samkvæmt lögum þessum.
   5. gr. Meinatækni ber að þekkja skyldur sínar, viðhalda þekkingu sinni og
                    tileinka sér nýjungar, er varða starfið.
6. gr. Meinatæknar skulu aðeins starfa undir handleiðslu og á ábyrgð sérfræðings
                              á viðkomandi sviði.
 7. gr. Meinatækni er skylt að gæta þagmælsku um atriði, sem hann fær vitneskju
  um í starfi sínu og leynt skulu fara skv. lögum eða eðli máls. Þagnarskylda
                  helst þótt viðkomandi hafi látið af störfum.
8. gr. Um meinatækna gilda, að öðru leyti og eftir því sem við getur átt, reglur
 [2]læknalaga nr. 80 23. júní 1968^1) með áorðnum breytingum. Reglur læknalaga
gilda m.a. um sviptingu og endurfengi starfsréttinda, og um refsingu vegna brota
                                  meinatækna.
                               ^1)Nú [3]l. 53/1988.
  9. gr. Með mál út af brotum gegn lögum þessum skal farið að hætti opinberra
                                     mála.
    10. gr. Ráðherra getur í reglugerð sett nánari ákvæði um framkvæmd laga
                                  þessara.^1)
                       ^1)[4]Rg. 186/1976, sbr. [5]445/1979.

References

   Visible links
   1. http://www.althingi.is/dba-bin/lawformpr.pl?lnr=1980099
   2. file:///altext/stjtnr.html#1968080
   3. file://1988053.html
   4. http://www.reglugerd.is/interpro/dkm/WebGuard.nsf/key2/186-1976
   5. http://www.reglugerd.is/interpro/dkm/WebGuard.nsf/key2/445-1979
