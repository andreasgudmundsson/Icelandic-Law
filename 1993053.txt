                                    dálkum.

   --------------------------------------------------------------------------

                   Lög um ábyrgðasjóð launa vegna gjaldþrota

                              1993 nr. 53 19. maí

   --------------------------------------------------------------------------

                                   I. kafli.
 1. gr. Ábyrgðasjóður launa ábyrgist greiðslu vinnulaunakröfu launþega og kröfu
  viðurkennds lífeyrissjóðs vegna lífeyrisiðgjalda á hendur vinnuveitanda við
  gjaldþrotaskipti eða þegar dánarbú hans er til opinberra skipta og erfingjar
                    hans ábyrgjast ekki skuldbindingar hans.
2. gr. Með framkvæmd laga þessara fer félagsmálaráðherra. Ábyrgðasjóðurinn lýtur
   þriggja manna stjórn sem skipuð er af félagsmálaráðherra til fjögurra ára
samkvæmt tilnefningu Alþýðusambands Íslands, Vinnuveitendasambands Íslands og sá
                            þriðji án tilnefningar.
 Ábyrgðasjóður launa skal vera í vörslu félagsmálaráðuneytis sem sér um daglega
   afgreiðslu og reikningshald sjóðsins í umboði sjóðstjórnar. Ársreikningar
      sjóðsins skulu endurskoðaðir af Ríkisendurskoðun og birtir í B-deild
                                Stjórnartíðinda.
    3. gr. Ábyrgðasjóðurinn skal fjármagnaður með sérstöku ábyrgðargjaldi af
greiddum vinnulaunum, þóknun og reiknuðu endurgjaldi hvaða nafni sem nefnist sem
skattskylt er skv. 1. tölul. A-liðar [2]7. gr. laga nr. 75/1981, auk vaxtatekna
                                   sjóðsins.
 Ábyrgðargjaldið skal vera allt að 0,2% af gjaldstofni. Hlutfallið skal ákveðið
   með reglugerð sem félagsmálaráðherra setur fyrir eitt ár í senn að fengnum
       tillögum stjórnar ábyrgðasjóðsins. Ákvæði [3]laga nr. 113/1990, um
tryggingagjald, eiga við um gjaldstofn, gjaldskyldu, greiðslutímabil, álagningu
                                 og innheimtu.
    Ábyrgðargjald telst rekstrarkostnaður skv. 1. tölul. [4]31. gr. laga nr.
   75/1981, um tekjuskatt og eignarskatt, að því leyti sem það er ákvarðað af
           launum sem teljast rekstrarkostnaður samkvæmt sömu grein.
 Skorti ábyrgðasjóðinn reiðufé til að standa við skuldbindingar sínar samkvæmt
lögum þessum skal stjórn sjóðsins þegar tilkynna það ráðherra. Ríkissjóður skal
þá leggja sjóðnum til þá fjármuni sem til þarf og skoðast það sem lántaka. Nemi
 uppsöfnuð skuld ábyrgðasjóðsins við ríkissjóð í árslok hærri fjárhæð en svarar
 til helmings áætlaðra árstekna af ábyrgðargjaldi er félagsmálaráðherra heimilt
með reglugerð, að fengnum tillögum sjóðstjórnar, að hækka gjaldið tímabundið um
                     allt að 0,1% þar til jafnvægi er náð.
         Kostnaður af rekstri ábyrgðasjóðsins greiðist af tekjum hans.
      4. gr. Með hugtakinu vinnulaun er átt við endurgjald fyrir starf hjá
vinnuveitanda með stoð í gildandi kjarasamningi eða vinnusamningi milli aðila er
                          rýmri rétt veitir launþega.
  Með hugtakinu launþegi er í lögum þessum átt við hvern þann sem þegið hefur
 tíma-, viku- eða mánaðarlaun samkvæmt vinnusamningi við vinnuveitanda og gegnt
  hefur starfi sem veitir rétt til launa í uppsagnarfresti samkvæmt lögum eða
                                 kjarasamningi.

                                   II. kafli.
  5. gr. Ábyrgð sjóðsins tekur til eftirfarandi krafna í bú vinnuveitanda sem
   viðurkenndar hafa verið sem forgangskröfur samkvæmt gjaldþrotaskiptalögum:
      a. kröfu launþega um vinnulaun fyrir síðustu þrjá starfsmánuði hans hjá
vinnuveitanda, þar með talinn hluti launa sem haldið var eftir af vinnuveitanda
                    skv. [5]VIII. kafla laga nr. 86/1988,^1)
   b. kröfu launþega um orlofslaun sem koma áttu til útborgunar á síðustu þremur
                     starfsmánuðum hans hjá vinnuveitanda,
     c. kröfu viðurkennds lífeyrissjóðs um vangoldin lífeyrissjóðsiðgjöld sem
   fallið hafa í gjalddaga á síðustu 18 mánuðum fyrir frestdag að uppfylltum
skilyrðum III. kafla laga þessara; ábyrgðin takmarkast þó við lágmark [6]4. gr.
                              laga nr. 55/1980,^2)
   d. bóta vegna launamissis í allt að þrjá mánuði vegna riftunar eða uppsagnar
vinnusamnings, enda skal sá sem krefst bóta samkvæmt þessum lið sýna fram á með
 vottorði vinnumiðlunar að hann hafi leitað eftir annarri atvinnu þann tíma sem
                                bóta er krafist,
    e. bóta til launþega sem vinnuveitanda ber að greiða vegna tjóns af völdum
 vinnuslyss eða til þess sem tilkall á til bóta vegna dauðsfalls launþega, enda
            fylgi bótakröfunni forgangsréttur í bú vinnuveitandans,
   f. vaxta skv. [7]5. gr. vaxtalaga, nr. 25/1987, af kröfum samkvæmt stafliðum
 ae frá gjalddaga þeirra til þess dags er krafan fæst greidd úr ábyrgðasjóði,
   g. skiptatryggingar sem launþegar eða lífeyrissjóður hafa greitt. Sama gildir
 um óhjákvæmilegan kostnað sem launþegi eða sá sem krefst bóta skv. e-lið hefur
orðið að greiða vegna nauðsynlegra ráðstafana til innheimtu kröfu sinnar, þó að
                    hámarki samkvæmt ákvörðun sjóðstjórnar.
 Ábyrgð sjóðsins skv. a- og d-liðum 1. mgr. þessarar greinar skal þó ekki nema
  hærri fjárhæð miðað við einn mánuð en sem nemur þreföldum atvinnuleysisbótum
  eins og þær eru ákveðnar hæstar á hverjum mánuði án tillits til barnafjölda.
 Ábyrgð sjóðsins nær til greiðslna skv. f- og g-liðum 1. mgr. þó að þær kröfur
                 njóti ekki forgangsréttar í bú vinnuveitanda.
 Sjóðstjórn er, þegar sérstaklega stendur á, heimilt, til þess að takmarka tjón
 sjóðsins, að ábyrgjast kröfur skv. af-liðum þessarar greinar án undangenginna
gjaldþrotaskipta, enda liggi fyrir að viðkomandi fyrirtæki hafi sannanlega hætt
   rekstri og kostnaður af að koma fram gjaldþroti yrði að mati sjóðstjórnar
                               óeðlilega mikill.
   ^1)Reglur, sem svara til VIII. kafla [8]l. 86/1988, eru ekki í [9]l. 44/1998,
              sem hafa leyst þau af hólmi. ^2)Nú [10]l. 129/1997.
6. gr. Eftirtaldir launþegar geta þó ekki krafið sjóðinn um greiðslu krafna skv.
                           ad-liðum 1. mgr. 5. gr.:
    a. Þeir sem sæti áttu í stjórn gjaldþrota félags eftir að fjárhag þess tók
 verulega að halla. Þetta á þó ekki við um þá sem sæti eiga í varastjórn félags
            nema þeir hafi gegnt stjórnarstörfum á umræddu tímabili.
       b. Þeir sem átt hafa 5% hlutafjár eða meira í gjaldþrota hlutafélagi.
   c. Forstjóri, framkvæmdastjóri og þeir aðrir sem vegna starfa sinna hjá hinum
 gjaldþrota vinnuveitanda áttu að hafa þá yfirsýn yfir fjárhag fyrirtækisins að
þeim mátti ekki dyljast að gjaldþrot þess væri yfirvofandi á þeim tíma sem unnið
                            var fyrir vinnulaununum.
   d. Maki þess sem ástatt er um sem segir í ac-liðum, svo og skyldmenni hans í
   beinan legg og maki skyldmennis í beinan legg. Leiði ákvæði þetta til mjög
ósanngjarnrar niðurstöðu að mati sjóðstjórnar getur stjórnin ákveðið að heimila
  greiðslu til þessara launþega úr ríkissjóði á grundvelli laganna, enda þótt
launakrafa hafi ekki verið viðurkennd sem forgangskrafa, sbr. 3. gr. og 3. mgr.
                [11]112. gr. gjaldþrotaskiptalaga, nr. 21/1991.
              Sjóðstjórn úrskurðar um ágreining um greiðsluskyldu.

                                  III. kafli.
  7. gr. Ábyrgð sjóðsins á iðgjaldakröfum lífeyrissjóðs er háð því skilyrði að
   eðlilega hafi verið staðið að innheimtutilraunum af hálfu lífeyrissjóðs og
     lífeyrissjóðurinn hafi tvisvar ár hvert, 1. mars og 1. september, sent
sjóðfélögum yfirlit yfir greidd iðgjöld vegna þeirra. Yfirliti þessu skal fylgja
    áskorun til sjóðfélaga að gera án tafar athugasemdir ef vanhöld sýnast á
iðgjaldaskilum. Komi athugasemd ekki fram skv. 8. gr. laga þessara er viðkomandi
lífeyrissjóður einungis ábyrgur fyrir réttindum á grundvelli iðgjalda þessara að
 því marki sem þau fást greidd, enda hafi lífeyrissjóðnum ekki verið kunnugt um
                                iðgjaldakröfuna.
8. gr. Til þess að iðgjöld launþega njóti ábyrgðar ábyrgðasjóðs skulu launþegar
innan 60 daga frá dagsetningu reglulegs yfirlits frá lífeyrissjóði, sbr. 7. gr.,
    ganga úr skugga um skil vinnuveitanda til lífeyrissjóðs sem greind eru á
  launaseðli hans. Séu vanskil á iðgjöldum skal launþegi innan sömu tímamarka
leggja lífeyrissjóði til afrit launaseðla fyrir það tímabil sem er í vanskilum.
Ráðherra getur sett nánari reglur^1) um framkvæmd ákvæða þessa kafla að fengnum
                tillögum sjóðstjórnar og sambanda lífeyrissjóða.
                                ^1)[12]Rg. 33/1995.

                                   IV. kafli.
9. gr. Ef innköllun hefur verið gefin út í bú vinnuveitanda verður greiðslukrafa
 á hendur ábyrgðasjóði því aðeins tekin til greina að hún berist sjóðnum innan
  sex mánaða frá þeirri birtingu innköllunar í Lögbirtingablaði er ræður lokum
kröfulýsingarfrests í búið. Sjóðstjórn er þó heimilt að taka til greina kröfu er
berst innan tólf mánaða frá birtingu innköllunar ef sýnt er að kröfuna hafi ekki
                            verið hægt að gera fyrr.
  10. gr. Greiðslukrafa á hendur ábyrgðasjóði skal vera skrifleg. Í henni skal
              greina eftirfarandi svo glöggt sem við verður komið:
             a. Nafn, kennitölu og heimilisfang þess sem kröfu gerir.
   b. Nafn, kennitölu og heimilisfang vinnuveitanda og hvenær bú hans var tekið
                                  til skipta.
      c. Hverjum störfum launþegi gegndi, upphaf og lok starfstíma hans, hver
   launakjör hans hafi verið og eftir hverjum samningum þau fóru, sundurliðun
 kröfu, svo sem í vinnulaun, orlof, bætur, vexti, kostnað og til hvaða tímabils
                                  krafan nær.
    d. Yfirlýsingu þess er kröfuna gerir sem gefin er að viðlögðum drengskap um
      að atvik þau, er í 6. gr. getur, séu kröfu hans ekki til fyrirstöðu.
       Kröfubréfi til ábyrgðasjóðs skulu fylgja afrit kröfulýsingar í bú
       vinnuveitandans og gögn sem varða meðferð kröfunnar við búskiptin.
Nú brestur á að fullnægt sé framangreindum atriðum og skal þeim er kröfuna gerir
 á sannanlegan hátt vera gefinn kostur á úrbótum innan tiltekins frests, að því
     viðlögðu að krafa hans á hendur ábyrgðasjóði teljist ella afturkölluð.
 Sá sem gerir greiðslukröfu á hendur ábyrgðasjóði á grundvelli laga þessara má
ekki aðhafast neitt það sem rýrt gæti endurkröfurétt ábyrgðasjóðs á hendur búi.
  Er honum óheimilt án sérstaks leyfis sjóðstjórnar að samþykkja að kröfur fái
       komist að við gjaldþrotaskipti sem ekki hefur verið lýst fyrir lok
  kröfulýsingarfrests. Brjóti launþegi eða umboðsmaður hans gegn þessu ákvæði
   hefur það í för með sér að ábyrgð ábyrgðasjóðs á kröfu hans fellur niður.
 11. gr. Skiptastjóri í þrotabúi eða dánarbúi skal svo fljótt sem auðið er láta
ábyrgðasjóði í té skriflega umsögn um hverja þá kröfu í þrotabúið sem til álita
  kemur að njóti ábyrgðar ábyrgðasjóðs eftir lögum þessum. Í umsögninni skulu
                         eftirfarandi atriði tilgreind:
      a. hvenær bú hafi verið tekið til skipta og hver fari með málefni þess,
                 b. hvenær kröfulýsingarfresti í búið hafi lokið,
    c. hvaða kröfum hafi verið lýst í búið sem ábyrgð kunni að fylgja samkvæmt
                                 lögum þessum,
   d. hvort eða að hverju marki viðurkenndur hafi verið forgangsréttur kröfunnar
                                    í búið,
   e. hvort skilað hafi verið til innheimtuaðila ríkissjóðs þeim hluta launa sem
   vinnuveitanda bar að halda eftir samkvæmt lögum um staðgreiðslu opinberra
  gjalda; ef það hefur ekki verið gert skal enn fremur eftir föngum gerð grein
 fyrir þeim fjárhæðum sem vinnuveitanda bar að halda eftir af launum launþega,
               f. hvort ákvæði 6. gr. eigi við um kröfuna eða ekki.
Nú hefur skiptafundur ekki verið haldinn í búi vinnuveitandans til þess að taka
afstöðu til viðurkenningar lýstra krafna en skiptastjóri í búinu lýsir því yfir
   í umsögn sinni að í skrá um lýstar kröfur í búið hafi hann tekið eða muni
        fyrirsjáanlega taka þá afstöðu til viðurkenningar forgangsréttar
greiðslukröfunnar í búið að hann sé samþykkur henni að einhverju leyti eða öllu
og er þá sjóðstjórn heimilt að fara með greiðslukröfu á hendur ábyrgðasjóði eins
     og fullnægt væri skilyrðum a-liðar 1. mgr. Hafi krafa verið greidd úr
 ábyrgðasjóði samkvæmt ákvörðun sjóðstjórnar á grundvelli slíkrar yfirlýsingar
  skiptastjóra, en síðar kemur fram að hafnað sé viðurkenningu forgangsréttar
 kröfunnar í búið, verður sú fjárhæð, sem ofgreidd hefur verið af þessum sökum,
                               ekki endurkrafin.
     12. gr. Nú hefur skiptum á dánarbúi vinnuveitandans verið lokið vegna
   eignaleysis án þess að það hafi verið tekið til opinberra skipta og verður
   greiðslukrafa á hendur ábyrgðasjóði þá að berast innan sex mánaða frá þeim
málalokum. Sjóðstjórn er þó heimilt að taka til greina kröfu er berst innan tólf
  mánaða frá birtingu auglýsingar um skiptalok ef sýnt er að kröfuna hafi ekki
                            verið hægt að gera fyrr.
  Í greiðslukröfunni skal greina þau atriði er í 1. mgr. 10. gr. getur. Henni
  skulu fylgja nauðsynleg gögn til að staðreynt verði réttmæti hennar og hvort
  skilyrðum laga þessara sé fullnægt, þar á meðal launaseðlar eða uppgjör til
  launþega, kjarasamningur viðkomandi stéttarfélags, vinnusamningur og vottorð
vinnuveitandans, eftir því sem við verður komið. Getur ábyrgðasjóður lagt fyrir
     launþega að afla þeirra gagna sem hann telur nauðsynleg í þessu skyni.
  Leita skal ábyrgðasjóður umsagnar sýslumanns, sem skiptin áttu undir, um þau
  atriði varðandi kröfuna sem hann getur vottað um á grundvelli gagna sem fram
                        hafa komið við skiptameðferðina.
 13. gr. Ef launþegi hefur framselt launakröfu sína á hendur vinnuveitanda áður
en bú vinnuveitandans var tekið til gjaldþrotaskipta nýtur krafan ekki ábyrgðar
     eftir lögum þessum. Þetta á þó ekki við ef krafan hefur verið framseld
stéttarfélagi launþegans, né heldur ef krafan hefur verið að fullu eða að hluta
                     framseld Atvinnuleysistryggingasjóði.
14. gr. Innan fjögurra vikna, frá því að fengin hefur verið umsögn skiptastjóra
    um kröfuna, ber sjóðstjórn að taka ákvörðun um hvort hún verði greidd úr
ábyrgðasjóði. Þegar sjóðstjórn ákveður greiðslu kröfu samkvæmt lögum þessum skal
  jafnframt tilkynna viðkomandi innheimtuaðila ríkissjóðs hvaða fjárhæð hefur
  verið dregin frá kröfu launþega vegna ákvæða laga um staðgreiðslu opinberra
   gjalda. Komi fram í umsögn skiptastjóra að ágreiningur sé um kröfuna í bú
 vinnuveitandans hefst frestur þessi þann dag sem sjóðstjórn verður kunnugt um
                             lyktir ágreiningsins.
 Telji sjóðstjórn að skilyrðum laga þessara sé ekki fullnægt til þess að krafa
   verði greidd úr ábyrgðasjóði skal ákvörðun um synjun á greiðsluskyldu vera
   rökstudd. Er þeim er kröfuna gerir heimilt að leita úrlausnar dómstóla um
                               greiðsluskylduna.
   15. gr. Áður en greiðsla á kröfu verður innt af hendi úr ábyrgðasjóði skal
staðreyna hvort greiðsla hafi fengist á henni að einhverju eða öllu leyti úr búi
    vinnuveitandans og skulu þær greiðslur dragast að fullu frá greiðslu úr
                                 ábyrgðasjóði.
16. gr. Ábyrgðasjóður skal tilkynna bréflega þeim er kröfu gerir og skiptastjóra
   í búi vinnuveitandans um niðurstöðu sína um greiðsluskyldu ábyrgðasjóðs. Í
              tilkynningu skal sundurliða þá fjárhæð sem greiða á.
 Frá því að skiptastjóra í búi vinnuveitandans berst tilkynning ábyrgðasjóðs um
fyrirhugaða greiðslu kröfunnar úr ábyrgðasjóði fer stjórn sjóðsins með fyrirsvar
 fyrir kröfunni að því leyti sem ábyrgðasjóður leysir hana til sín. Nýtur krafa
 ábyrgðasjóðs sömu stöðu í skuldaröð í búinu og krafa sú, sem hann hefur leyst
                           til sín, hefði ella notið.
17. gr. Hafi greiðslu samkvæmt lögum þessum verið aflað úr ábyrgðasjóði með því
 að gefnar hafi verið rangar upplýsingar um atriði eða leynt hafi verið atriðum
 sem leitt hefðu til að synjað hefði verið um greiðslu úr ábyrgðasjóði ef ljós
hefðu verið ber þeim er greiðslu fékk að endurgreiða ábyrgðasjóði þá fjárhæð sem
                          hann hefur ranglega fengið.
  Telji stjórn sjóðsins að sá er greiðslu fékk hafi af ásetningi veitt rangar
upplýsingar eða leynt upplýsingum og þannig fengið greiðslu úr ábyrgðasjóði skal
  stjórn sjóðsins tilkynna það ríkissaksóknara og skal um slíkt brot fjalla í
   opinberu máli. Varða slík brot sektum til ríkissjóðs er numið geta allt að
 tífaldri þeirri fjárhæð sem ranglega hefur fengist greidd nema þyngri refsing
                              liggi við að lögum.
 18. gr. Félagsmálaráðherra er heimilt að setja í reglugerð^1) nánari ákvæði um
                    hvernig framkvæmd laganna skuli háttað.
                               ^1)[13]Rg. 339/1990.
                     19. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1993053
   2. file://1981075.html#g7
   3. file://1990113.html
   4. file://1981075.html#g31
   5. file:///altext/stjtnr.html#1988086?k8
   6. file://1980055.html
   7. file://1987025.html
   8. file:///altext/stjtnr.html#1988086
   9. file://1998044.html
  10. file://1997129.html
  11. file://1991021.html#g112
  12. http://www.reglugerd.is/interpro/dkm/WebGuard.nsf/key2/033-1995
  13. http://www.reglugerd.is/interpro/dkm/WebGuard.nsf/key2/339-1990
