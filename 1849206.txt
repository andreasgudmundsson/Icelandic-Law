                                    dálkum.

   --------------------------------------------------------------------------

                          Tilskipun um veiði á Íslandi

                                 1849 20. júní

   --------------------------------------------------------------------------

 1. gr. Á Íslandi skulu héðan í frá jarðeigendur einir eiga dýraveiði ,^1) nema
  öðruvísi sé ákveðið í tilskipun þessari. Svo skulu og veiðiítök þau, er menn
    hafa fengið að lögum fyrir utan landareign sína, standa óröskuð að öllu.
Nú eiga fleiri jörð saman, og er henni skipt í parta milli þeirra eftir merkjum,
þá er svo um veiði á hverjum parti sem heil jörð væri. En ef ekki er skipt jörðu
 eftir merkjum, þá er öllum eigendum veiði jafnheimil á þeirri jörðu, nema þeir
hafi gert annan samning sín í milli, og skal hann þó eigi lengur standa en þeir
                                eiga jörð saman.
                             ^1)[2]L. 63/1954, 39. gr.
  2. gr. Á afréttum, sem fleiri eiga saman, ber veiði þeim mönnum, sem afrétt
          heyrir til. Á almenningum er veiði öllum mönnum jafnheimil.
 3. gr. Á landi skulu veiði ráða rétt landamerki jarðar hverrar. Ef jörð liggur
að sjó, á eigandi veiði á haf út, 60 faðma frá stórstraumsfjörumáli, og eru það
netlög hans. Nú liggja eyjar eða hólmar undir jörð, þá skal mæla lóðhelgi jarðar
á sama hátt frá landi og jafnt í allar áttir frá eyjum og hólmum. Ef jarðir þær
eða eyjar eða hólmar, sem ekki er einn eigandi að, liggja tveim megin við firði
    og víkur eða sund, og er ekki hundrað faðma tólfrætt í milli, þá á hver
 jarðeigandi veiði út á miðjan fjörðinn eða víkina eða sundið. Þar sem varplönd
             eru eða látur eða lagnir, fer um það sem síðar segir.
   4. gr. Enginn jarðeigandi má skilja að veiðiréttinn og lóðina; því fylgir
veiðirétturinn jörðum, þá er þær eru byggðar, sem notkunarréttur, er ekki verður
frá lóðinni skilinn. En ábúandi má ekki heldur ljá neinum veiði þá að staðaldri
     án leyfis jarðeiganda, sem skal eiga kost á að ákveða allt nákvæmar í
  leigumálanum um veiði þá, er leiguliði fær með ábúðinni, eftir því sem þeim
                                   semur um.
 Ef fleiri eru ábúendur á einni jörð, skal svo fara um veiði, meðan ábúð þeirra
       stendur, sem fyrir er mælt í 1. gr., þá er fleiri eiga jörð saman.
  5. gr. [Nú drepur maður dýr eða veiðir án heimildar í annars manns landi og
                             varðar það sektum.]^1)
                             ^1)[3]L. 116/1990, 2. gr.
   6. gr. Ef maður er á lóð sinni og skýtur þaðan dýr ,^1) sem í annars manns
veiðilandi eru, eða drepur með öðrum hætti, þá er sem hann hefði veitt í annars
  manns landi. Sama liggur við, ef sá maður, sem veiði á, særir dýr ^1) á sínu
 landi og eltir í annars manns land, eða fer þangað, sem hann á ekki veiði, til
                      að sækja dýr ,^1) er þar gefast upp.
                             ^1)[4]L. 63/1954, 39. gr.
                                 7.8. gr. ^1)
                             ^1)[5]L. 64/1994, 21. gr.
 9. gr. [Enginn má skjóta landsel eða útsel á fjörðum eða víkum, þar sem látur
               eru eða lagnir, nær en hálfa sjómílu frá þeim.]^1)
                             ^1)[6]L. 116/1990, 2. gr.
10. gr. [Vöðuseli eða annan farsel má hver maður skjóta eða veiða í nót hvar sem
         hann vill, en þó ekki nær annars manns landi en 300 metra frá
stórstraumsfjörumáli þar sem nótlög eru, né heldur skjóta nær eggveri eða látrum
           en greinir í 9. gr., sbr. og [7]lög nr. 30 27. júní 1925.
 Nú vill maður leggja nót af landi eða í nótlögum annars manns og skal hann þá
                     semja um það við þann sem veiði á.]^1)
                             ^1)[8]L. 116/1990, 2. gr.
   11. gr. [Brot gegn fyrirmælum þessum varða sektum og fer um mál út af þeim
samkvæmt lögum um meðferð opinberra mála. Heimilt er að gera upptæk net og aðrar
     veiðitilfæringar, svo og skotvopn, sem brot hafa verið framin með.]^1)
                             ^1)[9]L. 116/1990, 2. gr.
                                12.21. gr. ^1)
                            ^1)[10]L. 116/1990, 2. gr.

References

   Visible links
   1. http://www.althingi.is/dba-bin/lawformpr.pl?lnr=1849206
   2. file:///altext/stjtnr.html#1954063?g39
   3. file:///altext/stjt/1990.116.html
   4. file:///altext/stjtnr.html#1954063?g39
   5. file://1994064.html#g21
   6. file:///altext/stjt/1990.116.html
   7. file://1925030.html
   8. file:///altext/stjt/1990.116.html
   9. file:///altext/stjt/1990.116.html
  10. file:///altext/stjt/1990.116.html
