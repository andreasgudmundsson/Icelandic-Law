
   --------------------------------------------------------------------------

                                                      Erindisbréf handa biskupum

                              1746, nr. , 1. júlí

   --------------------------------------------------------------------------

   ...

                                       5)
           Þegar biskup ætlar í ... yfirreið sína, skal hann svo tímanlega
   tilkynna prestum komu sína, með umburðarbréfi, þar sem hann ætlar að fara
   yfir, að þeir megi fá vitneskju um það að minnsta kosti 3--4 dögum áður,
   svo að þeir fái gert söfnuðum sínum viðvart og söfnuðurinn hafi ekki neina
   ástæðu til afsökunar á því, ef hann kemur eigi.

                                       6)
           Á yfirreiðum skal biskup einslega í samtali við menn spyrjast
   fyrir um það, í hverju presti sé helst áfátt, hvort hann hafi dugnað og
   kunnustu til embættis síns, hvort hann hafi röggsemi til þess að efla
   sanna guðsþekkingu og guðsótta, hverja ástundun hann sýni til þess í
   söfnuði sínum, hver pia desideria hann hafi í þá átt, og hvaða sennilegar
   uppástungur hann hafi til breytingar í því efni. ...

                                      14)
           Enn fremur skulu meðhjálparar vera viðstaddir, þegar biskup eða
   prófastur koma, og skulu þeir allir spurðir, hvernig ástandið sé í
   söfnuðinum, hvort þar tíðkist nokkrir sérstakir ósiðir eða guðleysi,
   hvernig hver um sig ræki embætti sitt, og fái stoð til þess eða sæti
   tálmunum, og skal biskup eða prófastur eigi láta undir höfuð leggjast að
   áminna menn í því efni.

                                      15)
           Biskupar skulu samkvæmt hingað til haldinni venju hvarvetna láta,
   þar sem þeir fara yfir, halda fullnægjandi skrá yfir kirkjuna sjálfa,
   innanstokksmuni hennar og skrautgripi, kúgildi, jarðir, leigur, hús,
   skóga, reka og aðrar eignir hennar og hlunnindi, og skal biskup, hvenær
   sem hann heldur kirkjuskoðun, ásamt forráðamanni kirkju og nokkrum öðrum
   góðum mönnum, undirrita skrána, og skal hún látin í stiftskistuna og geymd
   þar til þess að hafa hliðsjón af henni.

                                      16)
           Til þess að fyrirgirða allar deilur, er rísa af skorti á
   áreiðanlegum gögnum um eignir kirkna, réttindi og kúgildi, er standa á
   jörðum léns- og bændakirkna, skulu samkvæmt allra þegnsaml. tillögum fyrri
   biskupa, eftir greindar skrár taldar áreiðanlegar og löggiltar kirkjuskrár
   og máldagabækur í Skálholts- og Hólastifti, er allar þrætur um eignir
   kirkna og réttindi skulu dæmd og útkljáð eftir:

   Í Skálholtsstifti: Hin gamla máldagabók eða kirkjuregistur Vilchins
   biskups, samantekin 1397.

   Í Hólastifti:

           a. Registur og máldagabók Jóns biskups Eiríkssonar 1360,
           b. Péturs biskups 1394,
           c. Auðunar biskups 1398,^1)
           d. Ólafs biskups Rögnvaldssonar 1461 og
           e. Sigurðar prests, sem safnað var eftir siðaskiptin.

   ...^2)

   Mál er varða aðrar kirkjueignir í báðum stiftum, svo sem innanstokksmuni
   og skrautgripi þeirra, skulu eigi dæmd eftir nefndum máldagabókum, heldur
   eftir skrám þeim, er evangelisku biskuparnir hafa gert eftir siðaskipti.

   ^1)Með réttu 1318.^2)[2]L. 46/1905, 11. gr.

                                      17)
           Biskup skal knýja kirkjubændur og svonefnda lénspresta til þess að
   halda kirkjum, gripum þeirra og öðru, forsvaranlega við, svo og að hafa
   kirkjur svo rúmgóðar, að allir safnaðarmenn komist þar fyrir. Svo ber þeim
   og að gera reikning fyrir tekjum kirkna og gjöldum. Verði ólöglegur
   dráttur þar á, skal amtmaður sækja bændakirkjueigendur, og lénsprestum
   skal refsað samkvæmt allran. konungsboði frá 1708.^1) Auk þess skal
   bændakirkjueigandi eða erfingjar hans safna svo fé, sem nægir til
   endurbyggingar kirkju, ásamt öðrum tekjum hennar.

   ^1)Konbr. 11. maí 1908.

                                      18)
           Nú telur biskup eitthvað svo úr sér gengið, að það þurfi endurbóta
   við, og skal þá skipun hans tafarlaust hlýtt ...^1)

   ^1)[3]L. 116/1990, 1. gr.

                                      21)
           Biskup skal samkvæmt þar um útkomnum konungsboðum, ... sjá um, að
   prófastar þeir, sem undir hann eru gefnir, vísiteri árlega hver sitt
   prófastsdæmi og sendi biskupi þar um greinilega og áreiðanlega skýrslu,
   ásamt uppástungum til endurbóta, er nauðsynlegar kynnu að vera, svo að
   biskup megi nákvæmlega rannsaka þau efni og gera rækilegar skýrslur og
   tillögur um það til Generalkirkju-eftirlits kollegíis Vors. ...^1) En af
   því að þau prófastsdæmi eru til, svo sem í Skálholtsstifti, Múla-,
   Rangárvalla-, Ísafjarðar- og Árnessýslur, og í Hólastifti Þingeyjarsýsla,
   er prófastar fá eigi komist yfir að vísitera algerlega á hverju ári, svo
   að söfnuður þeirra og heimili bíði eigi hnekki af, þá skal biskup þá
   skipun á gera, að hvorki sé próföstum íþyngt um of né yfirreiðir frestist
   um skör fram, heldur skuli þeim lokið á 2 ára fresti í hverju héraði.
   ...^2)

   ^1)[4]L. 116/1990, 1. gr.^2)[5]L. 47/1907, 3. gr.

                                      24)
           Í hvoru stifti skal einu sinni á ári haldin synodus. ... Biskup
   skal í tækan tíma bréflega boða hana próföstum og prestum, er hlut eiga að
   máli, með því að þar á að ræða um allt, er varða má nauðsynjar
   klerkdómsins.

   ...

                                      31)
           Biskup skal sjá um, að prestar haldi réttilega skrá yfir:

           a. ... acta synodalia, umburðarbréf biskupa, er öll skulu í heild
           sinni skráð,
           b. fædda, dána, gifta,
           c. fermda; þessar þrjár bækur skulu ávallt vera eign kirkjunnar,
           og skal biskup, hvenær sem hann vísiterar þar, rita í hverja
           þessara bóka, að hann hafi séð þær,
           d. skipulegt sálnaregistur, einkum yfir nöfn æskulýðsins, aldur,
           lestur og framfarir, og skal biskupi sýnd bókin á yfirreiðum, svo
           að hann sjái, að hún sé haldin svo, og, ef nauðsyn krefur, til
           þess að hann megi áminna um að koma betri skipun á hana. ...

                                      42)
           Biskup skal eigi dirfast að vígja nokkurn mann til prests, sem
   eigi hefur náð, lögum samkvæmt,^1) 25 ára aldri.

   ^1)Tilsk. 16. febrúar 1621.

                                      43)
           Próf það, er biskup heldur yfir prestsefni, er sækir um
   prestakall, skal haldið með samviskusemi og án manngreinarálits, og skal
   þess vandlega gæta, að prestaköllin séu veitt mönnum sem til þeirra eru
   hæfir, bæði að lærdómi og líferni. Auk annars skal reyna það vandlega í
   prófi þessu, hverja þekkingu candidatus hefur til að bera in theologicis &
   biblicis, svo og í samþykktum játningarritum kirkju vorrar, og má halda
   próf þetta skriflega, svo að síðar megi, ef þess er óskað, sjá hæfileika
   prestsefnisins. ...

                                      45)
           Jafnskjótt sem einhver hefur fengið veitingu fyrir prestakalli,
   skal hann þegar snúa sér til biskups, sem ... vígir hann og eiðfestir og
   fær honum vígslubréf til þess safnaðar, er hann á að gæta. Þó skal slíkur
   kandidat rita ævisögu sína á latínu í þar til gerða bók, er geymd skal með
   skjölum stiftisins. ...

References

   Visible links
   1. http://www.althingi.is/dba-bin/lawformpr.pl?lnr=1746017
   2. file://1905046.html
   3. file://ekkitil/ekkitil.html?1990116#g1
   4. file://ekkitil/ekkitil.html?1990116#g1
   5. file://ekkitil/ekkitil.html?1907047#g3
