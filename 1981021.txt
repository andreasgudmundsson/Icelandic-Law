                                    dálkum.

   --------------------------------------------------------------------------

                           Lög um kirkjubyggingasjóð

                              1981 nr. 21 18. maí

   --------------------------------------------------------------------------

1. gr. Hlutverk kirkjubyggingasjóðs, sem stofnaður var með [2]lögum nr. 43/1954,
 er að veita þjóðkirkjusöfnuðum lán til kirkjubygginga í sóknum landsins og til
              varanlegra endurbóta á eldri kirkjum, sbr. og 6. gr.
     2. gr. [Ríkissjóður veitir fé til sjóðsins eftir því sem ákveðið er í
                                 fjárlögum.]^1)
                            ^1)[3]L. 144/1995, 17. gr.
  3. gr. Stjórn kirkjubyggingasjóðs skal skipuð þrem mönnum. Biskup Íslands er
formaður hennar, en kirkjuþing kýs tvo stjórnarmenn og jafnmarga til vara. Skal
 annar þeirra vera leikmaður, en hinn starfandi prestur. Kjörtímabil er fjögur
                                      ár.
   Kirkjubyggingasjóður er í vörslu biskupsembættisins, er annast fjárreiður
                              sjóðsins og bókhald.
              Reikningar sjóðsins skulu birtir í Stjórnartíðindum.
  4. gr. Sóknarnefndir skulu í lánsumsóknum gera glögga grein fyrir áformum um
    kirkjubyggingu eða endurbót á eldri kirkju, þ. á m. kostnaðaráætlunum og
 áætlunum um framkvæmdatíma. Teikningar og kostnaðaráætlanir skulu lagðar fyrir
 þriggja manna nefnd, sem í eiga sæti biskup Íslands, húsameistari ríkisins og
 þriðji maður, sem kirkjumálaráðherra skipar til fjögurra ára í senn, og skipar
hann varamann til sama tíma. Biskup er formaður nefndar þessarar. Eigi má veita
 lán úr sjóðnum nema teikning af kirkjubyggingu eða af endurbót á eldri kirkju
                       hafi hlotið samþykki nefndarinnar.
  5. gr. Lánsupphæð miðast við stærð kirkju. Má hún vera allt að 200 krónum á
hvern teningsmetra, þó aldrei meira en 1000 krónur á hvern fermetra gólfflatar,
en fjárhæðir þessar breytast í samræmi við byggingavísitölu, sbr. 2. gr. 1. mgr.
 Byggingalánin endurgreiðast með jöfnum greiðslum afborgana og vaxta á 40 árum.
    Til endurbóta á eldri kirkjum má eigi veita hærri lán en sem svarar ^2/5
kostnaðar samkvæmt reikningum, sem sjóðstjórn úrskurðar. Lán þessi endurgreiðast
               með jöfnum greiðslum afborgana og vaxta á 20 árum.
 6. gr. Heimilt er að veita lán úr kirkjubyggingasjóði til kirkjubyggingar eða
 endurbóta á kirkju, þótt í einkaeign sé, að fengnum meðmælum sóknarnefndar og
 umsögn héraðsprófasts, enda sé kirkja notuð í þágu þjóðkirkjusafnaðar, svo sem
  safnaðareign væri, og eignir hennar ófullnægjandi til framkvæmdanna að dómi
                         stjórnar kirkjubyggingasjóðs.
  7. gr. Biskup Íslands getur nefnt fulltrúa sinn til að sitja fundi stjórnar
 kirkjubyggingasjóðs og nefndar skv. 4. gr., og hefir fulltrúinn sömu stöðu og
                       biskupi er ætluð í þessu sambandi.
  Stjórn kirkjubyggingasjóðs og nefnd sú, sem mælt er fyrir um í 4. gr., geta
   leitað eftir aðstoð í störfum sínum, og greiðir kirkjubyggingasjóður þann
                                    kostnað.
      8. gr. Stjórn kirkjubyggingasjóðs semur frumvarp til reglugerðar, er
  kirkjumálaráðherra staðfestir, um starfsemi sjóðsins og starfshætti stjórnar
  sjóðsins og nefndar skv. 4. gr. svo og um framkvæmd laganna að öðru leyti. Í
  reglugerð er rétt að setja ákvæði um vexti af lánum og önnur lánakjör að svo
 miklu leyti sem um þau er eigi mælt í lögum þessum og ennfremur um það, hversu
  umsóknir um lán skuli vera úr garði gerðar og hver gögn fylgi þeim og fyrir
                   hvaða tíma umsóknir skuli berast ár hvert.
                      9. gr. Lög þessi öðlast þegar gildi

References

   Visible links
   1. http://www.althingi.is/dba-bin/lawformpr.pl?lnr=1981021
   2. file:///altext/stjtnr.html#1954043
   3. file:///altext/stjt/1995.144.html
