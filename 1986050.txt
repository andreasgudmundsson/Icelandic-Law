
   --------------------------------------------------------------------------

                                              Lög um Rannsóknadeild fisksjúkdóma

                               1986 nr. 50 6. maí

   --------------------------------------------------------------------------

                                   I. kafli.
                                   Tilgangur.
                                     1. gr.
                     Tilgangur laga þessara er að efla innlendar rannsóknir á
        fisksjúkdómum og reglubundið eftirlit með heilbrigði hrogna, seiða og
                                                                    alifiska.

                                   II. kafli.
                          Rannsóknadeild fisksjúkdóma.
                                     2. gr.
          Við Tilraunastöð Háskóla Íslands í meinafræði að Keldum skal starfa
           deild, Rannsóknadeild fisksjúkdóma, er hafi það hlutverk að annast
               rannsóknir á fisksjúkdómum, sjúkdómsgreiningar á fiski, útgáfu
                                heilbrigðisvottorða og aðra skylda starfsemi.
             Deildin lætur fiskeldisstöðvum í té vottorð um heilsufar fisks í
      stöðinni eftir því sem reglubundið eftirlit, sbr. [2]lög nr. 76/1970 og
         [3]lög nr. 61/1985,^1) og rannsóknir og önnur starfsemi deildarinnar
                                      samkvæmt lögum þessum gefa tilefni til.

   ^1)[4]L. 61/1985 breyta [5]l. 77/1981, um dýralækna.

                                     3. gr.
        Menntamálaráðherra skipar deildarstjóra Rannsóknadeildar
   fisksjúkdóma, sbr. [6]lög nr. 11/1947,^1) og setur honum erindisbréf. Hann
   skal hafa sérmenntun á sviði fisksjúkdómarannsókna.
        Deildarstjóri sér um stjórn deildarinnar og markar henni stefnu og
   starfssvið í samræmi við lög og reglur og sér um tengsl við þá er varnir
   gegn fisksjúkdómum varða. Hann annast gerð starfs- og fjárhagsáætlunar og
   ber ábyrgð á fjárhag deildarinnar.

   ^1)Nú [7]l. 67/1990.

                                     4. gr.
        Deildin hefur sjálfstæðan fjárhag og lýtur yfirstjórn forstöðumanns
   Tilraunastöðvar Háskóla Íslands í meinafræði.

                                     5. gr.
        Verkefni Rannsóknadeildar fisksjúkdóma skulu m.a. vera:

   1.
           Að stunda rannsóknir á sviði fisksjúkdóma.
   2.
           Að greina sjúkdóma er upp kunna að koma í alifiski.
   3.
           Að rannsaka, þegar þess er þörf, alifiska sem fengið hafa
           lyfjagjöf.
   4.
           Að veita fiskeldisstöðvum hvers konar aðstoð og ráðgjöf er að
           gagni má koma til varnar útbreiðslu sjúkdóma og til að tryggja
           heilbrigði fiska.
   5.
           Að gefa út heilbrigðisvottorð samkvæmt tillögum
           fisksjúkdómanefndar og í samræmi við erlendar kröfur vegna
           útflutnings. Heilbrigðisvottorðin byggi á reglubundnu eftirliti og
           sýnum frá eldisstöðvum, sem og sýnum úr villtum fiskum sem valdir
           eru til undaneldis.
   6.
           Að sinna öðrum skyldum verkefnum eftir ákvörðun forstöðumanns.

                                     6. gr.
        Rannsóknadeild fisksjúkdóma skal starfa í samvinnu við
   fisksjúkdómanefnd og dýralækni fisksjúkdóma.
        Rannsóknadeildin getur samið við aðrar rannsóknastofnanir um að
   annast tiltekna þætti rannsókna vegna fisksjúkdóma í landinu.

                                     7. gr.
        Starfsmenn rannsóknadeildarinnar mega ekki vera fjárhagslega tengdir
   fiskeldisfyrirtækjum eða sitja í stjórn slíkra fyrirtækja.

                                     8. gr.
        Rannsóknadeild fisksjúkdóma skal árlega semja skýrslu um starfsemi
   sína og senda hana menntamálaráðherra.

                                     9. gr.
        Menntamálaráðherra setur Rannsóknadeild fisksjúkdóma starfsreglur og
   staðfestir gjaldskrá fyrir þá þjónustu, sem hún veitir, með reglugerð.

                                  III. kafli.
                            Fisksjúkdómarannsóknir.
                                    10. gr.
        Fisksjúkdómanefnd setur reglur um lágmarkstíðni sýnatöku og fjölda
   sýna sem tekin skulu úr hverri klak- og eldisstöð til að tryggja
   grunneftirlit. Skulu allar klak- og eldisstöðvar hlíta slíku eftirliti
   hvort sem um sölu úr stöðinni er að ræða eða ekki. Þegar um sýnatöku vegna
   fyrirhugaðs útflutnings er að ræða skal rannsóknadeildin ganga úr skugga
   um að sýnatökur og úrvinnsla séu í samræmi við reglur um þau atriði í
   viðkomandi landi.
        Í hverri eldisstöð skal vera eftirlitsbók eða annað tilsvarandi
   skráningarform þar sem skráðar eru heimsóknir fulltrúa Rannsóknadeildar
   fisksjúkdóma og niðurstöður eftirlits dýralækna og athugasemdir þeirra,
   sem og fyrirmæli er varða sjúkdómavarnir.
        Vilji umsjónarmaður eldisstöðvar eigi hlíta skriflegum fyrirmælum
   eftirlitsaðila er rétt að skjóta málinu til úrskurðar landbúnaðarráðherra.

                                    11. gr.
        Rannsóknadeild fisksjúkdóma skal rannsaka sýni frá fiskeldisstöðvum
   með viðurkenndum aðferðum. Finnist ekkert athugavert við rannsókn er sú
   niðurstaða skráð í skýrslur um viðkomandi stöð. Þær niðurstöður, ásamt
   reglubundnu eftirliti, eru grundvöllur útgáfu heilbrigðisvottorða, sbr.
   14. gr.
        Ef tilteknir smitsjúkdómar, sem taldir eru hættulegir eða sérstaklega
   er getið í reglugerð,^1) greinast skal rannsóknadeildin þegar í stað
   tilkynna um sjúkdóminn til fisksjúkdómanefndar og dýralæknis fisksjúkdóma.
        Fisksjúkdómanefnd skal þá í samráði við Rannsóknadeild fisksjúkdóma
   og dýralækni fisksjúkdóma gera tillögur til ráðherra um nauðsynlegar
   aðgerðir og varúðarráðstafanir.
        Að fengnum úrskurði ráðherra skal dýralæknir fisksjúkdóma hafa með
   höndum nauðsynlegar aðgerðir í samvinnu við héraðsdýralækna.

   ^1)Rg. 403/1986, sbr. 597/1989 og 148/1992.

                                    12. gr.
        Deildarstjóri Rannsóknadeildar fisksjúkdóma, dýralæknir fisksjúkdóma,
   svo og héraðsdýralæknar eða fulltrúar þeirra, skulu hafa frjálsan aðgang
   að fiskeldisstöðvum og skulu þeim veittar allar nauðsynlegar upplýsingar.
        Gæta skulu þeir þó þess að valda ekki meiri truflun á starfseminni en
   nauðsynlegt er hverju sinni.
        Eigi er þó heimilt að krefjast annarra upplýsinga en þeirra sem eru
   nauðsynlegar eða kunna að vera nauðsynlegar vegna eftirlitsins. Ekki er
   heimilt að láta öðrum í té upplýsingar sem ætla má að fara eigi leynt.

                                    13. gr.
        Forráðamönnum eldisstöðva er skylt að tilkynna Rannsóknadeild
   fisksjúkdóma, héraðsdýralækni eða dýralækni fisksjúkdóma þegar í stað ef
   vart verður við sjúkdóm í stöðinni. Þeim er og skylt að upplýsa um öll þau
   atriði sem að gagni mega koma til að greina sjúkdóminn og hefta útbreiðslu
   hans.

                                    14. gr.
        Rannsóknadeild fisksjúkdóma skal veita klak- og eldisstöðvum
   heilbrigðisvottorð, enda hafi reglubundið eftirlit og rannsóknir sýna ekki
   leitt í ljós sjúkdóma í stöðinni eða grun um þá. Slíkt vottorð veitir
   heimild til sölu á alifiski og sótthreinsuðum hrognum innanlands eða til
   útlanda, sbr. 10. gr., með þeim almennu takmörkunum sem um það kunna að
   gilda hverju sinni.

                                    15. gr.
        Óski fiskeldisstöð eftir frekari rannsóknum en mælt er fyrir um í
   lögum þessum skal Rannsóknadeild fisksjúkdóma verða við slíkri beiðni
   eftir því sem kostur er, á kostnaðarverði, og afhenda síðan niðurstöður í
   skýrslu eða með vottorði eftir því sem við á.

                                   IV. kafli.
                                   Kostnaður.
                                    16. gr.
        Gjaldskrá skal ákveðin með reglugerð fyrir eitt ár í senn með
   hliðsjón af fjárhagsáætlun Rannsóknadeildar fisksjúkdóma. Fiskeldisstöð
   leggur til sýni vegna eftirlits og rannsókna án endurgjalds. Við ákvörðun
   gjaldskrár skal tekið mið af því að fiskeldisstöðvarnar greiði tvo þriðju
   hluta af launa- og rekstrarkostnaði við skyldurannsóknir, sbr. 10. gr.
        Kostnaður við rannsóknir í klak- og eldisstöð, sem sett hefur verið í
   sölu- eða dreifingarbann vegna uppkomins sjúkdóms, skal greiddur úr
   ríkissjóði.
        Að öðru leyti skal starfsemi deildarinnar kostuð úr ríkissjóði.

                                   V. kafli.
                                  Ýmis ákvæði.
                                    17. gr.
   ...

                                    18. gr.
        Fyrir brot gegn lögum þessum, reglugerðum og fyrirmælum gefnum
   samkvæmt þeim skal refsa með sektum en með varðhaldi séu sakir miklar.
        Með mál vegna brota skal fara að hætti opinberra mála.

                                    19. gr.
        Lög þessi öðlast þegar gildi.

                            Ákvæði til bráðabirgða.
        1. ...

   2.
           Lög þessi skulu endurskoðuð innan fimm ára frá gildistöku.

References

   Visible links
   1. http://www.althingi.is/dba-bin/lawformpr.pl?lnr=1986050
   2. file://1970076.html
   3. file:///altext/stjtnr.html#1985061
   4. file:///altext/stjtnr.html#1985061
   5. file://1981077.html
   6. file:///altext/stjtnr.html#1947011
   7. file://1990067.html
