
   --------------------------------------------------------------------------

                                                                 Ættleiðingarlög

                               1978 nr. 15 8. maí

   --------------------------------------------------------------------------

                                   I. kafli.
             Veiting ættleiðingarleyfa og lagaskilyrði fyrir þeim.
                                     1. gr.
                              Dómsmálaráðherra veitir leyfi til ættleiðingar.

                                     2. gr.
          Eigi má veita leyfi til ættleiðingar, nema sýnt þyki eftir könnun á
            málefnum væntanlegs kjörbarns og þeirra, er óska ættleiðingar, að
    ættleiðing sé barninu til gagns, enda sé það ætlun ættleiðenda að ala upp
     barnið eða barn hafi verið alið upp hjá þeim eða aðrar sérstakar ástæður
                                                      liggi til ættleiðingar.

                                     3. gr.
                                 Eigi er manni heimilt að ættleiða barn sitt.

                                     4. gr.
         Leyfi til ættleiðingar verður veitt þeim einum, sem náð hefur 25 ára
        aldri, en þó má, ef sérstaklega stendur á, veita manni, sem orðinn er
                                            tvítugur, leyfi til ættleiðingar.

                                     5. gr.
              Hjón skulu bæði standa að ættleiðingu, sbr. þó 2. mgr., enda er
                                      hjónum einum heimilt að ættleiða saman.
            Öðru hjóna má þó veita leyfi til ættleiðingar, ef hitt er horfið,
     geðveikt eða fáviti eða geðrænum högum þess að öðru leyti er svo háttað,
    að það beri ekki skyn á gildi ættleiðingar. Öðru hjóna má og með samþykki
                     hins veita leyfi til að ættleiða barn þess eða kjörbarn.
          Meðan ættleiðandi er á lífi, verður kjörbarn hans eingöngu ættleitt
                                                                af maka hans.

                                     6. gr.
            Eigi má ættleiða þann, sem orðinn er tólf ára, án samþykkis hans.
     Samþykki skal gefa skriflega, og skal barn njóta leiðsagnar um lagaáhrif
                                        ættleiðingar, svo sem segir í 10. gr.

                                     7. gr.
            Samþykki foreldra þarf til ættleiðingar barns undir 18 ára aldri.
           Nú hefur annað foreldra eigi forræði barns eða er horfið, geðveikt
    eða fáviti eða geðrænum högum þess er að öðru leyti svo háttað, að það má
     eigi láta uppi marktæka yfirlýsingu, og er þá samþykki hins nægilegt. Ef
               þannig er ástatt um bæði foreldri, þarf samþykki lögráðamanns.

                                     8. gr.
           Áður en ákvörðun er tekin um umsókn um ættleiðingarleyfi, skal, ef
           unnt er, leita umsagnar þess foreldris, sem eigi þarf að samþykkja
    ættleiðingu, sbr. 7. gr., enda sé geðrænum högum þess eigi svo háttað, að
   girði fyrir, að það geti látið uppi yfirlýsingu, sem mark sé takandi á. Nú
      er sérstakur lögráðamaður skipaður, og skal þá leita umsagnar hans. Enn
                fremur skal leita umsagnar barnaverndarnefndar, sem í hlut á.
          Nú er sá, sem ættleiða á, í hjúskap, og skal þá leita umsagnar maka
                                                                        hans.

                                     9. gr.
          Nú er sá lögræðissviptur, sem ættleiða á, og skal þá leita umsagnar
               lögráðamanns, áður en afstaða er tekin til ættleiðingarbeiðni.

                                    10. gr.
            Samþykki til ættleiðingar skal gefa skriflega, og skal viðkomandi
      staðfesta yfirlýsingu fyrir starfsmanni dómsmálaráðuneytisins eða öðrum
      opinberum starfsmanni eða stofnun, sem dómsmálaráðuneytið löggildir til
                                                                       þessa.
            Samþykki er eigi gilt, nema staðfest sé hið fyrsta þremur mánuðum
                        eftir fæðingu barns, nema alveg sérstaklega hagi til.
                         Rita skal á samþykkisyfirlýsingu vottorð starfsmanns
        dómsmálaráðuneytisins eða annars opinbers starfsmanns eða starfsmanns
    stofnunar, sbr. 1. mgr., þess efnis, að viðkomandi hafi fengið fræðslu um
                             lagaáhrif ættleiðingar og samþykkisyfirlýsingar.
                    Samþykki er gilt, þótt væntanlegir kjörforeldrar séu eigi
    nafngreindir, ef samþykki lýtur að því að ráðstafa barni til ættleiðingar
   til foreldris, sem barnaverndarnefnd (félagsmálastofnun) ákveður eða annar
             aðili, sem ráðuneytið kann að löggilda til að hafa milligöngu um
               ættleiðingar. Endranær er samþykki eigi gilt, nema væntanlegir
                                              kjörforeldrar séu nafngreindir.

                                    11. gr.
              Dómsmálaráðherra getur ákveðið, að samþykki, sem gefið er fyrir
          opinberum starfsmanni eða starfsmanni stofnunar erlendis, jafngildi
           samþykki, sem gefið er fyrir opinberum starfsmanni eða starfsmanni
      stofnunar hér á landi, sbr. 1. mgr. 10. gr., og má að því leyti heimila
                                         frávik frá reglum 1.3. mgr. 10. gr.

                                    12. gr.
           Nú tekur aðili, sem lögbær er um að láta uppi samþykki samkvæmt 7.
                     sbr. 10. gr., aftur samþykki sitt, áður en gengið er frá
        ættleiðingarleyfi, og er þá yfirleitt eigi heimilt að gefa út leyfið.
     Veita má þó leyfi til ættleiðingar, þegar svona stendur á, ef barn hefur
   verið í fóstri hjá ættleiðingarbeiðanda eða þegar hagir barns mæla að öðru
    leyti eindregið með því, að það verði ættleitt, og afturköllun á samþykki
                                              styðst eigi við skynsamleg rök.
           Nú fæst ekki samþykki lögbærs aðilja samkvæmt 7. og 10. gr., og er
               þá, ef alveg sérstaklega stendur á, heimilt að veita leyfi til
           ættleiðingar, ef þarfir barns mæla eindregið með því, enda fallist
                                            barnaverndarráð á þá skipan mála.
                Nú hefur barni verið ráðstafað af barnaverndarnefnd, og má þá
           samkvæmt ósk nefndar og að fengnum meðmælum barnaverndarráðs leyfa
     ættleiðingu á barni, þótt samþykki samkvæmt 7. og 10. gr. sé ekki til að
                                          dreifa, að gættum skilmálum 2. mgr.
              Áður en máli er ráðið til lykta samkvæmt 1.3. mgr., skal leita
      umsagnar foreldra, sem láta skyldu uppi samþykki samkvæmt 7. gr. Einnig
       skal leita umsagnar foreldris, sem eigi þarf að samþykkja ættleiðingu,
       sbr. 8. gr., nema dómsmálaráðuneyti telji, að slíkt sé til tjóns fyrir
                        barnið eða valdi varhugaverðum drætti á úrlausn máls.

                                    13. gr.
               Nú er veitt leyfi til ættleiðingar samkvæmt 12. gr. án þess að
    samþykki samkvæmt 7., sbr. 10. gr., liggi fyrir, og skal ráðuneytið þá án
   tafar skýra þeim aðiljum, sem bærir voru til að samþykkja ættleiðingu, frá
   leyfi og benda þeim á, að heimilt sé að bera leyfisveitingu undir dómstól.
           Réttur aðili getur borið framangreinda ákvörðun dómsmálaráðuneytis
                  undir dómstól, enda sé mál höfðað innan 6 mánaða frá því að
   dómsmálaráðuneyti sendi aðilja tilkynningu samkvæmt 1. mgr. Stefnandi skal
                                                       njóta gjafsóknarkjara.

                                    14. gr.
            Áður en ættleiðingarleyfi er veitt, skal leiða í ljós, hvort innt
        hafi verið gjald eða ætlun sé að greiða af hendi gjald í sambandi við
     ættleiðingu af hálfu annars hvors aðiljans, og ef svo er, þá hversu hátt
          gjaldið sé. Má ganga eftir skriflegum yfirlýsingum aðilja um þetta.
                   Ef ættleiðendum er greitt gjald samkvæmt 1. mgr., má binda
      ættleiðingu því skilyrði, að tryggt sé, að greiðsla renni til kjörbarns
                                                         eða framfærslu þess.

                                   II. kafli.
                            Lagaáhrif ættleiðingar.
                                    15. gr.
                    Við ættleiðingu öðlast kjörbarn sömu réttarstöðu gagnvart
   kjörforeldrum, ættmennum þeirra og þeim, sem eru í kjörsifjum við þá, eins
   og væri það skilgetið barn kjörforeldra, nema lög mæli annan veg. Frá sama
     tíma falla niður lagatengsl barnsins og kynforeldra þess, nema lög kveði
                                                                 annan veg á.
             Nú ættleiðir aðili barn maka síns eða kjörbarn, og fær barnið þá
                        réttarstöðu sem væri það skilgetið barn þeirra hjóna.
           Kjörbarn kennir sig til kjörforeldra, nema kjörforeldri óski eftir
    því, að barn haldi fyrra kenningarnafni. Þó getur kjörbarn, sem náð hefur
      12 ára aldri, ráðið því sjálft, hvort það haldi kenningarnafni sínu eða
         taki upp kenningarnafn annars kjörforeldris. Tilkynna skal presti um
    ættleiðingu barns og nafnbreytingu til færslu í kirkjubók. Sama gildir um
                                                  niðurfellingu ættleiðingar.

                                    16. gr.
                Foreldravald og önnur lögráð, ásamt réttindum og skyldum þeim
    samfara, flytjast til ættleiðanda. Lýkur þá framfærsluskyldu kjörbarns og
                                                              foreldris þess.
                 Um erfðatengsl kjörbarns og kjörforeldris fer að erfðalögum.

                                  III. kafli.
                           Niðurfelling ættleiðingar.
                                    17. gr.
           Dómsmálaráðherra getur fellt niður ættleiðingu, ef kjörforeldri og
     kjörbarn eru sammála um að æskja þess. Ef aðili er sviptur lögræði, þarf
                                                einnig samþykki lögráðamanns.
            Nú er kjörbarn ólögráða, og verður ættleiðing þá eigi niður felld
     samkvæmt 1. mgr., nema kjörforeldrar og kynforeldrar séu sammála um það,
         og niðurfelling ættleiðingar verði talin henta best þörfum barns. Ef
   kjörbarn hefur náð 12 ára aldri, þarf einnig samþykki þess. Samþykkið skal
     vera skriflegt, og skal barn njóta leiðsagnar um lagaáhrif ættleiðingar,
                                                                 sbr. 10. gr.
          Nú hafa kjörforeldrar látist, og getur dómsmálaráðherra þá samkvæmt
    ósk kynforeldra fellt niður ættleiðingu, ef þarfir barnsins mæla með því.
    Nú hefur kjörbarn náð 12 ára aldri, og þarf þá samþykki þess. Um samþykki
                                        fer svo sem segir í 3. málsl. 2. mgr.

                                    18. gr.
                Unnt er að fella ættleiðingu niður með dómi, sbr. 2. mgr., ef
     kjörforeldri brýtur mjög af sér gagnvart barni eða vanrækir stórlega þær
       skyldur, sem á því hvíla vegna ættleiðingar, svo og ef telja verður að
        öðru leyti að það varði kjörbarn miklu, að ættleiðing sé felld niður.
        Mál til niðurfellingar ættleiðingar samkvæmt 1. mgr. höfðar kjörbarn.
      Nú er það ólögráða, geðveikt eða fáviti eða geðrænum högum þess að öðru
         leyti er svo háttað, að það getur ekki staðið að málssókn, og höfðar
    lögráðamaður þá málið eða dómsmálaráðherra eða aðili, sem hann felur það.
                                                                          ^1)

   ^1)[2]L. 91/1991, 160. gr.

                                    19. gr.
        Nú hafa hjón ættleitt barn saman, og tekur þá niðurfelling
   ættleiðingar til þeirra beggja, enda sé hjúskap þeirra eigi lokið.
        Unnt er að fella niður ættleiðingu samkvæmt 18. gr., 1. mgr., þótt
   aðeins annað kjörforeldra hafi sýnt af sér atferli, sem þar greinir.

                                    20. gr.
        Nú er barn ættleitt öðru sinni, og fellur þá fyrri ættleiðing niður,
   sbr. þó 15. gr., 2. mgr.

                                    21. gr.
        Nú er ættleiðing felld niður, og falla þá úr gildi lagaáhrif
   ættleiðingar milli kjörbarns og kjörforeldris og ættmenna kjörforeldris.
   Þegar sérstaklega stendur á, getur dómstóll, sbr. 18. gr., kveðið svo á,
   að kjörforeldri skuli greiða fé til framfærslu barnsins.
        Nú er ættleiðing felld úr gildi samkvæmt 2. eða 3. mgr. 17. gr., og
   takast þá að nýju lagatengsl milli barnsins og kynforeldra þess. Ef
   ættleiðing er felld niður samkvæmt 18. gr., getur dómstóll ákveðið, með
   hliðsjón af aðdraganda að niðurfellingu ættleiðingar, aldri barns og
   atvikum að öðru leyti, að lagatengsl barns við kynforeldra og ættmenni
   þess skuli rakna við.
        Kjörbarni er heimilt þrátt fyrir niðurfellinguna að halda
   kenningarnafni sínu, er það fékk við ættleiðingu, en getur einnig tekið
   upp fyrra kenningarnafn sitt.
        Að öðru leyti veldur niðurfelling ættleiðingar því eigi, að
   lagatengsl barns við kynforeldri og aðra ættmenn rakni við.

                                    22. gr.
        Dómstóll leitar, ef hægt er, eftir áliti þeirra aðilja, sem skyldu
   samþykkja ættleiðingu í öndverðu eða láta uppi umsögn um
   ættleiðingarumsókn, áður en máli er ráðið til lykta. Dómstóll getur þó, ef
   sérstök rök mæla með, ákveðið, að umsagnar skuli ekki leitað, einkum ef
   ekki er ætlunin að láta lagatengsl barns við kynforeldri og aðra ættmenn
   rakna við.

                                   IV. kafli.
                                  Ýmis ákvæði.
                                    23. gr.
        Dómsmálaráðherra setur reglur um ættleiðingarumsóknir og getur mælt
   fyrir um sérstök eyðublöð undir þær og um gögn, er þeim skuli fylgja, og
   um form og efni samþykkisyfirlýsingar, svo og um könnun á umsóknum þessum,
   þ. á m. um félagslega könnun á högum aðilja.

                                    24. gr.
        Heimilt er að ákveða, með samningum við önnur ríki, að ríkisborgurum
   þeirra ríkja megi eigi veita leyfi til ættleiðingar hér á landi og að
   ríkisborgarar þeirra verði eigi ættleiddir hér á landi, nema með
   skilyrðum, sem greind séu í samningi. Slík samningsákvæði geta einnig
   tekið til niðurfellingar ættleiðingar, ef ríkisborgari frá ríki því, sem
   samningur er gerður við, á í hlut.

                                    25. gr.
        Dómsmálaráðherra getur ákveðið með reglugerð, að íslenskir
   ríkisborgarar verði eigi ættleiddir, nema með nánar tilteknum skilyrðum í
   ríkjum, sem til eru greind í reglugerð, svo og að íslenskir ríkisborgarar
   megi því aðeins ættleiða barn í ríkjum þessum, að nánar tilteknum
   skilyrðum sé fullnægt.
        Með hliðstæðum hætti getur dómsmálaráðherra ákveðið, að ættleiðing
   verði eigi felld niður í tilteknum erlendum ríkjum, svo að réttaráhrif
   hafi hér á landi, ef ættleiðandi er íslenskur ríkisborgari.

                                   V. kafli.
                             Gildistökuákvæði o.fl.
                                    26. gr.
        Lög þessi taka gildi 1. janúar 1979.


                                    27. gr.
        Ákvæði 10. gr. á ekki við um samþykki, sem látið er uppi fyrir
   gildistöku laganna.
        Ákvæði III. kafla laganna eiga einnig við um ættleiðingu, sem til er
   stofnað fyrir gildistöku laganna.

References

   Visible links
   1. http://www.althingi.is/dba-bin/lawformpr.pl?lnr=1978015
   2. file://1991091.html#g160
