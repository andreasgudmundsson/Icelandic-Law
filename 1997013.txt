                                    dálkum.

   --------------------------------------------------------------------------

                          Lög um vinnumarkaðsaðgerðir

                              1997 nr. 13 13. mars

   --------------------------------------------------------------------------

                            I. kafli. Almenn ákvæði.
     1. gr. Markmið þessara laga er að stuðla að jafnvægi milli framboðs og
                    eftirspurnar eftir vinnuafli í landinu.
2. gr. Vinnumarkaðsaðgerðir eru samkvæmt lögum þessum aðgerðir sem eru gerðar að
    tilhlutan hins opinbera til þess að stuðla að jafnvægi milli framboðs og
     eftirspurnar eftir vinnuafli í landinu og sjá atvinnulífinu fyrir hæfu
                                  starfsfólki.

                          II. kafli. Vinnumálastofnun.
3. gr. Vinnumálastofnun, sem heyrir undir félagsmálaráðherra, fer með yfirstjórn
                            vinnumiðlunar í landinu.
  Ráðherra skipar forstjóra Vinnumálastofnunar til fimm ára í senn að fenginni
                        umsögn stjórnar stofnunarinnar.
   Forstjóri annast daglega stjórn stofnunarinnar og ræður starfsfólk hennar.
                    4. gr. Verkefni Vinnumálastofnunar eru:
     a. Að hafa eftirlit með svæðisvinnumiðlunum og samræma starfsemi þeirra.
       b. Að veita starfsfólki svæðisvinnumiðlana faglega aðstoð og fræðslu.
   c. Að afla upplýsinga frá svæðisvinnumiðlunum um atvinnuástand, atvinnuleysi
                               og atvinnuhorfur.
      d. Að vinna úr upplýsingum frá svæðisvinnumiðlunum og koma niðurstöðum,
      ábendingum og tillögum um vinnumarkaðsaðgerðir á framfæri við stjórn
                                stofnunarinnar.
   e. Að fylgjast með þróun erlendis í vinnumarkaðsmálum og miðla upplýsingum um
                         hana til hlutaðeigandi aðila.
        f. Að miðla í samræmi við alþjóðlegar skuldbindingar upplýsingum um
                vinnumarkaðsmál hér á landi til erlendra aðila.
Ráðherra getur með reglugerð falið stofnuninni fleiri verkefni en kveðið er á um
                                   í 1. mgr.

                     III. kafli. Stjórn Vinnumálastofnunar.
 5. gr. Félagsmálaráðherra skipar stjórn Vinnumálastofnunar til fjögurra ára í
                                     senn.
Alþýðusamband Íslands, Bandalag starfsmanna ríkis og bæja, Vinnuveitendasamband
     Íslands, Vinnumálasambandið, Samband íslenskra sveitarfélaga og stjórn
  Atvinnuleysistryggingasjóðs tilnefna einn aðalmann og einn varamann hvert í
                                   stjórnina.
      Ráðherra skipar án tilnefningar tvo aðalmenn í stjórnina, formann og
                      varaformann, svo og varamenn þeirra.
Láti stjórnarmaður af störfum áður en fjögurra ára tímabilið rennur út skal nýr
                 aðili einungis skipaður til loka tímabilsins.
  Forstjóri Vinnumálastofnunar skal sitja fundi stjórnarinnar með málfrelsi og
                                 tillögurétti.
   6. gr. Stjórn Vinnumálastofnunar skal funda eigi sjaldnar en einu sinni í
                                    mánuði.
    Stjórnin skal reglulega halda samráðsfundi með fulltrúum aðila sem eiga
      sérhagsmuna að gæta á vinnumarkaðinum og ekki eiga fulltrúa í stjórn
stofnunarinnar. Enn fremur skulu haldnir reglulegir samráðsfundir með aðilum sem
                hafa yfir að ráða sérþekkingu á vinnumarkaðinum.
  7. gr. Stjórn Vinnumálastofnunar skal fylgjast með þróun vinnumarkaðarins á
 hverjum tíma og gera tillögur til félagsmálaráðherra um vinnumarkaðsaðgerðir.
Stjórnin skal vera umsagnaraðili um lagafrumvörp og stjórnvaldsreglur sem snerta
                                vinnumarkaðinn.
  Stjórnin skal árlega, eða oftar eftir því sem tilefni er til, gefa ráðherra
skýrslu um þróun vinnumarkaðarins og árangur vinnumarkaðsaðgerða. Ráðherra skal
á grundvelli skýrslna stjórnarinnar gera Alþingi árlega grein fyrir þróun mála á
                                vinnumarkaðinum.
 Stjórnin hefur umsjón og eftirlit með rekstri og starfsemi Vinnumálastofnunar.
 Árlegar starfs- og fjárhagsáætlanir forstjóra Vinnumálastofnunar skulu lagðar
fyrir stjórnina til samþykktar áður en þær eru lagðar fyrir félagsmálaráðherra.

                        IV. kafli. Svæðisvinnumiðlanir.
   8. gr. Landið er eitt vinnusvæði en svæðisvinnumiðlanir starfa á ákveðnum
  svæðum. Félagsmálaráðherra ákveður umdæmi þeirra og staðsetningu að fengnum
 tillögum stjórnar Vinnumálastofnunar. Staðarval skal miðast við að sem flestir
íbúar umdæmisins eigi greiðan aðgang að þjónustu svæðisvinnumiðlunar. Svæðisráð
svæðisvinnumiðlunar ákvarðar nánara fyrirkomulag skráningar atvinnulausra innan
                                    svæðis.
     Vinnumálastofnun er heimilt, að fenginni umsögn svæðisráðs og stjórnar
  Atvinnuleysistryggingasjóðs, að semja við sveitarfélög eða aðra aðila um að
    annast verkefni svæðisvinnumiðlunar, sbr. 10. gr. Slíkir samningar skulu
                       staðfestir af félagsmálaráðherra.
 9. gr. Forstjóri Vinnumálastofnunar ræður forstöðumann svæðisvinnumiðlunar að
                          fenginni umsögn svæðisráðs.
     Forstöðumaður annast daglega stjórn svæðisvinnumiðlunar í samræmi við
                     starfsáætlun samþykkta af svæðisráði.
                   10. gr. Verkefni svæðisvinnumiðlunar eru:
    a. Að aðstoða atvinnuumsækjendur við atvinnuleit og atvinnurekendur við að
                            útvega hæft starfsfólk.
      b. Að taka saman og miðla upplýsingum um atvinnuástand, atvinnuleysi og
              atvinnuhorfur til svæðisráðs og Vinnumálastofnunar.
         c. Að veita upplýsingar og ráðgjöf um starfsval og starfsmenntun.
      d. Að miðla upplýsingum um laus störf og umsóknum um störf til annarra
                              svæðisvinnumiðlana.
    e. Að sjá til þess að atvinnulausir eigi kost á ráðgjöf og úrræðum, svo sem
námi eða starfsþjálfun, sem miðast við þarfir og aðstæður hvers og eins og hafa
    það að markmiði að auka starfsgetu og starfsmöguleika hins atvinnulausa.
     f. Að annast skráningu atvinnulausra, gefa út vottorð um atvinnuleysi og
               miðla upplýsingum og gögnum til úthlutunarnefnda.
     g. Að hafa eftirlit með því að umsækjendur um atvinnuleysisbætur fullnægi
    skilyrðum laga um atvinnuleysistryggingar og tilkynna úthlutunarnefnd ef
              rökstudd ástæða er til þess að ætla að svo sé ekki.
  Stjórn Vinnumálastofnunar og svæðisráð geta falið svæðisvinnumiðlunum fleiri
                      verkefni en kveðið er á um í 1. mgr.

                              V. kafli. Svæðisráð.
   11. gr. Félagsmálaráðherra skipar á hverju svæði, að afloknum reglubundnum
  sveitarstjórnarkosningum, níu manna ráðgjafarnefnd svæðisvinnumiðlunar sem í
                        lögum þessum er nefnd svæðisráð.
 Svæðisráð skal skipað þremur fulltrúum tilnefndum af samtökum vinnuveitenda og
  þremur fulltrúum tilnefndum af samtökum launþega á svæðinu. Tveir fulltrúar
    skulu tilnefndir af sveitarfélögum og einn af framhaldsskólum á svæðinu.
  Varamenn skulu tilnefndir á sama hátt. Náist ekki samkomulag um tilnefningu
 úrskurðar ráðherra um hver skuli tilnefna fulltrúa í ráðið með hliðsjón af því
hversu fjölmenn viðkomandi samtök eða sveitarfélög eru á svæðinu og að fenginni
    umsögn viðkomandi heildarsamtaka. Ráðherra skipar formann og varaformann
       svæðisráðs úr hópi þeirra sem tilnefndir hafa verið sem aðalmenn.
 Forstöðumaður svæðisvinnumiðlunar skal sitja fundi svæðisráðs með málfrelsi og
                                 tillögurétti.
Svæðisráði er heimilt að skipa úr sínum hópi þriggja manna framkvæmdaráð til að
           fara með verkefni svæðisráðs eftir nánara umboði ráðsins.
          12. gr. Svæðisráð skal funda að jafnaði einu sinni í mánuði.
  13. gr. Svæðisráð skal fylgjast með framvindu atvinnumála á svæðinu og gera
 tillögur um vinnumarkaðsaðgerðir. Tillögum sínum skal ráðið beina til stjórnar
Vinnumálastofnunar, sveitarfélaga, atvinnuráðgjafa, félagasamtaka og fyrirtækja
                         á svæðinu eftir því sem við á.
Svæðisráð skal aðstoða svæðisvinnumiðlun við að hrinda í framkvæmd úrræðum fyrir
   atvinnulausa, sbr. e-lið 1. mgr. 10. gr., m.a. með því að fá þá aðila, sem
            tilgreindir eru í 1. mgr., til samstarfs um slík úrræði.
   Svæðisráð skal árlega, og oftar eftir því sem tilefni er til, gefa stjórn
  Vinnumálastofnunar skýrslu um atvinnuástand og árangur vinnumarkaðsaðgerða á
                                    svæðinu.

VI. kafli. Réttindi og skyldur þeirra sem leita eftir atvinnu og atvinnurekenda
                           sem leita eftir vinnuafli.
 14. gr. Svæðisvinnumiðlun er skylt að aðstoða alla þá sem hafa óbundna heimild
til þess að ráða sig til vinnu hér á landi við atvinnuleit og val á starfsnámi.
 Henni er enn fremur skylt að aðstoða atvinnurekendur sem leita eftir almennum
upplýsingum um framboð á vinnuafli eða aðstoð við ráðningu starfsfólks. Þjónusta
           svæðisvinnumiðlunar skal miðast við þarfir hvers og eins.
Svæðisvinnumiðlun getur synjað þeim um þjónustu sem ítrekað hefur hafnað úrræðum
   svæðisvinnumiðlunar um aðstoð eða ekki sinnt skyldum sínum gagnvart henni.
       15. gr. Svæðisvinnumiðlun skal með samkomulagi við hvern einstakan
   atvinnuleitanda gera starfsleitaráætlun innan tíu vikna frá skráningu. Sé
    starfsleitaráætlun gerð skulu þar koma fram hugmyndir atvinnuleitanda og
 fulltrúa svæðisvinnumiðlunar um atvinnumöguleika viðkomandi og hvaða tilboð og
    aðstoð vinnumiðlun getur veitt, sbr. e-lið 1. mgr. 10. gr. laga þessara.
      Áætlunin skal miðast við persónulegar forsendur atvinnuleitandans og
atvinnuhorfur í landinu. Enn fremur skulu svæðisvinnumiðlun og hinn atvinnulausi
      semja um hvernig háttað skuli sambandi þeirra og eftirliti fulltrúa
               vinnumiðlunar meðan atvinnuleysi viðkomandi varir.
    Ef ágreiningur rís vegna samkomulags um starfsleitaráætlun eða um hvort
    starfsleitaráætlun skuli gerð getur hvor aðili fyrir sig vísað honum til
        úthlutunarnefndar, sbr. 16. gr. laga um atvinnuleysistryggingar.
  16. gr. Sá sem er atvinnulaus en á ekki rétt á atvinnuleysisbótum eða sætir
 missi bóta skal eiga rétt á aðstoð svæðisvinnumiðlunar við að kanna rétt sinn
               til annarrar aðstoðar frá ríki eða sveitarfélagi.
 17. gr. Þjónusta svæðisvinnumiðlana skal vera þeim sem leita eftir atvinnu og
                       atvinnurekendum að kostnaðarlausu.
 18. gr. Allar upplýsingar, sem svæðisvinnumiðlun fær í starfi sínu, hvort sem
þær snerta einkamál eða viðskiptahagsmuni, skulu vera trúnaðarmál vinnumiðlunar
 og þess er upplýsingar veitir að öðru leyti en því sem snertir bein tengsl við
                        miðlun vinnu og starfsráðningar.
Stjórn Vinnumálastofnunar setur nánari reglur um meðferð upplýsinga varðandi þá
 sem leita eftir aðstoð svæðisvinnumiðlunar. Reglur þessar skulu staðfestar af
                                   ráðherra.
 19. gr. Atvinnuleitanda er skylt að tilkynna svæðisvinnumiðlun sem hann hefur
leitað til ef hann er ráðinn til starfa. Atvinnurekanda er á sama hátt skylt að
  tilkynna svæðisvinnumiðlun ef einhver þeirra atvinnuleitenda, sem hún hefur
                         vísað á, er ráðinn til starfa.
      20. gr. Ákvörðun svæðisvinnumiðlunar er unnt að skjóta til stjórnar
         Vinnumálastofnunar eftir að svæðisráð hefur fjallað um málið.

                            VII. kafli. Ýmis ákvæði.
   21. gr. Fyrirtækjum, einstaklingum og félagasamtökum er heimilt að annast
 milligöngu um ráðningar, enda sé það gert á kostnað atvinnurekenda. Mál vegna
brota á þessu skulu varða sektum sem renna skulu í ríkissjóð. Um málsmeðferð fer
                   samkvæmt lögum um meðferð opinberra mála.
22. gr. [Kostnaður af rekstri Vinnumálastofnunar og svæðisvinnumiðlana greiðist
    af ríkissjóði og af tekjum Atvinnuleysistryggingasjóðs og Tryggingasjóðs
    sjálfstætt starfandi einstaklinga, eins og ákveðið er í fjárlögum hverju
                                   sinni.]^1)
                             ^1)[2]L. 130/1997, 8. gr.
         23. gr. Ráðherra setur með reglugerð^1) nánari ákvæði um störf
   Vinnumálastofnunar og stjórnar hennar og svæðisvinnumiðlana og svæðisráða.
             ^1)Rg. 180/1952, sbr. 174/1954 og 15/1959. Rg. 670/1998.
                   24. gr. Lög þessi taka gildi 1. júlí 1997.

                            Ákvæði til bráðabirgða.
 I. Þegar eftir gildistöku laga þessara skal skipa svæðisráð, sbr. 11. gr. laga
  þessara, sem starfa skulu þar til skipuð hafa verið ný svæðisráð að afloknum
                   næstu reglulegu sveitarstjórnarkosningum.
II. Ákvæði laga þessara hagga ekki samþykktum reynslusveitarfélaga um framkvæmd
           vinnumiðlunar. Ákvæði þetta gildir til 31. desember 1999.

References

   Visible links
   1. http://www.althingi.is/dba-bin/lawformpr.pl?lnr=1997013
   2. file:///altext/stjt/1997.130.html
