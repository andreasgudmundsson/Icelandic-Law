
   --------------------------------------------------------------------------

                                                  Lög um garðyrkjuskóla ríkisins

                              1936 nr. 91 23. júní

   --------------------------------------------------------------------------

                                     1. gr.
                              Stofna skal garðyrkjuskóla að Reykjum í Ölfusi.

                                     2. gr.
                Ríkið leggur skólanum til nægilegt land til garðyrkju, svo og
         vermireiti og gróðrarskála og aðrar byggingar, og enn fremur búfé og
                      búsáhöld, sem nú eru á Reykjum og tilheyra Reykjabúinu.

                                     3. gr.
         Garðyrkjuskólinn skal rekinn sem sjálfstæð stofnun á ábyrgð ríkisins
   og ber sjálfur kostnað við skólahaldið, eftir því sem tekjur hans hrökkva,
   enda njóti hann alls þess arðs, er garðyrkjan og annar rekstur skólabúsins
     gefur af sér. Heimilt skal stofnuninni að taka lán til framkvæmda sinna,
                 eftir því sem nauðsyn krefur, með samþykki fjármálaráðherra.
        [Skólanefnd og forstöðumaður ákveða upphæð gjalda er nemendum er gert
    að greiða við innritun í námsáfanga, svo sem innritunargjöld, efnisgjöld,
             pappírsgjöld og nemendasjóðsgjöld. Upphæð gjalda er háð samþykki
                                                                ráðherra.]^1)

   ^1)[2]L. 127/1993, 6. gr.

                                     4. gr.
        Við skólann skulu gerðar ýmsar tilraunir með ræktun garðjurta, bæði
   við almenn skilyrði og í gróðrarskálum.

                                     5. gr.
        Í garðyrkjuskólanum skal fram fara bæði verkleg og bókleg kennsla.
   Verklegu kennslunni skal fyrir komið á tvennan hátt:

   a.
           með námskeiðum að vorinu og sumrinu 34 mánaða tíma, þar sem fram
           fari tilsögn í ræktun allra algengra garðávaxta,
   b.
           með tveggja til þriggja ára verknámi fyrir þá, sem vilja verða
           fullnuma í garðyrkju. Kennsla þessi skal fram fara bæði á köldu
           landi og heitu. Bóknámið má standa yfir allt að einu ári, og skal
           það fara fram aðallega að vetrinum. Aðgang að því eiga þeir, sem
           stundað hafa 23 ára verknám á þeim garðyrkjubúum, sem
           landbúnaðarráðherra löggildir til að hafa verklega
           garðyrkjukennslu með höndum. Auk garðyrkjunámskeiðanna má einnig
           hafa matreiðslunámskeið í skólanum, einkum að því er snertir
           notkun garðjurta.

                                     6. gr.
        Við garðyrkjuskólann skal skipaður forstöðumaður, og honum fengin
   aðstoð við kennslu og annan rekstur eftir þörfum. Launakjör fastra
   starfsmanna skulu vera í samræmi við launakjör kennara bændaskólanna.

                                     7. gr.
        Forstöðumaður hefur aðalumsjón með skólanum og sér um allar
   framkvæmdir og kennslu. Hann hefur og á hendi allt reikningshald skólans.

                                     8. gr.
        Nemendur fá í skólanum ókeypis húsnæði og kennslu, en um greiðslu
   fyrir fæði fer eftir ákvæðum, sem ráðherra setur í reglugerð.

                                     9. gr.
        Landbúnaðarráðherra hefur á hendi yfirstjórn skólans ásamt þriggja
   manna nefnd, er hann skipar til þess. Laun skólanefndar skulu ákveðin af
   landbúnaðarráðherra og greidd af skólanum. Landbúnaðarráðherra gefur og út
   reglugerð^1) um starfsemi skólans, og skal þar nánar ákveðið um
   inntökuskilyrði, námsgreinar, tilhögun kennslu, próf, kennslukrafta,
   tilraunastarfsemi, rekstur garðyrkjubúsins, fyrirkomulag námskeiða o.fl.

   ^1)Rg. 423/1985.

References

   Visible links
   1. http://www.althingi.is/dba-bin/lawformpr.pl?lnr=1936091
   2. file:///altext/stjt/1993.127.html
