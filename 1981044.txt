                                    dálkum.

   --------------------------------------------------------------------------

                               Lög um horfna menn

                              1981 nr. 44 26. maí

   --------------------------------------------------------------------------

  Tóku gildi 9. júní 1981. Breytt með [2]l. 20/1991 (tóku gildi 1. júlí 1992),
  [3]l. 91/1991 (tóku gildi 1. júlí 1992) og [4]l. 92/1991 (tóku gildi 1. júlí
                1992 nema 103. gr. sem tók gildi 9. jan. 1992).

 I. kafli. Um heimild [héraðsdómara]^1) til að úrskurða, að um bú horfins manns
                           skuli fara sem um dánarbú.
                            ^1)[5]L. 20/1991, 136. gr.
 1. gr. Nú hverfur maður, og atvik benda eindregið til þess, að hann sé látinn.
  Getur [héraðsdómari]^1) þá úrskurðað að kröfu aðilja, sem lögmætra hagsmuna
          hefir að gæta, að um bú mannsins fari sem væri hann látinn.
 Gögn um hvarf manns skulu lögð fyrir [héraðsdómara],^1) þar sem maðurinn átti
 síðast heimilisvarnarþing eða þar sem hann dvaldist síðast. [Héraðsdómari]^1)
 leysir úr því með úrskurði, hvort gögn þessi séu fullnægjandi. Sömu aðiljar og
greinir í 1. mgr. geta skotið úrskurði [héraðsdómara]^1) til Hæstaréttar innan 8
 vikna frá uppsögu úrskurðarins. Bú manns verður eigi tekið til skipta fyrr en
  áfrýjunarfresti er lokið, en [héraðsdómari getur kveðið á um það í úrskurði
 sínum, hafi þess verið krafist, að frá uppsögu úrskurðarins]^1) fari um eigur
             hins horfna svo sem segir í II. kafla, að svo stöddu.
   Í úrskurði [héraðsdómara]^1) skal greina, hvaða dag skuli telja dánardægur
  manns, en við þann dag skal miða, er sennilegast þykir, að andlát manns hafi
                                borið að höndum.
                            ^1)[6]L. 20/1991, 136. gr.

        II. kafli. Um varðveislu og ráðstöfun á fjármunum horfins manns.
2. gr. Nú [er kröfu skv. 1. mgr. 1. gr. hafnað í úrskurði héraðsdómara eða fyrir
æðra dómi],^1) og skal þá skipa hinum horfna manni fjárráðamann, ef þörf krefur,
      eftir atvikum að ósk aðilja þeirra, er greinir í 1. gr. Gilda reglur
   lögræðislaga um sérstaklega skipaða lögráðamenn um skipun fjárráðamanns og
                                 umsýslu hans.
                            ^1)[7]L. 20/1991, 136. gr.
 3. gr. Um varðveislu og stjórn á eignum horfins manns fer með sama hætti og um
                 eigur ófjárráða manna samkvæmt lögræðislögum.
 Yfirlögráðandi ákveður, hvort og að hverju marki sé heimilt að nota eigur hins
horfna manns eða arð af þeim til framfærslu barna hans og maka eða til menntunar
 barna. Þegar sérstaklega stendur á, er unnt að ákveða, að fé þetta verði notað
 til framfærslu eða menntunar annarra, sem háðir hafa verið framfærslu af hálfu
                               hins horfna manns.
  4. gr. Nú er hinn horfni maður í hjúskap, og lýtur þá hjúskapareign hans og
  séreign stjórn maka hans eða maka og fjárráðamanns í sameiningu, ef skipaður
                                  hefir verið.
Nú tæmist maka hins horfna arfur eftir að hann hverfur eða hann hlýtur verðmæti
að gjöf, og ber þá að halda því fé utan skipta á hjúskapareignum, ef til skipta
           kemur með honum og hinum horfna manni eða erfingjum hans.

          III. kafli. Dómur um, að horfinn maður skuli talinn látinn.
5. gr. Unnt er að ákveða með dómi samkvæmt þessum kafla, að horfinn maður skuli
talinn látinn, enda hafi á undan farið opinber stefna í Lögbirtingablaði um, að
slíkt mál verði höfðað, og að fullnægðum öðrum þeim skilyrðum, sem greinir hér á
                                     eftir.
   6. gr. Kröfu um, að opinber stefna verði gefin út, er unnt að bera upp við
   héraðsdómara ^1) þegar 3 ár eru liðin frá því, að síðast spurðist til hins
                horfna manns eða vitað var, að hann væri á lífi.
Nú þykir sýnt, að hinn horfni maður hafi ratað í lífsháska eða miklar líkur eru
  að öðru leyti á, að hann sé látinn, t.d. vegna þess að skip eða loftfar, sem
  hann hefir verið á eða í, hefir farist, og er frestur samkvæmt 1. mgr. þá 4
                                    mánuðir.
Sóknaraðilar samkvæmt 1. mgr. geta verið maki hins horfna, niðjar hans, þ. á m.
kjörniðjar, aðrir erfingjar og aðrir þeir, sem hafa lögmætra hagsmuna að gæta af
       því að fá dómsúrlausn um, að hinn horfna mann skuli telja látinn.
Dómsmálaráðuneytið getur og haft uppi kröfu, þegar gæsla almannahags gerir þess
  þörf eða þegar það telur réttmætt að gera kröfuna vegna tilmæla vandamanna.
                             ^1)[8]L. 92/1991, 75. gr.
7. gr. Mál til úrlausnar um, að horfinn mann skuli telja látinn, má höfða hér á
 landi, ef síðasta lögheimili hins horfna var hér á landi eða ef síðasti kunni
                           dvalarstaður hans var hér.
  Nú var síðasta heimilisfang hins horfna eða síðasti kunni dvalarstaður utan
    Íslands, og má allt að einu höfða mál hér á landi, ef annað tveggja er:
   a. að sóknaraðili er maki hins horfna, og eigi makinn heimili hér á landi og
 sé íslenskur ríkisborgari eða hafi verið það, er hjúskapur var stofnaður, eða
    b. að hinn horfni eigi eigur hér á landi, en þá hefir dómur aðeins gildi að
                               því er þær varðar.
    8. gr. Mál skal höfða fyrir héraðsdómi, þar sem hinn horfni átti síðast
heimilisfang eða dvaldist, eða fyrir héraðsdómi, sem dómsmálaráðuneyti ákveður.
   9. gr. Dómurinn skipar lögmann til að gæta hagsmuna hins horfna manns, og
greiðist þóknun hans og önnur útgjöld eftir reglunum um gjafvörn. Dómurinn getur
    þó ákveðið, að þetta hvort tveggja sé greitt af eigum hins horfna manns.
   10. gr. Þegar dómara hefir borist krafa samkvæmt 6. gr. og gögn með henni,
kveður hann sóknaraðila, maka hins horfna og nánustu ættingja hans og vandamenn,
  til dómþings, svo og aðra þá, sem ætla má að geti veitt upplýsingar um hvarf
 manns þess, er talinn er horfinn. Taka skal dómskýrslur af mönnum þessum eftir
því sem dómari telur þörf á. Enn fremur skal kveðja réttargæslumann skv. 9. gr.
                                  á dómþingið.
  Nú þykir dómara fram komin sönnunargögn eigi fullnægjandi, og getur hann þá
veitt sóknaraðila færi á að koma að frekari gögnum. Nú sinnir hann því ekki eða
   gögnin þykja ella eigi viðhlítandi og hafnar dómari þá kröfu með úrskurði.
11. gr. Nú telur dómari fram komin nægileg sönnunargögn fyrir því, að maður sá,
  sem krafa lýtur að, hafi verið horfinn um það tímabil, er segir í 6. gr., og
  eigi þykir á hinn veg sannað, að hann sé látinn. Gefur dómari þá út opinbera
  stefnu, er birta skal í Lögbirtingablaði og í blöðum og öðrum fjölmiðlum, ef
þörf þykir á, og skal þar greint frá því, að dómþing verði háð á nánar greindum
degi og stað, þar sem fjallað verði um kröfu um, að dómur verði upp kveðinn þess
 efnis, að tiltekinn maður verði talinn látinn. Í stefnu skulu einnig þeir, sem
 upplýsingar geta gefið í málinu, hvattir til að tilkynna dóminum um vitneskju
                                  þeirra. ^1)
 Frá birtingu stefnu skulu líða 3 mánuðir, uns dómþing verður háð skv. 12. gr.
                            ^1)[9]L. 91/1991, 160. gr.
  12. gr. Dómari kveður sóknaraðila og réttargæslumann til dómþings þess, sem
 ákveðið er í hinni opinberu stefnu skv. 11. gr. Skulu þar lögð fram stefna og
frekari gögn, ef því er að skipta, og veita skal sóknaraðila og réttargæslumanni
 hins horfna kost á að reifa gögn og flytja mál með sama hætti og almennt er um
                               einkamál í héraði.
Að svo búnu kveður dómari upp dóm í málinu, ef fallist er á að telja skuli hinn
          horfna mann látinn, en úrskurð, ef kröfu aðilja er hrundið.
Í dómi, sem kveður á um, að horfinn mann skuli telja látinn, skal tekin afstaða
  til þess, frá hvaða tíma telja skuli andlát manns. Skal í því efni miða við
  síðasta dag í þeim mánuði, sem frestur rann út skv. 6. gr. 1. mgr., eða þann
dag, þegar sennilegast er, að andlát manns hafi borið að höndum, sbr. 6. gr. 2.
   mgr., eða síðasta dag þess mánaðar, er 4 mánaða frestur rennur út samkvæmt
                        þeirri málsgrein, eftir atvikum.
Nú hverfur sóknaraðili frá kröfu sinni um, að dómur kveði á um, að horfinn maður
 skuli talinn látinn, og skal þá veita dómsmálaráðuneyti kost á að halda áfram
                                    málinu.
 13. gr. Úrskurði dómara samkvæmt 10. og 12. gr. verður skotið til Hæstaréttar
samkvæmt reglum um kæru ^1) Dómi samkvæmt 12. gr. verður áfrýjað til Hæstaréttar
^1) Sóknaraðili, réttargæslumaður og erfingjar hins horfna geta skotið úrskurði
   eða dómi til Hæstaréttar, svo og aðrir þeir, sem hagsmuna hafa að gæta af
                úrslitum máls, og enn fremur dómsmálaráðuneytið.
   Dómi um, að horfinn mann skuli telja látinn, verður eigi fullnægt, fyrr en
             áfrýjunarfresti er lokið, án þess að máli sé áfrýjað.
                            ^1)[10]L. 91/1991, 160. gr.

   IV. kafli. Dánarlíkur, sem dómur samkvæmt III. kafla er reistur á, reynast
                                    rangar.
14. gr. Nú kemur í ljós eftir að dómur hefir gengið, er kveður svo á, að horfinn
 maður skuli talinn látinn, að maður þessi er á lífi. Getur hann þá næstu 5 ár
eftir það tímamark, sem dómur miðar réttaráhrif dánarlíkna við, endurheimt eign
                 sína frá þeim, sem fengið hefir hana að arfi.
 Nú er leitt í ljós, að hinn horfni hefir látist á öðrum tíma en við er miðað í
  dóminum, og getur þá sá aðili, sem rétt hefði átt til arfs, ef raunverulegt
 dánardægur hefir verið lagt til grundvallar, krafist eignar úr hendi þess, sem
fengið hefir eign í hendur sem arf, innan sömu tímamarka og þeirra, sem greinir
                                   í 1. mgr.
 15. gr. Erfingi skal aðeins afhenda það, sem hann hefir veitt viðtöku samkvæmt
                                    14. gr.
Nú hefir erfingi afhent eign til annars aðilja eða neytt hennar, eða eytt henni
  og skal hann þá svara til verðmætis eignar, er hún var afhent eða hennar var
   neytt, eða henni eytt, en þó skal eigi miðað við hærri fjárhæð en núvirði
 eignar, sem sambærileg er að tegund og gæðum. Fjárkröfu gegn erfingja má færa
 niður eða fella hana niður, ef neysla munar var eðlileg, miðað við tegund hans
  og aðstæður, eða ef ósanngjarnt væri að láta erfingja svara til verðmætisins
                         alls, miðað við fjárhag hans.
    Nú hefir munur farist erfingja að ósekju, og er hann þá laus úr ábyrgð.
 Aðili getur ekki krafið erfingja um arð af eign, sem til hefir fallið, áður en
                       krafa um endurheimt var höfð uppi.
16. gr. Ákvæði 14. og 15. gr. eiga einnig við eftir því sem við getur átt, þegar
  [úrskurður hefur gengið skv. 1. gr. og hans hefur verið neytt til sönnunar á
                andláti til að koma fram skiptum á dánarbúi].^1)
                            ^1)[11]L. 20/1991, 136. gr.
17. gr. Nú hefir vátryggingarfélag greitt vátryggingarfjárhæð á grundvelli dóms
  samkvæmt 12. gr., og hinn horfni kemur fram. Getur það þá endurheimt goldnar
   fjárhæðir innan þeirra fresta, sem greindir eru í 14. gr. Hægt er að lækka
kröfu, ef féð hefir, svo sem eðlilegt má þykja og eins og á stendur, verið notað
   til framfærslu aðilja. Ákvæði 1., 3. og 4. mgr. 15. gr. eiga við um þessa
                    endurheimtukröfu, að breyttu breytanda.
 Kröfu þess manns, sem komið hefir fram, á hendur vátryggingarfélagi, má lækka
 sem nemur þeirri fjárhæð, sem vátryggingarfélag getur ekki endurheimt samkvæmt
                                    1. mgr.
Vátryggingarfélag getur valið þann kost að endurheimta eigi kröfu sína á hendur
 viðtakanda fjár. Þegar svo stendur á, gengur sá maður, sem horfinn var, inn í
               rétt vátryggingarfélagsins samkvæmt þessari grein.
  18. gr. Lífeyrir og annar slíkur framfærslueyrir, sem greiddur hefir verið á
grundvelli dóms samkvæmt 12. gr., verður eigi endurkrafinn úr hendi þess, er við
                                      tók.
 Nú kann sá, sem horfinn var talinn og fram hefir komið, að eiga rétt á hendur
þeim, sem greiðslu hefir innt af hendi skv. 1. mgr., og lækkar þá krafa hans um
                      þá fjárhæð, sem greidd hefir verið.
  19. gr. Nú hefir erfingi gerst sekur um svik í sambandi við móttöku verðmæta
 horfins manns, og er hann þá bótaskyldur samkvæmt almennum reglum. Sama gildir
   um þá, sem veitt hafa verðmætum þeim móttöku, sem greinir í 17. og 18. gr.
 20. gr. Nú hefir maki þess manns, sem talinn er látinn samkvæmt dómi, sbr. 12.
  gr., gifst að nýju, og haggar það ekki gildi hins nýja hjúskapar, þótt hinn
    horfni maður reynist á lífi. Ef makinn hefir eigi gifst að nýju, heldur
                    hjúskapurinn við mann þennan gildi sínu.
21. gr. Nú stendur sá maður, sem talinn hefir verið látinn með dómi samkvæmt 12.
  gr., til arfs eftir annan mann og arfahluta þeim, sem honum bar, hefir verið
 úthlutað til annars erfingja. Getur maður þessi þá krafið erfingja um verðmæti
  þau, sem þeir hafa hlotið, innan frests þess, er greinir í 14. gr., 1. mgr.
 Ákvæðin í 15. gr. og 17. gr. eiga hér við eftir því sem við getur átt, sbr. og
                                    19. gr.
                                      ^1)
                            ^1)[12]L. 92/1991, 75. gr.
22. gr. Nú er dvalarstaður erfingja kunnur, en ekki er þó unnt að koma arfi til
               hans, og ber þá að varðveita hann samkvæmt 3. gr.

                    V. kafli. Gildistaka og brottfallin lög.
                   23. gr. Lög þessi taka gildi þegar í stað.

References

   Visible links
   1. http://www.althingi.is/dba-bin/lawformpr.pl?lnr=1981044
   2. file://1991020.html
   3. file://1991091.html
   4. file:///altext/stjt/1991.092.html
   5. file://1991020.html#g136
   6. file://1991020.html#g136
   7. file://1991020.html#g136
   8. file:///altext/stjt/1991.092.html
   9. file://1991091.html#g160
  10. file://1991091.html#g160
  11. file://1991020.html#g136
  12. file:///altext/stjt/1991.092.html
