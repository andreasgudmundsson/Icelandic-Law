
   --------------------------------------------------------------------------

             Lög um skattfrelsi jarðstöðvar til fjarskiptasambands við umheiminn

                              1977 nr. 20 10. maí

   --------------------------------------------------------------------------

                                     1. gr.
          Innflutningur af hálfu eignaraðila á byggingarefni, vélum og búnaði
          og öðrum fjárfestingarvörum og varahlutum til byggingar og reksturs
       jarðstöðvar og tengdra mannvirkja til fjarskiptasambands við umheiminn
           skal undanþeginn aðflutningsgjöldum og söluskatti við innflutning.
             Fjármálaráðherra setur nánari reglur um framkvæmd þessa ákvæðis.

                                     2. gr.
             Jarðstöðin og eignaraðilar hennar skulu undanþegnir tekjuskatti,
              eignarskatti, aðstöðugjaldi og fasteignaskatti varðandi rekstur
                                                                stöðvarinnar.

                                     3. gr.
          Lög þessi öðlast þegar gildi og halda gildi sínu uns Póstur og sími
                              hefur öðlast fulla eignaraðild að jarðstöðinni.

References

   Visible links
   1. http://www.althingi.is/dba-bin/lawformpr.pl?lnr=1977020
