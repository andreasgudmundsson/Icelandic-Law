
   --------------------------------------------------------------------------

                                            Lög um Framleiðnisjóð landbúnaðarins

                            1966 nr. 89 17. desember

   --------------------------------------------------------------------------

                                     1. gr.
                Stofna skal sjóð, er nefnist Framleiðnisjóður landbúnaðarins.
                   Hlutverk sjóðsins skal vera það að veita styrki og lán til
         framleiðniaukningar og hagræðingar í landbúnaði og atvinnurekstrar á
     bújörðum. Má jöfnum höndum styrkja rannsóknir og framkvæmdir, er miða að
    lækkun framleiðslu- og dreifingarkostnaðar, svo og framkvæmdir, er stefna
    að því að samræma landbúnaðarframleiðsluna þörfum þjóðfélagsins miðað við
                          markaðsaðstæður innan lands og utan á hverjum tíma.
          Lán og styrki úr sjóðnum má meðal annars veita til einstakra bænda,
   vinnslustöðva, ræktunarsambanda og vísindastofnana. Við styrkveitingar til
          einstakra bænda skal að öðru jöfnu taka tillit til efnahags þeirra.

                                     2. gr.
         [Stjórn Framleiðnisjóðs skal skipuð 5 mönnum, er landbúnaðarráðherra
           skipar til 4 ára í senn. Skal einn vera skipaður eftir tilnefningu
    Búnaðarfélags Íslands, einn eftir tilnefningu Stéttarsambands bænda, einn
    eftir tilnefningu stjórnar Búnaðarbanka Íslands og einn eftir tilnefningu
            stjórnar Framkvæmdastofnunar ríkisins. Ráðherra skipar formann án
                                                            tilnefningar.]^1)

   ^1)[2]L. 77/1972, 1. gr.

                                     3. gr.
        Stjórn Framleiðnisjóðs úthlutar lánum og styrkjum úr sjóðnum. ...^1)
        Um hver áramót skal stjórn Framleiðnisjóðs láta landbúnaðarráðherra í
   té skýrslu yfir störf sín og fjárveitingar úr sjóðnum á liðnu ári.
   Jafnframt skal sjóðsstjórnin senda landbúnaðarráðherra til athugunar
   fjárhagsáætlun sjóðsins fyrir komandi ár og greinargerð um þau
   meginverkefni, er að kalla.
        Við afgreiðslu þeirra mála, sem falla undir verksvið Framleiðnisjóðs,
   er stjórninni heimilt að leita aðstoðar opinberra stofnana og hvers þess
   aðila, sem hefur sérþekkingu til að bera á þeim málum.

   ^1)[3]L. 13/1971, 1. gr.

                                     4. gr.
        Stofnframlag ríkissjóðs til Framleiðnisjóðs skal vera 50 millj.
   krónur.
        Af stofnframlaginu greiðast 20 millj. krónur á árinu 1966 og skal
   stjórn Framleiðnisjóðs ráðstafa þeirri fjárhæð, að fengnum tillögum
   Framleiðsluráðs landbúnaðarins, til vinnslustöðva landbúnaðarins vegna
   endurbóta, sem gerðar hafa verið á árinu 1966. Eftirstöðvarnar, 30 millj.
   krónur, skulu greiðast með jöfnum árlegum greiðslum á árunum 19671969.
        [Á árunum 19721976 skulu greiddar úr ríkissjóði til framleiðnisjóðs
   kr. 50 milljónir, kr. 10 milljónir hvert ár.]^1)

   ^1)[4]L. 13/1971, 2. gr.

                                     5. gr.
        Búnaðarbanki Íslands hefur umsjón með Framleiðnisjóði, sér um bókhald
   hans og rekstur, eftir nánara samkomulagi við sjóðsstjórnina.
        ...^1)
        ...^2)
        Stjórn sjóðsins semur um þóknun til Búnaðarbankans fyrir störf hans í
   þágu sjóðsins.

   ^1)[5]L. 48/1992, 4. gr.^2)[6]L. 90/1991, 90. gr.

                                     6. gr.
        Um endurskoðun og bókhald Framleiðnisjóðs fer eftir [7]lögum nr. 115
   7. nóvember 1941, um Búnaðarbanka Íslands,^1) og reglugerð hans.
        Ársreikningar sjóðsins skulu að lokinni endurskoðun lagðir fyrir
   stjórn hans til staðfestingar.
        Reikningar Framleiðnisjóðs skulu árlega birtir í Stjórnartíðindunum.

   ^1)Nú [8]l. 43/1993.

                                     7. gr.
        Stjórn Framleiðnisjóðs ákveður vexti af lánum og önnur lánskjör, að
   höfðu samráði við Seðlabanka Íslands.

References

   Visible links
   1. http://www.althingi.is/dba-bin/lawformpr.pl?lnr=1966089
   2. file:///altext/stjtnr.html#1972077?g1
   3. file:///altext/stjtnr.html#1971013?g1
   4. file:///altext/stjtnr.html#1971013?g2
   5. file:///altext/stjt/1992.048.html
   6. file://1991090.html#g90
   7. file:///altext/stjtnr.html#1941115
   8. file://1993043.html
