
   --------------------------------------------------------------------------

    Lög um Stofnlánadeild landbúnaðarins, landnám, ræktun og byggingar í sveitum

                             1971 nr. 45 16. apríl

   --------------------------------------------------------------------------

                                   [I. kafli.
                       Um Stofnlánadeild landbúnaðarins.]
   ^1)

   ^1)[2]L. 68/1973, 1. gr.

                                     1. gr.
        [Stofnlánadeild landbúnaðarins er deild í Búnaðarbanka Íslands. Um
   samband Stofnlánadeildarinnar við aðrar deildir bankans fer eftir lögum um
   Búnaðarbanka Íslands og ákvæðum þessara laga.
        Hlutverk Stofnlánadeildar landbúnaðarins er að efla framleiðslu og
   framleiðni í íslenskum landbúnaði og treysta byggð í sveitum landsins. Hún
   veitir fjármagn til framkvæmda á sveitabýlum og til þjónustufyrirtækja
   landbúnaðarins, svo sem nánar er tilgreint í lögum þessum.
        Landbúnaðarráðherra hefur yfirstjórn þeirra mála, er lög þessi taka
   til.]^1)

   ^1)[3]L. 68/1973, 1. gr.

                                     2. gr.
        [Stjórn Búnaðarbanka Íslands hefur á hendi stjórn Stofnlánadeildar.
   Þegar bankaráð tekur til meðferðar og ákvörðunar málefni Stofnlánadeildar
   eða Byggingastofnunar landbúnaðarins, skulu fulltrúi frá Stéttarsambandi
   bænda og fulltrúi frá Búnaðarfélagi Íslands taka sæti í bankaráði
   Búnaðarbanka Íslands sem fullgildir bankaráðsmenn. Fulltrúar þessir og
   varamenn þeirra skulu tilnefndir til fjögurra ára í senn, í fyrsta sinn
   gildir sú tilnefning til 31. desember 1976.]^1)

   ^1)[4]L. 68/1973, 1. gr.

                                     3. gr.
        [Bankaráð skal ráða deildinni forstöðumann og ákveður starfssvið hans
   með erindisbréfi. Forstöðumaður gerir tillögur til bankastjórnar um
   lánveitingar deildarinnar samkvæmt reglum, sem settar verða samkvæmt lögum
   þessum.
        Verði ágreiningur um einstakar lánveitingar milli bankastjórnar og
   forstöðumanns, getur forstöðumaður skotið þeim ágreiningi til bankaráðs
   til endanlegrar ákvörðunar.]^1)

   ^1)[5]L. 68/1973, 1. gr.

                                     4. gr.
        [Tekjur deildarinnar eru:

   1.
           [Framlag ríkissjóðs eftir því sem ákveðið er í fjárlögum.]^1)
   2.
           ...^2)
   3.
           Gjald á óniðurgreitt heildsöluverð landbúnaðarvara, er nemi 1%.
           Gjald á vörur, sem ekki eru verðlagðar af sexmannanefnd, skal miða
           við áætlað heildsöluverð. Heimilt er landbúnaðarráðherra að ákveða
           endurgreiðslu þessa gjalds eða niðurfellingu þess við útflutning
           afurða, sem ekki njóta útflutningsbóta úr ríkissjóði eða þegar
           útflutningsbætur hrökkva ekki lengur til. Sölusamtök framleiðenda
           og aðrir seljendur á heildsölustigi skulu standa skil á gjöldunum.
           Gjald þetta nær til allra sömu vörutegunda og gjald skv. 2. tölul.
           þessarar greinar.

           Innheimta skal sama gjald af innfluttum kartöflum og tekið er af
           kartöflum framleiddum innanlands.

   4.
           Jöfnunargjald 1%, er skal reikna og innheimta á sama hátt og segir
           í 3. tölul.
   5.
           ...^1)
   6.
           Vaxtatekjur.

        Framleiðsluráð landbúnaðarins annast innheimtu á gjöldum skv. 2., 3.
   og 4. tölul. þessarar greinar og skal innheimta og álagning gjaldanna fara
   fram samkvæmt nánari ákvæðum í reglugerð.]^3)

   ^1)[6]L. 144/1995, 6. gr.^2)[7]L. 41/1990, 8. gr.^3)[8]L. 41/1982, 1. gr.

                                     5. gr.
        [Stofnlánadeildin veitir lán til eftirtalinna verkefna:

   1.
           Til jarðakaupa.
   2.
           [Til að breyta í föst lán lausaskuldum bænda vegna fjárfestingar í
           búrekstri á jörðum þeirra, svo og lausaskuldum vegna jarðakaupa,
           véla-, bústofns- og fóðurkaupa, eins og nánar greinir í 12. gr.
           þessara laga.]^1)
   3.
           Til ræktunar, útihúsa, vatnsveitna og varmaveitna og annarra
           mannvirkja, er varða landbúnað, þar með talin ylrækt, loðdýrarækt
           og lax- og silungseldi.
   4.
           Til vinnslustöðva landbúnaðarafurða.
   5.
           Til heykögglaverksmiðja og heyþurrkunarstöðva, viðgerðarverkstæða
           fyrir landbúnaðarvélar og annarra verkstæða, er veita þjónustu
           fyrir viðkomandi sveitir; til bústofnskaupa, búvéla og
           þungavinnuvéla búnaðar- og ræktunarsambanda.]^2)

   ^1)[9]L. 37/1986, 1. gr.^2)[10]L. 68/1973, 1. gr.

                                     6. gr.
        [Stjórn Stofnlánadeildar setur henni útlánareglur, sem
   landbúnaðarráðherra staðfestir. Þær skulu miða að því, að fjárfestingarlán
   til landbúnaðarins og þjónustufyrirtækja hans stuðli að þeirri þróun, sem
   æskilegust er fyrir atvinnuveginn og þjóðarbúið í heild.
        Lánareglur deildarinnar skulu miðaðar við það, að bændur, sem hafa
   minna en verðlagsgrundvallarbú, en hafa möguleika til að ná aukinni
   hagkvæmni með stækkun búanna, njóti hagkvæmustu lánakjara til umbóta á
   jörðum sínum, að því marki, að náð sé bústærð, sem svarar einu og hálfu
   verðlagsgrundvallarbúi, eins og það er á hverjum tíma.
        Þegar um viðurkenndan félagsbúskap er að ræða, nýtur hver aðili að
   búinu lánaréttinda sem sjálfstæður bóndi.
        Nú hefur bóndi stærra bú en sem svarar einu og hálfu
   verðlagsgrundvallarbúi, eða sækir um lán til framkvæmda, sem svara til
   stærra bús, og er þá heimilt að skipta lánum til viðkomandi framkvæmda
   þannig, að hluti þeirra sé með öðrum kjörum eða lægri hundraðshluti verði
   veittur út á framkvæmdina.
        Upphæð lána má að jafnaði vera allt að 60% kostnaðarverðs, eins og
   meðalkostnaður sambærilegra framkvæmda er talinn ár hvert. Heimilt er þó,
   ef sérstaklega stendur á, að veita hærri lán, eða allt að 70%, ef ástæða
   þykir til að örva ákveðna framleiðslugrein á einstökum landssvæðum eða
   aðrar ástæður mæla sérstaklega með auknum stuðningi við viðkomandi
   framkvæmdir.
        ...^1)
        Njóti framkvæmdir framlags samkvæmt jarðræktarlögum, lækkar
   lánsupphæðin sem svarar framlaginu.
        Um ákvörðun lána skal stjórn deildarinnar hafa hliðsjón af því, hve
   mikil önnur veðlán hvíla á eigninni, og skal eigi veita lán, ef ástæða er
   til að ætla, að búrekstur á jörðinni fái ekki staðið undir auknum lánum,
   og ekki heldur þegar um er að ræða framkvæmdir á býlum, sem eru innan
   þéttbýlismarka, ef fyrirsjáanlegt þykir, að ekki verði þar um
   framtíðarbúrekstur að ræða.
        Lán til húsa er heimilt að veita í áföngum, eftir að hús eru
   fokheld.]^2)

   ^1)[11]L. 60/1978, 3. gr.^2)[12]L. 68/1973, 1. gr.

                                     7. gr.
        [Lán má veita gegn þessum tryggingum:

   1.
           Gegn veði í fasteign, enda hvíli eigi veðskuldir á henni til
           annarra en Stofnlánadeildarinnar eða annarra opinberra sjóða á
           undan veðrétti þeim, sem Stofnlánadeildin fær. Ef umbætur þær, sem
           lán eru veitt til, eru gerðar á fasteign þeirri sjálfri, sem
           veðsett er, skal heimilt að telja verð umbótanna til viðbótar
           verðgildi eignarinnar óbættrar.
   2.
           Gegn veði í þeim húsum, sem lánað er til, ásamt tilheyrandi lóð og
           lóðaréttindum, ef þau eru byggð fyrir sjálfstæðan rekstur, svo sem
           sláturhús, mjólkurvinnslustöðvar, verkstæði o.þ.h.
   3.
           Gegn veði í þeim vélum, sem keyptar eru.
   4.
           Gegn veði í tilteknum flokki eða flokkum búfjár, þrátt fyrir
           ákvæði 4. gr. laga um veð frá 4. nóvember 1887.

        [Tryggingar þær, sem taldar eru undir 1. tölul., skulu fullgildar
   einar saman ef um er að ræða lán til jarðakaupa, ræktunar eða byggingar
   íbúðarhúsa, peningshúsa og geymsluhúsa á lögbýlum, en ef um er að ræða lán
   til verksmiðja, véla, gróðurhúsa og bústofnsauka skulu þau veð, sem látin
   eru til tryggingar skv. 2.4. tölul., styrkt með fasteignaveði eða
   einfaldri ábyrgð sveitarfélags ef nauðsynlegt þykir.]^1)
        Hús og vélar eru því aðeins fullgilt veð fyrir lánum úr
   Stofnlánadeild, að vátryggð séu í vátryggingarstofnun, sem deildin tekur
   gilda.]^2)

   ^1)[13]L. 108/1988, 34. gr.^2)[14]L. 68/1973, 1. gr.

                                     8. gr.
        [Lánstími skal vera 525 ár, eftir því til hvers lánað er.
        Lán til nýrra bygginga og ræktunar mega vera til allt að 25 ára, svo
   og til þeirra framkvæmda sem varanlegar teljast, en til vélakaupa,
   girðinga, bústofnskaupa og annars þess, sem ekki á að tryggja langa
   endingu, eigi nema 512 ár. Skal nánar kveðið á í reglugerð, hve langur
   lánstími má vera til hverrar tegundar lána.
        Heimilt er, að lán til húsbygginga séu höfð afborgunarlaus fyrstu 2
   árin, þegar sérstaklega stendur á.
        Lánin skulu endurgreidd með jöfnum ársgreiðslum, nema lántaki vilji
   greiða þau hraðar.]^1)

   ^1)[15]L. 60/1978, 4. gr.

                                     9. gr.
        [Ríkisstjórnin ákveður, að fengnu áliti stjórnar Seðlabanka Íslands
   og stjórnar Stofnlánadeildarinnar, vexti af lánum deildarinnar, sbr.
   [16]lög nr. 4/1960, um efnahagsmál.^1) Vextir af lánum til byggingar
   íbúðarhúsa skulu þó að minnsta kosti vera ^1/[2] % lægri en af almennum
   lánum deildarinnar.
        Heimilt er að hafa mismunandi háa vexti af lánum til sömu
   framkvæmdar, sbr. ákvæði 6. gr. Þá er heimilt að ákveða vexti af lánum til
   vinnslustöðva, verkstæða og annarra slíkra framkvæmda hærri en af almennum
   lánum.]^2)

   ^1)Lög þessi eru fallin úr gildi.^2)[17]L. 68/1973, 1. gr.

                                    10. gr.
        [Heimilt er Búnaðarbanka Íslands vegna Stofnlánadeildar
   landbúnaðarins, að fengnu samþykki ríkisstjórnarinnar, að taka lán í
   samræmi við ákvörðun Alþingis í framkvæmdaáætlun hverju sinni.
        Eigi er Stofnlánadeild landbúnaðarins heimilt að endurlána erlent
   lánsfé nema með gengisákvæði. Sama máli gegnir um verðtryggt innlent
   lánsfé, enda gangi slík lán til vinnslustöðva, vélakaupa og bygginga, sem
   reistar eru til sameiginlegra þarfa bændasamtakanna.]^1)

   ^1)[18]L. 68/1973, 1. gr.

                                    11. gr.
        [Ríkissjóður ábyrgist allar skuldbindingar Stofnlánadeildar
   landbúnaðarins og greiðir þær, ef eignir og tekjur hennar hrökkva ekki
   til.]^1)

   ^1)[19]L. 68/1973, 1. gr.

                                    12. gr.
        [Stofnlánadeild landbúnaðarins er heimilt að yfirtaka allar eignir og
   skuldir og öll réttindi og skyldur veðdeildar Búnaðarbanka Íslands vegna
   breytingar á lausaskuldum bænda í föst lán árin 1962 til 1985.
   Stofnlánadeildin skal þó ekki yfirtaka hærri skuldir frá veðdeild
   Búnaðarbanka Íslands en sem svarar verðmæti og greiðslukjörum (vextir,
   verðtrygging, gjaldmiðlar) þeirra bankavaxtabréfa sem Stofnlánadeildin
   eignast.
        Stofnlánadeild landbúnaðarins er heimilt að gefa út bankavaxtabréf
   sem skulu notuð til að skuldbreyta eldri lánum veðdeildar Búnaðarbankans
   vegna lausaskulda bænda sem veitt voru samkvæmt [20]lögum nr. 15/1962,
   [21]31/1969, [22]33/1979 og [23]12/1984 og enn fremur til að veita ný slík
   lán framvegis ef til kemur.
        Ákvæði [24]laga nr. 34/1979, um veðdeild Búnaðarbanka Íslands,^1)
   skulu gilda eftir því sem við getur átt um útgáfu bankavaxtabréfa
   Stofnlánadeildar landbúnaðarins samkvæmt þessari grein auk ákvæða [25]laga
   nr. 15/1962, [26]31/1969, [27]33/1979 og [28]12/1984, um breytingu á
   lausaskuldum bænda í föst lán, að því breyttu að Stofnlánadeildin komi þar
   í stað veðdeildar Búnaðarbankans.
        Ákvæði [29]laga nr. 45/1971, um Stofnlánadeild landbúnaðarins, gilda
   um allar lánveitingar og lánskjör á lánum vegna lausaskulda bænda.]^2)

   ^1)Lög þessi eru fallin úr gildi.^2)[30]L. 37/1986, 2. gr.

                                    13. gr.
        [Heimilt er að telja lán eða eftirstöðvar láns úr Stofnlánadeild
   landbúnaðarins fallnar í gjalddaga án uppsagnar:

   1.
           Þegar áskilið árgjald er ekki greitt á réttum gjalddaga.
   2.
           Við eigendaskipti að veði fyrir láni, ef deildinni hefur ekki
           verið tilkynnt um eigendaskiptin.
   3.
           Ef veðið gengur svo úr sér eða rýrnar að gildi, að lánið er ekki
           lengur tryggt að dómi deildarinnar.
   4.
           Ef lögð er niður landbúnaðarframleiðsla eða störf fyrir
           landbúnaðinn á eignum þeim, sem veðsettar eru deildinni.]^1)

   ^1)[31]L. 68/1973, 1. gr.

                                  14.15. gr.
        ...^1)

   ^1)[32]L. 90/1991, 90. gr.

                                    16. gr.
        ...^1)

   ^1)[33]L. 48/1992, 4. gr.

                                    17. gr.
        [Stofnlánadeild landbúnaðarins greiðir Lífeyrissjóði bænda til
   ársloka 1985^1) fé til lífeyrisgreiðslna skv. 17. gr. og 18. gr. laga um
   Lífeyrissjóð bænda, er nemur 37,5% árlegra lífeyrisgreiðslna.
        Einnig greiðir deildin Lífeyrissjóði bænda framlag samkvæmt 6. gr.
   þeirra laga í eitt ár í senn, ef árlegar tekjur sjóðsins hrökkva ekki
   fyrir árlegum útgjöldum hans, enda á Stofnlánadeildin rétt á lánum, er
   nemi 25% af árlegum iðgjöldum og framlögum í sjóðinn fyrstu 15 starfsár
   hans.]^2)

   ^1)Breytt í 1989 með [34]l. 50/1984, 19. gr., sbr. [35]l. 20/1985, 2.
   gr.^2)[36]L. 68/1973, 1. gr.

                                    18. gr.
        [Setja má með reglugerð^1) nánari ákvæði um starfsemi
   Stofnlánadeildarinnar, m.a. um tilhögun á innheimtu álags á
   landbúnaðarvörur samkvæmt 4. gr., enda brjóti sú reglugerð ekki í bága við
   nein ákvæði í lögum.]^2)

   ^1)Rg. 536/1990, sbr. 125/1995 (um innheimtu gjalda til Framleiðsluráðs
   landbúnaðarins og Stofnlánadeildar landbúnaðarins).^2)[37]L. 68/1973, 1.
   gr.

                                  [II. kafli.
                        Um Tryggingasjóð fiskeldislána.]
   ^1)

   ^1)[38]L. 3/1989, 1. gr.

                                [19.23. gr.]^1)
        ...^2)

   ^1)[39]L. 3/1989, 1. gr.^2)[40]L. 17/1990, 8. gr.

                                [III. kafli.]^1)
         Um varmaveitu á sveitabýlum, notkun jarðhita til heyþurrkunar,
                           grænfóðurverksmiðjur o.fl.

   ^1)[41]L. 90/1984, 14. gr., sbr. [42]l. 3/1989, 1. gr.

                                  [24. gr.]^1)
        Landnámsstjórn skal í samráði við Búnaðarfélag Íslands láta gera
   áætlun, eins fljótt og við verður komið, um hversu margar
   grænfóðurverksmiðjur sé eðlilegt að stofna í landinu, og gera tillögur um
   staðarval.
        Áætlun þessi skal lögð fyrir landbúnaðarráðherra, sem tekur endanlega
   ákvörðun um stofnun og staðarval, svo og um skipun stjórnar. Hver
   verksmiðja, sem stofnuð er á vegum Landnáms ríkisins, skal hafa þriggja
   manna stjórn. Tveir skulu vera úr heimabyggð, en landnámsstjóri eða
   fulltrúi hans þriðji maður og sé hann formaður.

   ^1)[43]L. 90/1984, 14. gr., sbr. [44]l. 3/1989, 1. gr.

                                  [25. gr.]^1)
        Eftir að ákveðið er að koma upp grænfóðurverksmiðju samkvæmt 55.
   gr.,^2) lætur landnámsstjóri gera framkvæmda- og kostnaðaráætlanir og
   leggur þær fyrir landnámsstjórn.
        Landnámsstjóri hefur umsjón með framkvæmdum.

   ^1)[45]L. 90/1984, 14. gr., sbr. [46]l. 3/1989, 1. gr.^2)Nú [47]24. gr.,
   sbr. [48]l. 90/1984, 14. gr., sbr. [49]l. 3/1989, 1. gr.

                                  [26. gr.]^1)
        Þegar grænfóðurverksmiðja er fullgerð og tilbúin að hefja vinnslu,
   tekur viðkomandi stjórn við verksmiðjunni, ræður starfsfólk og hefur
   umsjón með rekstrinum. Skrifstofa Landnáms ríkisins aðstoðar við bókhald
   og annast uppgjör reikninga.

   ^1)[50]L. 90/1984, 14. gr., sbr. [51]l. 3/1989, 1. gr.

                                  [27. gr.]^1)
        Hver grænfóðurverksmiðja skal rekin sem sjálfstætt fyrirtæki og að
   því stefnt, að reksturinn standi undir öllum kostnaði, þar á meðal
   afskriftum og vöxtum af fjármagnskostnaði, og að framleiðslan verði
   samkeppnisfær um verð og gæði miðað við annað fóður.

   ^1)[52]L. 90/1984, 14. gr., sbr. [53]l. 3/1989, 1. gr.

                                  [28. gr.]^1)
        Heimilt er, eftir nánari ákvörðun landnámsstjórnar og að fengnu
   samþykki landbúnaðarráðherra, að greiða stofnframlög til
   grænfóðurverksmiðja, sem byggðar eru af félagssamtökum bænda, enda falli
   slíkar verksmiðjur undir ákvæði 1. mgr. 55. gr.^2)

   ^1)[54]L. 90/1984, 14. gr., sbr. [55]l. 3/1989, 1. gr.^2)Nú [56]24. gr.,
   sbr. [57]l. 90/1984, 14. gr., sbr. [58]l. 3/1989, 1. gr.

                                  [29. gr.]^1)
        Grænfóðurverksmiðjur þær, sem nú þegar hafa verið stofnsettar, falla
   undir lög þessi.

   ^1)[59]L. 90/1984, 14. gr., sbr. [60]l. 3/1989, 1. gr.

                                [IV. kafli.]^1)
                       Um Byggingastofnun landbúnaðarins.

   ...^2)

   ^1)[61]L. 90/1984, 14. gr., sbr. [62]l. 3/1989, 1. gr.^2)[63]L. 41/1990,
   8. gr.

                                 [V. kafli.]^1)
                            Um viðhaldsskyldu o.fl.

   ^1)[64]L. 90/1984, 14. gr., sbr. [65]l. 3/1989, 1. gr.

                                  [38. gr.]^1)
        Skylt er hverjum þeim, sem fengið hefur lán úr Stofnlánadeild, að
   halda vel við byggingum þeim, sem hann hefur fengið lán til.
   Byggingafulltrúar skulu fylgjast með viðhaldi bygginga, eftir því sem við
   verður komið, og tilkynna stjórn deildarinnar, ef því er að einhverju
   leyti ábótavant. Getur þá stjórnin gert viðeigandi ráðstafanir.

   ^1)[66]L. 90/1984, 14. gr., sbr. [67]l. 3/1989, 1. gr.

                                [VI. kafli.]^1)
                                  Ýmis ákvæði.

   ^1)[68]L. 90/1984, 14. gr., sbr. [69]l. 3/1989, 1. gr.

                                  [39. gr.]^1)
        Landbúnaðarráðherra setur með reglugerð nánari ákvæði, er nauðsynleg
   þykja um framkvæmd þessara laga.^2)

   ^1)[70]L. 90/1984, 14. gr., sbr. [71]l. 3/1989, 1. gr.^2)Rg. 25/1950 (um
   framkvæmd laga um landnám, nýbyggðir og endurbyggingar í sveitum).

                                  [40. gr.]^1)
        Um endurskoðun Stofnlánadeildar landbúnaðarins, starfsskýrslur o.fl.
   fer eins og mælt er fyrir um í [72]lögum nr. 115 9. október 1941, um
   Búnaðarbanka Íslands.^2)

   ^1)[73]L. 90/1984, 14. gr., sbr. [74]l. 3/1989, 1. gr.^2)Sjá nú [75]l.
   43/1993.

                                  [41. gr.]^1)
        ...

   ^1)[76]L. 90/1984, 14. gr., sbr. [77]l. 3/1989, 1. gr.

                            [Ákvæði til bráðabirgða.
        ...]^1)

   ^1)[78]L. 41/1982.

References

   Visible links
   1. http://www.althingi.is/dba-bin/lawformpr.pl?lnr=1971045
   2. file:///altext/stjtnr.html#1973068?g1
   3. file:///altext/stjtnr.html#1973068?g1
   4. file:///altext/stjtnr.html#1973068?g1
   5. file:///altext/stjtnr.html#1973068?g1
   6. file:///altext/stjt/1995.144.html
   7. file://1990041.html#g8
   8. file:///altext/stjtnr.html#1982041?g1
   9. file:///altext/stjtnr.html#1986037?g1
  10. file:///altext/stjtnr.html#1973068?g1
  11. file:///altext/stjtnr.html#1978060?g3
  12. file:///altext/stjtnr.html#1973068?g1
  13. file:///altext/stjt/1988.108.html
  14. file:///altext/stjtnr.html#1973068?g1
  15. file:///altext/stjtnr.html#1978060?g4
  16. file:///altext/stjtnr.html#1960004
  17. file:///altext/stjtnr.html#1973068?g1
  18. file:///altext/stjtnr.html#1973068?g1
  19. file:///altext/stjtnr.html#1973068?g1
  20. file://1962015.html
  21. file://1969031.html
  22. file://1979033.html
  23. file://1984012.html
  24. file:///altext/stjtnr.html#1979034
  25. file://1962015.html
  26. file://1969031.html
  27. file://1979033.html
  28. file://1984012.html
  29. file://1971045.html
  30. file:///altext/stjtnr.html#1986037?g2
  31. file:///altext/stjtnr.html#1973068?g1
  32. file://1991090.html#g90
  33. file:///altext/stjt/1992.048.html
  34. file://1984050.html#g19
  35. file:///altext/stjtnr.html#1985020?g2
  36. file:///altext/stjtnr.html#1973068?g1
  37. file:///altext/stjtnr.html#1973068?g1
  38. file:///altext/stjt/1989.003.html
  39. file:///altext/stjt/1989.003.html
  40. file:///altext/stjt/1990.017.html
  41. file:///altext/stjtnr.html#1984090?g14
  42. file:///altext/stjt/1989.003.html
  43. file:///altext/stjtnr.html#1984090?g14
  44. file:///altext/stjt/1989.003.html
  45. file:///altext/stjtnr.html#1984090?g14
  46. file:///altext/stjt/1989.003.html
  47. file:///altext/stjt/1989.003.html
  48. file:///altext/stjtnr.html#1984090?g14
  49. file:///altext/stjt/1989.003.html
  50. file:///altext/stjtnr.html#1984090?g14
  51. file:///altext/stjt/1989.003.html
  52. file:///altext/stjtnr.html#1984090?g14
  53. file:///altext/stjt/1989.003.html
  54. file:///altext/stjtnr.html#1984090?g14
  55. file:///altext/stjt/1989.003.html
  56. file:///altext/stjt/1989.003.html
  57. file:///altext/stjtnr.html#1984090?g14
  58. file:///altext/stjt/1989.003.html
  59. file:///altext/stjtnr.html#1984090?g14
  60. file:///altext/stjt/1989.003.html
  61. file:///altext/stjtnr.html#1984090?g14
  62. file:///altext/stjt/1989.003.html
  63. file://1990041.html#g8
  64. file:///altext/stjtnr.html#1984090?g14
  65. file:///altext/stjt/1989.003.html
  66. file:///altext/stjtnr.html#1984090?g14
  67. file:///altext/stjt/1989.003.html
  68. file:///altext/stjtnr.html#1984090?g14
  69. file:///altext/stjt/1989.003.html
  70. file:///altext/stjtnr.html#1984090?g14
  71. file:///altext/stjt/1989.003.html
  72. file:///altext/stjtnr.html#1941115
  73. file:///altext/stjtnr.html#1984090?g14
  74. file:///altext/stjt/1989.003.html
  75. file://1993043.html
  76. file:///altext/stjtnr.html#1984090?g14
  77. file:///altext/stjt/1989.003.html
  78. file:///altext/stjtnr.html#1982041
