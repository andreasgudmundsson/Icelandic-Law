
   --------------------------------------------------------------------------

                                                          Lög um menntun kennara

                              1947 nr. 16 12. mars

   --------------------------------------------------------------------------

                                   I. kafli.
                            Um Kennaraskóla Íslands.
   ...^1)

   ^1)Sjá nú [2]l. 29/1988.

                                   II. kafli.
           Um kennslustofnun í uppeldisvísindum við Háskóla Íslands.
                                    12. gr.
        Við heimspekideild Háskóla Íslands skal koma á fót kennslustofnun í
   uppeldisvísindum, jafnskjótt og aðstaða er fengin til æfinga- og
   tilraunakennslu. Hlutverk þessarar stofnunar er að veita kennurum við
   barnaskóla og skóla gagnfræðastigsins, menntaskóla og sérskóla menntun í
   uppeldisfræði, sálarfræði og kennslufræði. Auk þess skulu kennarar í
   uppeldisvísindum annast rannsóknir og leiðbeiningar í þágu uppeldismála
   landsins, eftir því sem samrýmist kennslustörfum þeirra.

                                    13. gr.
        Þeir nemendur, sem búa sig undir kennslustörf við skóla
   gagnfræðastigsins, skulu stunda kennsluæfingar í þeim skólum, en þeir, sem
   búa sig undir að verða kennarar í menntaskóla eða sérskóla, skulu stunda
   kennsluæfingar í menntaskóla eða samsvarandi sérskóla. En að öðru leyti
   fara kennsluæfingar og annar hagnýtur starfsundirbúningur fram í æfinga-
   og tilraunaskóla. Háskólakennarar, sem þessa kennslu annast, og nemendur
   þeirra hafa aðgang að slíkum skóla til athugana og tilrauna.

                                    14. gr.
        Rétt til að stunda nám í uppeldisvísindum við stofnun þessa og taka
   þar próf hafa allir þeir, sem lokið hafa almennu kennaraprófi, svo og
   stúdentar.

                                    15. gr.
        ...^1)

   ^1)[3]L. 60/1957, 43. gr.

                                    16. gr.
        Í kennslustofnun í uppeldisvísindum í háskólanum skal kenna
   eftirtaldar greinar:

   a.
           lífeðlisfræði, almenna og hagnýta sálarfræði, sálarfræði barna og
           unglinga, heilbrigðra, geðveiklaðra, vangefinna og siðferðilega
           vangæfra;
   b.
           vísindalega og hagnýta uppeldisfræði, sögu uppeldisfræðinnar, sögu
           uppeldisins, einkum hér á landi, og uppeldislega siðfræði og
           félagsfræði;
   c.
           almenna kennslufræði og kennsluæfingar í einstökum greinum.

        Þeir nemendur, sem búa sig undir kennslustörf við skóla
   gagnfræðastigsins, menntaskóla eða sérskóla, skulu leggja stund á almenna
   sálarfræði barna og unglinga og kennslufræði, einkum í þeim greinum, sem
   þeir öðlast réttindi til að kenna.
        Kennsla fer fram í fyrirlestrum, tilraunum og æfingum. Sérstaka
   áherslu ber að leggja á sjálfstæða vinnu nemenda.
        Að öðru leyti fer um nám og próf eftir reglugerð, sem sett er
   samkvæmt 2. gr. háskólalaganna 23. júní 1936.^1)

   ^1)[4]L. 131/1990, 40. gr.

                                  III. kafli.
                          Um æfinga- og tilraunaskóla.
   ...^1)

   ^1)[5]L. 23/1963, 21. gr.

                                   IV. kafli.
                        Um Íþróttakennaraskóla Íslands.
   ...^1)

   ^1)[6]L. 65/1972, 17. gr.

                                   V. kafli.
                        Um Handíðakennaraskóla Íslands.
   ...^1)

   ^1)[7]L. 23/1963, 21. gr.

                                   VI. kafli.
                            Um húsmæðrakennaraskóla.
   ^1)

   ^1)[8]L. 26/1975. Sjá nú [9]l. 29/1988, 44. gr.

                                    38. gr.
        Húsmæðrakennaraskóli skal starfa í Reykjavík eða nágrenni hennar.
   Hann skal hafa aðstöðu til þess búreksturs, sem nauðsynlegur er vegna
   námsins.

                                    39. gr.
        Þegar hús verður reist yfir skólann, skal þar vera heimavist fyrir þá
   nemendur, er búa sig undir kennarastörf við húsmæðraskóla, svo og aðra
   nemendur, er heimili eiga utan Reykjavíkur.

                                    40. gr.
        Markmið skólans er að búa nemendur undir:

   1.
           hússtjórnarkennslu í húsmæðraskólum og skólum gagnfræðastigsins;
   2.
           ráðskonustörf við heimavistarskóla og aðrar opinberar stofnanir.

                                    41. gr.
        Námstími þeirra, er ætla að verða húsmæðraskólakennarar, skal vera 2
   ár hið minnsta, en 1 ár fyrir þá nemendur, er búa sig undir
   hússtjórnarkennslu í skólum gagnfræðastigsins og ráðskonustörf.
        Nánari ákvæði um námstíma skulu sett í reglugerð.

                                    42. gr.
        Þessi eru almenn inntökuskilyrði í skólann:

   1.
           að nemandi sé eigi yngri en 21 árs fyrir næstu áramót;
   2.
           að nemandi sé heilbrigður;
   3.
           að nemandi sé óspilltur að siðferði.

                                    43. gr.
        Nemendur, sem búa sig undir kennslu við húsmæðraskóla eða
   gagnfræðaskóla, skulu áður hafa lokið almennu kennaraprófi eða hlotið
   hliðstæða menntun að dómi fræðslumálastjórnar. Enn fremur skulu þeir hafa
   stundað fjögurra mánaða nám í húsmæðraskóla og unnið að minnsta kosti 12
   mánuði samtals að heimilisstörfum í kaupstað eða sveit.
        Þeir nemendur, sem búa sig undir ráðskonustörf, skulu auk skyldunáms
   hafa lokið prófi í húsmæðraskóla og unnið 12 mánuði hið minnsta við
   eldhússtörf í matsöluhúsi, heimavistarskóla, sjúkrahúsi eða hliðstæðum
   stofnunum.

                                    44. gr.
        Þessar námsgreinar skulu kenndar í skólanum:

           Verklegar: Matreiðsla, ræsting og þvottur, garðrækt, hirðing
           húsdýra og búsafurða, meðferð ungbarna og kennsluæfingar.
           Bóklegar: Manneldisfræði, efnis- og áhaldafræði og búreikningar.

        Í reglugerð skal kveða nánar á um námsgreinar og námsefni. Þar skulu
   og settar reglur um próf og einkunnir.

                                    45. gr.
        Við skólann skal starfa einn fastakennari auk skólastjóra.
   Stundakennara ræður skólastjóri í samráði við fræðslumálastjórn.

                                    46. gr.
        Þriggja manna skólanefnd, kosin til fjögurra ára í senn, hefur umsjón
   með skólanum.
        Skólanefnd skal þannig skipuð: Félag húsmæðrakennara tilnefnir einn,
   Kvenfélagasamband Íslands annan, en fræðslumálastjórn hinn þriðja, og er
   hann formaður nefndarinnar.

                                    47. gr.
        Fræðslumálastjórn setur skólanefnd, skólastjóra og kennurum
   erindisbréf.

                                    48. gr.
        Heimilt er að halda námskeið fyrir kennara í aðalkennslugreinum
   skólans, enn fremur fyrir fóstrur samkvæmt ákvæðum reglugerðar.

                                  VII. kafli.
                           Um réttindi kennara o.fl.
   ^1)

   ^1)Sbr. [10]l. 23/1963, 2. gr., er nema brott þau atriði í VII. kafla, sem
   koma í bága við greind lög, og sama gegnir um [11]l. 63/1965, 15. gr.

                                    49. gr.
        ...^1)

   ^1)[12]L. 51/1978, 18. gr.

                                    50. gr.
        Nú hefur kennari gegnt embætti í tíu ár við þá skóla, er í lögum
   þessum greinir, og óskar að hverfa frá störfum í eitt ár til að efla
   þekkingu sína og kennarahæfni, skal hann þá senda fræðslumálastjórn beiðni
   um orlof ásamt greinargerð um, hvernig hann hyggst að verja orlofsárinu.
   Ef fræðslumálastjórn telur þá greinargerð fullnægjandi, getur hún veitt
   kennaranum árs orlof með fullum launum. Engum kennara skal þó veita slíkt
   orlof oftar en einu sinni. Beiðni um orlof skal send fræðslumálastjórn með
   árs fyrirvara. Fræðslumálastjórn veitir kennurum, er þess óska,
   leiðbeiningar um, hvernig orlofsári skuli varið, en allir verða þeir að
   gefa henni fullnægjandi skýrslu um störf sín að orlofsári loknu, að
   viðlögðum launamissi fyrir það ár.
        Fræðslumálastjórn setur nánari reglur um framkvæmd orlofs kennara.
   Skal þess gætt, að það trufli ekki störf skólanna né torveldi þau.

                                  51.54. gr.
        ...^1)

   ^1)[13]L. 51/1978, 18. gr.

                                    55. gr.
        Fræðslumálastjórn hefur á hendi yfirumsjón þeirra skóla, er um getur
   í lögum þessum. Kostnaður við rekstur þeirra greiðist úr ríkissjóði.

References

   Visible links
   1. http://www.althingi.is/dba-bin/lawformpr.pl?lnr=1947016
   2. file://1988029.html
   3. file:///altext/stjtnr.html#1957060?g43
   4. file://1990131.html#g40
   5. file:///altext/stjtnr.html#1963023?g21
   6. file://1972065.html#g17
   7. file:///altext/stjtnr.html#1963023?g21
   8. file:///altext/stjtnr.html#1975026
   9. file://1988029.html#g44
  10. file:///altext/stjtnr.html#1963023?g2
  11. file:///altext/stjtnr.html#1965063?g15
  12. file:///altext/stjtnr.html#1978051?g18
  13. file:///altext/stjtnr.html#1978051?g18
