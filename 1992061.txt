                                    dálkum.

   --------------------------------------------------------------------------

                 Lög um sinubrennur og meðferð elds á víðavangi

                              1992 nr. 61 1. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 22. júní 1992. Breytt með [4]l. 73/1996 (tóku gildi 19. júní 1996),
 [5]l. 44/1999 (tóku gildi 1. júlí 1999) og [6]l. 164/2002 (tóku gildi 1. jan.
                                     2003).

  1. gr. Óheimilt er að brenna sinu nema á jörðum sem eru í ábúð eða nýttar af
   ábúendum lögbýla og þá samkvæmt leyfi sýslumanns og að fylgt sé ákvæðum í
                             reglugerð, sbr. 4. gr.
   2. gr. Aldrei má brenna sinu þar sem almannahætta stafar af eða tjón getur
      hlotist af á náttúruminjum, fuglalífi, mosa, lyng- eða trjágróðri og
                                  mannvirkjum.
3. gr. Ábúendur jarða geta einir fengið leyfi til að brenna sinu á jörðum, sbr.
    1. gr., enda sé það gert fyrir 1. maí ár hvert að uppfylltum skilyrðum í
reglugerð, sbr. 4. gr. Eftir þann tíma er hvarvetna óheimilt að brenna sinu. Þó
    getur sýslumaður, að höfðu samráði við umhverfisráðuneytið, ákveðið aðra
       dagsetningu ef sérstakar veðurfarslegar ástæður gefa tilefni til.
     4. gr. Í reglugerð,^1) sem umhverfisráðherra setur að fenginni umsögn
 [Bændasamtaka Íslands]^2) og [Umhverfisstofnunar],^3) skal mælt fyrir um hver
   skilyrði ábúanda, sbr. 3. gr., skuli sett, m.a. um skyldu til að tilkynna
 hlutaðeigandi slökkviliðsstjóra, eftirlit með brennu og annað sem nauðsynlegt
                                     þykir.
     ^1)[7]Rg. 157/1993, sbr. [8]273/1994. ^2)[9]L. 73/1996, 27. gr. ^3)[10]L.
                               164/2002, 24. gr.
5. gr. Óheimilt er að kveikja eld á víðavangi þar sem almannahætta getur stafað
                af eða hætt er gróðri, dýralífi eða mannvirkjum.
 Skylt er hverjum þeim sem ferðast um að gæta ýtrustu varkárni í meðferð elds.
Sá sem verður þess var að eldur er laus á víðavangi skal svo fljótt sem auðið er
           gera aðvart umráðamanni lands eða hlutaðeigandi yfirvaldi.
6. gr. Sá sem veldur tjóni með sinubrennu eða meðferð elds á víðavangi þannig að
             saknæmt sé ber fébótaábyrgð á því tjóni sem af hlýst.
  7. gr. Með mál út af brotum á lögum þessum eða reglugerð samkvæmt þeim skal
                         farið að hætti opinberra mála.
              8. gr. Brot gegn ákvæðum laga þessara varða sektum.
                   9. gr. Lög þessi öðlast gildi þegar í stað

References

   Visible links
   1. http://www.althingi.is/dba-bin/lawformpr.pl?lnr=1992061
   2. http://www.althingi.is/dba-bin/ferill.pl?ltg=115&mnr=280
   3. http://www.althingi.is/altext/115/s/0469.html
   4. file:///altext/stjt/1996.073.html
   5. file://1999044.html
   6. file:///altext/stjt/2002.164.html
   7. file://ekkitil/ekkitil.html?REGL/1993157
   8. file://ekkitil/ekkitil.html?REGL/1994273
   9. file:///altext/stjt/1996.073.html
  10. file:///altext/stjt/2002.164.html
