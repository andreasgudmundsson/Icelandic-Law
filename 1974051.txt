
   --------------------------------------------------------------------------

                                                         Lög um gatnagerðargjöld

                              1974 nr. 51 16. maí

   --------------------------------------------------------------------------

                                     1. gr.
               Heimilt er sveitarstjórn að ákveða með sérstakri samþykkt, sem
       ráðherra staðfestir, að innheimt skuli gatnagerðargjald af hverri lóð,
                    áður en þar er veitt byggingarleyfi. Heimilt er að krefja
       gatnagerðargjald, ef reist er nýtt hús á lóð, sem áður var byggð. Sama
                      gildir, ef hús er stækkað, að því er stækkunina varðar.

                                     2. gr.
         Gatnagerðargjaldi skv. 1. gr. skal varið til gatnagerðarframkvæmda í
        sveitarfélaginu, og má það nema allt að áætluðum meðalkostnaði við að
                         undirbyggja götu með tilheyrandi lögnum og slitlagi.

                                     3. gr.
             Sveitarstjórnum er heimilt að ákveða með sérstakri samþykkt, sem
         ráðherra staðfestir, að innheimta sérstakt gjald, sem varið skal til
      framkvæmda við að setja bundið slitlag á götur í sveitarfélaginu og til
                                                        lagningar gangstétta.
                     Heimild til að leggja á slík gjöld er bundin við það, að
             sveitarfélagið hafi ekki áður innheimt af hlutaðeigandi fasteign
          gatnagerðargjald, sem ætlað hefur verið a.m.k. að hluta til bundins
                                                                    slitlags.

                                     4. gr.
           [Gjald skv. 3. gr. má innheimta af öllum fasteignum við þær götur,
      sem bundið slitlag hefur verið sett á og þar sem gangstéttir hafa verið
    lagðar, enda sé eigi lengri tími en fimm ár liðinn frá því að slitlag var
    sett eða gangstétt lögð. Má gjaldið nema allt að meðalkostnaði við þessar
                                                             framkvæmdir.]^1)

   ^1)[2]L. 31/1975, 1. gr.

                                     5. gr.
        Við ákvörðun gjalda skv. 1. og 3. gr. laga þessara skal miða við
   lóðarstærð og/eða rúmmál bygginga, eftir því sem nánar er ákveðið í
   samþykkt. Gjöld mega vera mismunandi eftir notkun húss, t.d. eftir því,
   hvort um er að ræða hús til íbúðar, verslunar, iðnaðar o.s.frv. Þá mega
   gjöld af íbúðarhúsum vera mismunandi eftir því, hvort um er að ræða
   einbýlishús, raðhús, fjölbýlishús o.s.frv.

                                     6. gr.
        Gatnagerðargjald skv. 1. gr. skal vera gjaldkræft, þegar
   sveitarstjórn krefst, eftir því sem nánar er ákveðið í samþykkt.
        Sérstakt gatnagerðargjald skv. 3. gr. skal gjaldkræft, þegar lagningu
   bundins slitlags og gangstéttar við hlutaðeigandi götu er lokið. Þó skal
   sveitarstjórn heimilt að ákveða í samþykkt, að greiðslu slíks gjalds sé
   dreift á tiltekið árabil, eftir því sem nánar er tiltekið í samþykkt.

                                     7. gr.
        Gatnagerðargjaldi skv. 1. og 3. gr. fylgir lögveð í viðkomandi
   fasteign.

References

   Visible links
   1. http://www.althingi.is/dba-bin/lawformpr.pl?lnr=1974051
   2. file:///altext/stjtnr.html#1975031?g1
