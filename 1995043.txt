                                    dálkum.

   --------------------------------------------------------------------------

                       Lög um listmenntun á háskólastigi

                              1995 nr. 43 7. mars

   --------------------------------------------------------------------------

                            Tóku gildi 9. mars 1995.
  1. gr. Menntamálaráðherra er heimilt að gera samning við lögaðila, félög eða
  stofnanir um að annast menntun á háskólastigi í listum sem fari fram á vegum
   sjálfstæðrar stofnunar, að fullnægðum þeim kröfum sem gerðar eru af hálfu
                 menntamálaráðuneytisins til slíkrar menntunar.
Listmenntun á háskólastigi skal miðuð við að nemendur öðlist þekkingu og leikni
 til sjálfstæðrar listsköpunar og listtúlkunar. Sá aðili, sem með samningi skv.
1. mgr. veitir menntun í listum á háskólastigi, ákveður inntökuskilyrði nemenda,
     enda svari inntökuskilyrði og námskröfur jafnan til þess sem tíðkast í
                      viðurkenndum listaháskólum erlendis.
2. gr. Í samningi skv. 1. mgr. 1. gr. þessara laga skal m.a. kveðið á um á hvaða
   sviðum skuli veita háskólamenntun í listum, námskröfur og námsframboð. Enn
   fremur skal í samningnum kveða á um hvernig framlögum úr ríkissjóði skuli
háttað. Fjárframlög skulu háð fjárveitingu í fjárlögum. Samningur um listmenntun
             á háskólastigi skal í fyrsta sinn gerður til fimm ára.
 Fyrir lok fyrsta samningstímabilsins skulu óháðir sérfræðingar fengnir til að
    gera úttekt á starfsemi viðkomandi stofnunar í heild og skal skýrsla um
                 niðurstöður úttektarinnar lögð fyrir Alþingi.
  3. gr. Nú gerir menntamálaráðherra samning um listmenntun á háskólastigi með
     heimild í 1. gr. þessara laga og frestast þá framkvæmd reglugerðar um
  Leiklistarskóla Íslands, nr. 190/1978, og laga um Myndlista- og handíðaskóla
  Íslands, nr. 38/1965, meðan á samningstíma stendur, enda verði í samningnum
  ákvæði um áframhald náms og námslok nemenda er þegar hafa innritast í þessa
                                     skóla.
                      4. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1995043
