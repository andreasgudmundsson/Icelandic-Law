                                    dálkum.

   --------------------------------------------------------------------------

                             Lög um verðbréfasjóði

                              1993 nr. 10 5. mars

   --------------------------------------------------------------------------

                             I. kafli. Gildissvið.
1. gr. Lög þessi taka til fyrirtækja, hér eftir nefnd verðbréfasjóðir, sem hafa
                              eingöngu að markmiði
     1. [að veita viðtöku fé frá almenningi til sameiginlegrar fjárfestingar í
      framseljanlegum verðbréfum og öðrum eignum skv. 27. gr. á grundvelli
   áhættudreifingar samkvæmt fyrir fram kunngerðri fjárfestingarstefnu og]^1)
    2. gefa út hlutdeildarskírteini til þeirra sem fá félaginu fé til ávöxtunar
             og innleysa þau að kröfu eigenda af eignum félagsins.
                             ^1)[2]L. 17/1999, 1. gr.

               II. kafli. Starfsleyfi verðbréfasjóða og skráning.
       2. gr. Starfsemi samkvæmt lögum þessum verður einungis stunduð af
 verðbréfasjóðum sem uppfylla skilyrði laga þessara og fengið hafa starfsleyfi
                               viðskiptaráðherra.
                 Skilyrði fyrir starfsleyfi eru sem hér segir:
              1. Verðbréfasjóðurinn sé löglega stofnaður, sbr. 9. gr.
    2. Hann hafi yfir að ráða minnst 50 milljónum króna eða minnst 10 milljónum
 króna sem skiptist á a.m.k. 50 aðila þannig að hlutur hvers þeirra nemi minnst
                        10.000 krónum og hljóði á nafn.
               3. Samþykktir sjóðsins fullnægi ákvæði 1. mgr. 8. gr.
         4. Vörslufyrirtæki og rekstrarfélag fullnægi skilyrðum V. kafla.
            5. Endurskoðun sé framkvæmd af löggiltum endurskoðanda eða
                              endurskoðunarstofu.
    Umsókn um starfsleyfi skal vera skrifleg. Henni skulu fylgja samþykktir
 verðbréfasjóðs og aðrar þær upplýsingar sem ráðherra ákveður. Áður en leyfi er
             veitt skal leitað umsagnar [Fjármálaeftirlitsins].^1)
      [Í starfsleyfi skal koma fram hvort verðbréfasjóður hafi heimild til
  markaðssetningar á Evrópska efnahagssvæðinu eða markaðssetningar hér á landi
  skv. 27. gr. Verðbréfasjóðir, sem eingöngu er heimilt að markaðssetja hér á
 landi skv. 27. gr., skulu sækja um nýtt starfsleyfi breyti þeir samþykktum og
hyggist markaðssetja sig innan Evrópska efnahagssvæðisins. Sama gildir um sjóði
   sem heimild hafa til markaðssetningar á Evrópska efnahagssvæðinu en breyta
             samþykktum sínum til að nýta sér heimildir 27. gr.]^2)
                 ^1)[3]L. 84/1998, 4. gr. ^2)[4]L. 17/1999, 2. gr.
   3. gr. Verðbréfasjóðum með fullgilt starfsleyfi er einum heimilt að stunda
             starfsemi skv. 1. gr. Önnur starfsemi er þeim óheimil.
Verðbréfasjóðum er einum heimilt og rétt eftir því sem við verður komið að nota
orðið verðbréfasjóður, eitt sér eða samtengt öðrum orðum, í heiti sínu eða til
                      nánari skýringar á starfsemi sinni.
  Óheimilt er að breyta verðbréfasjóðum samkvæmt lögum þessum í fyrirtæki sem
                              lögin taka ekki til.
    4. gr. Uppfylli verðbréfasjóður ekki skilyrði laga þessara til að öðlast
                        starfsleyfi skal umsókn synjað.
  Ráðherra getur synjað um leyfi til reksturs verðbréfasjóðs hafi stjórnarmenn
       sjóðsins eða framkvæmdastjórar rekstrarfélags eða vörslufyrirtækis
     1. verið dæmdir fyrir refsiverðan verknað sem ætla má að skapi hættu á að
                        viðkomandi misnoti aðstöðu sína,
   2. sýnt af sér háttsemi sem gefur tilefni til að ætla að þeir muni ekki sinna
                       starfi sínu á forsvaranlegan hátt.
     Áður en ákvörðun er tekin um synjun skv. 2. mgr. skal leitað umsagnar
                           [Fjármálaeftirlitsins].^1)
                             ^1)[5]L. 84/1998, 4. gr.
   5. gr. Synjun ráðherra á leyfi skv. 4. gr. skal rökstudd skriflega og send
  umsækjanda, að jafnaði eigi síðar en þremur mánuðum eftir að fullbúin umsókn
barst ráðherra. Ákvörðun ráðherra skal þó ávallt liggja fyrir innan sex mánaða.
    6. gr. Ráðherra skal birta í Lögbirtingablaði tilkynningu um starfsleyfi
verðbréfasjóðs. Í tilkynningunni skal koma fram nafn sjóðsins, stjórnarmanna og
endurskoðenda auk nafns rekstrarfélags og vörslufyrirtækis sjóðsins. Óheimilt er
 að taka við fjármunum til ávöxtunar í verðbréfasjóði fyrr en tilkynning hefur
                                  verið birt.
Hefji verðbréfasjóður ekki starfsemi innan tólf mánaða frá veitingu starfsleyfis
                              fellur það úr gildi.
7. gr. [Fjármálaeftirlitið]^1) skal halda sérstaka skrá yfir verðbréfasjóði sem
     hlotið hafa starfsleyfi. Í skránni skulu koma fram nöfn stjórnarmanna
 verðbréfasjóðs og hverjir séu endurskoðendur hans. [Jafnframt skulu koma fram
  helstu upplýsingar um rekstrarfélag og vörslufyrirtæki verðbréfasjóðsins og
hvort sjóðurinn hafi heimild til markaðssetningar á Evrópska efnahagssvæðinu eða
                 markaðssetningar hér á landi skv. 27. gr.]^2)
  [Fjármálaeftirlitinu]^1) er heimilt að kveða nánar á um þær upplýsingar sem
  veittar skulu skv. 1. mgr. Breytingar á áður tilkynntum atriðum skulu þegar
                      tilkynntar [Fjármálaeftirlitinu].^1)
                 ^1)[6]L. 84/1998, 4. gr. ^2)[7]L. 17/1999, 3. gr.

                     III. kafli. Samþykktir verðbréfasjóða.
  8. gr. Í samþykktum verðbréfasjóðs skulu m.a. koma fram eftirfarandi atriði:
                  1. Nafn verðbréfasjóðs, heimili og varnarþing.
    2. Nafn vörslufyrirtækis sjóðsins og ákvæði um hvernig skipt verði um það.
           3. Hvort sjóðurinn starfi óskiptur eða í aðgreindum deildum.
   4. Ákvæði um boðun aðalfundar og málefni sem þar skal fjallað um, þar á meðal
               hvort og með hvaða hætti samþykktum verði breytt.
        5. Hverjir eigi rétt til setu á aðalfundi og atkvæðisréttur þeirra.
           6. Stjórn verðbréfasjóðs og rekstrarfélag hans, sbr. 12. gr.
       7. Hver hafi rétt til að skuldbinda verðbréfasjóðinn og hver fari með
                atkvæðisrétt sem fylgir verðbréfum í hans eigu.
                     8. Fjárfestingarstefna verðbréfasjóðsins.
           9. Hvernig reikna skuli út raunvirði hvers hlutar í sjóðnum.
              10. Hvernig háttað skuli innlausn hlutdeildarskírteina.
     11. Hvernig ráðstafa skuli arði eða öðrum hagnaði af verðbréfum sjóðsins.
                     12. Endurskoðun og reikningsár sjóðsins.
     13. Ákvæði um samruna sjóðsins við aðra verðbréfasjóði eða samruna deilda
                                  sama sjóðs.
                          14. Hvernig sjóði verði slitið.
  Breytingar á samþykktum verðbréfasjóðs öðlast ekki gildi fyrr en að fenginni
 staðfestingu [Fjármálaeftirlitsins].^1) Breytingar skulu staðfestar séu þær í
   samræmi við lög, enda séu þær að öðru leyti í samræmi við hagsmuni eigenda
 hlutdeildarskírteina og engar aðrar fullgildar ástæður mæli gegn staðfestingu.
  Breytingar öðlast gildi eigi síðar en þremur mánuðum eftir staðfestingu nema
   [Fjármálaeftirlitið]^1) ákveði annað. Tilkynning um breytingar skal birt í
                               Lögbirtingablaði.
Verðbréfasjóður skal tilkynna eigendum hlutdeildarskírteina um hverja breytingu
          á samþykktum sjóðsins og jafnframt auglýsa hana opinberlega.
                             ^1)[8]L. 84/1998, 4. gr.

                 IV. kafli. Stjórn og skipulag verðbréfasjóða.
     9. gr. [Verðbréfasjóður verður eingöngu stofnaður sem hlutafélag.]^1)
  Heimilt er að verðbréfasjóður starfi í aðgreindum deildum. Ber þá hver deild
    ábyrgð á sínum skuldbindingum. Þó bera deildir sjóðsins óskipta ábyrgð á
                         sameiginlegum kostnaði þeirra.
                             ^1)[9]L. 21/1996, 1. gr.
10. gr. Aðalfundur fer með æðsta vald í málefnum verðbréfasjóðs. Stjórn sjóðsins
                     fer með málefni hans milli aðalfunda.
 Aðalfund skal halda samkvæmt ákvæðum samþykkta. Aðalfund skal boða með minnst
             tíu daga fyrirvara og skal dagskrá fylgja fundarboði.
11. gr. Stjórn verðbréfasjóðs skal kjörin á aðalfundi samkvæmt ákvæðum samþykkta
og skal vera skipuð þremur mönnum hið fæsta. Stjórnin hefur almennt eftirlit með
   að starfsemi sjóðsins sé í samræmi við ákvæði laga þessara, reglur settar
 samkvæmt þeim og samþykktir sjóðsins, þar á meðal að nægilegt eftirlit sé með
                     bókhaldi og ráðstöfun eigna sjóðsins.
  [Stjórnarmenn skulu vera búsettir hér á landi. Þeir skulu vera lögráða, hafa
óflekkað mannorð, vera fjár síns ráðandi og mega ekki á síðustu fimm árum hafa í
   tengslum við atvinnurekstur hlotið dóm fyrir refsiverðan verknað samkvæmt
   almennum hegningarlögum eða lögum um hlutafélög, einkahlutafélög, bókhald,
 ársreikninga, gjaldþrot eða opinber gjöld. Ríkisborgarar þeirra ríkja, sem eru
        aðilar að samningnum um Evrópska efnahagssvæðið, eru undanþegnir
    búsetuskilyrðinu, enda séu viðkomandi ríkisborgarar búsettir í EES-ríki.
     Ráðherra er heimilt að veita þeim sem búsettir eru í öðrum ríkjum sömu
                                 undanþágu.]^1)
    Stjórnarmenn mega ekki jafnframt eiga sæti í stjórn vörslufyrirtækis eða
                         rekstrarfélags skv. V. kafla.
                             ^1)[10]L. 21/1996, 2. gr.

                  V. kafli. Rekstrarfélög og vörslufyrirtæki.
 12. gr. Rekstur verðbréfasjóðs skal falinn sérstöku rekstrarfélagi sem hlotið
 hefur viðurkenningu [Fjármálaeftirlitsins].^1) [Rekstrarfélag verður eingöngu
stofnað sem hlutafélag eða einkahlutafélag og skal hafa aðsetur hér á landi.]^2)
Það skal vera óháð í störfum sínum og einungis hafa með höndum daglegan rekstur
      verðbréfasjóða eða annarra fyrirtækja um sameiginlega fjárfestingu í
      framseljanlegum verðbréfum sem ekki falla undir ákvæði laga þessara.
       Rekstrarfélag má ekki jafnframt vera vörslufyrirtæki skv. 14. gr.
Rekstrarfélagi er óheimilt að eignast hluti með atkvæðisrétti í þeim mæli að það
   geri félaginu kleift að hafa veruleg áhrif á stjórnun útgefanda verðbréfa.
                ^1)[11]L. 84/1998, 4. gr. ^2)[12]L. 21/1996, 3. gr.
   13. gr. [Daglegur stjórnandi rekstrarfélags skal uppfylla sömu skilyrði og
       framkvæmdastjóri fyrirtækis í verðbréfaþjónustu samkvæmt lögum um
 verðbréfaviðskipti og hafa staðist próf í verðbréfamiðlun samkvæmt prófkröfum
        sem settar eru í reglugerð. Honum er óheimilt að sitja í stjórn
            atvinnufyrirtækja án samþykkis Fjármálaeftirlitsins.]^1)
                            ^1)[13]L. 99/2000, 12. gr.
14. gr. Umsjá og varðveisla verðbréfa verðbréfasjóðs skal falin vörslufyrirtæki
sem hlotið hefur viðurkenningu [Fjármálaeftirlitsins]^1) eða lögbærra yfirvalda
   í hlutaðeigandi ríki. Fjármunum verðbréfasjóðs skal haldið aðgreindum frá
                fjármunum vörslufyrirtækis. Vörslufyrirtæki skal
            1. sjá um að sala, útgáfa, endurkaup, innlausn og ógilding
hlutdeildarskírteina verðbréfasjóðs fari samkvæmt lögum og samþykktum sjóðsins,
    2. sjá um að innlausnarvirði hlutdeildarskírteina sé reiknað í samræmi við
                          lög og samþykktir sjóðsins,
       3. framfylgja fyrirmælum rekstrarfélags verðbréfasjóðs nema þau séu í
                      andstöðu við lög og samþykktir hans,
    4. sjá um að í viðskiptum með eignir verðbréfasjóðs sé endurgjald fyrir þær
                    innt af hendi innan eðlilegra tímamarka,
       5. sjá um að tekjum verðbréfasjóðs sé ráðstafað í samræmi við lög og
                              samþykktir sjóðsins.
                 Viðurkenningu sem vörslufyrirtæki geta hlotið
                              1. verðbréfafyrirtæki,
                        2. viðskiptabankar og sparisjóðir,
        3. aðrar lánastofnanir sem starfa samkvæmt lögum sem um þær gilda,
               4. útibú hliðstæðra stofnana sem starfa hér á landi.
        [Vörslufyrirtæki ber ábyrgð gagnvart rekstrarfélagi og eigendum
 hlutdeildarskírteina vegna tjóns sem þeir kunna að verða fyrir og rekja má til
ásetnings eða gáleysis starfsmanna vörslufyrirtækis við framkvæmd verkefna þess
                                skv. 1. mgr.]^2)
                ^1)[14]L. 84/1998, 4. gr. ^2)[15]L. 21/1996, 5. gr.
       15. gr. Verðbréfasjóði er óheimilt að skipta um rekstrarfélag eða
            vörslufyrirtæki án samþykkis [Fjármálaeftirlitsins].^1)
                             ^1)[16]L. 84/1998, 4. gr.

                        VI. kafli. Hlutdeildarskírteini.
 16. gr. [Gefa skal út verðbréf í formi hlutdeildarskírteina til þeirra sem fá
          verðbréfasjóði fjármuni til ávöxtunar og óska eftir því.]^1)
     Hlutdeildarskírteini skulu skráð á nafn. Allir, sem eiga hlutdeild að
  verðbréfasjóði eða sérgreindri deild hans, eiga sama rétt til tekna og eigna
  sjóðsins eða viðkomandi deildar í hlutfalli við eign sína og eru skírteinin
              staðfesting á tilkalli til verðbréfaeignar sjóðsins.
    [Hlutdeildarskírteini verðbréfasjóða eru undanþegin stimpilgjöldum.]^1)
                             ^1)[17]L. 21/1996, 6. gr.
      17. gr. Í hlutdeildarskírteini skal m.a. getið eftirtalinna atriða:
         1. Nafns verðbréfasjóðs, fjárvörslufyrirtækis og rekstrarfélags.
        2. Nafns og kennitölu upphaflegs eiganda skírteinis og númers þess.
      3. Hvernig hlutdeildarskírteini verði innleyst og hvaða reglur gildi um
                                 arðgreiðslur.
    4. Nafns og kennitölu framsalshafa hafi skírteini gengið kaupum og sölum án
                                innlausnar þess.
 Hlutdeildarskírteini skal vera dagsett og undirritað af stjórn verðbréfasjóðs
  eða þeim sem hún hefur gefið umboð til þess. Nafnritunin má vera prentuð eða
                      sett fram á annan sambærilegan hátt.
         18. gr. Rekstrarfélag verðbréfasjóðs skal halda skrá yfir öll
  hlutdeildarskírteini í sjóðnum. Í skránni skal eftirfarandi m.a. koma fram:
                           1. Nafn og kennitala eiganda.
                      2. Númer skírteinis og söludagur þess.
                              3. Nafnverð skírteinis.
                     4. Heildarfjöldi útistandandi skírteina.
      Tilkynna skal eigendaskipti hlutdeildarskírteina til rekstrarfélags
verðbréfasjóðs. Slíkar tilkynningar, ásamt öðrum upplýsingum sem berast varðandi
  eignarhald á skírteinum, skulu færðar inn á skrána og heimildar tilkynningar
                                     getið.
 Kjósi eigendur hlutdeildarskírteina fulltrúa í stjórn verðbréfasjóðs samkvæmt
 samþykktum sjóðsins skal gerð nafnaskrá þar sem fram komi nöfn þeirra sem eiga
 atkvæðisrétt og atkvæðafjöldi. Eigendum hlutdeildarskírteina er heimilt að fá
   afrit af þessari skrá eigi síðar en þremur vikum fyrir aðalfund sjóðsins.
      19. gr. Hlutdeildarskírteini verðbréfasjóðs verða einungis seld gegn
                            staðgreiðslu kaupverðs.
  Hlutdeildarskírteini skulu innleyst að kröfu eigenda samkvæmt nánari ákvæðum
   samþykkta verðbréfasjóðsins. Þó er verðbréfasjóði heimilt samkvæmt ákvæðum
 samþykkta að fresta innlausn hlutdeildarskírteina. Frestun skal vera almenn og
  taka til allra hlutdeildarskírteina og verður einungis beitt mæli sérstakar
 ástæður með því og hagsmunir eigenda hlutdeildarskírteina krefjist. Frestun á
innlausn skal þegar tilkynnt [Fjármálaeftirlitinu]^1) og eftirlitsaðilum annarra
      ríkja innan Evrópska efnahagssvæðisins þar sem hlutdeildarskírteini
   verðbréfasjóðsins hafa verið sett á markað. Jafnframt skal frestun auglýst
                                  opinberlega.
  [Fjármálaeftirlitið]^1) getur krafist þess að innlausn hlutdeildarskírteina
   verði frestað krefjist hagsmunir eigenda skírteinanna eða almennings þess.
Innlausnarvirði hlutdeildarskírteina verðbréfasjóðs er markaðsvirði samanlagðra
  eigna að frádregnum skuldum sjóðsins við innlausn, svo sem skuldum hans við
innlánsstofnanir, ógreiddum umsýslu- og stjórnunarkostnaði, innheimtukostnaði og
                   áföllnum eða reiknuðum opinberum gjöldum.
  Innlausnarvirði hlutdeildarskírteina verðbréfasjóðs skal reiknað daglega og
 auglýst opinberlega eigi sjaldnar en tvisvar í mánuði. [Fjármálaeftirlitið]^1)
  getur ákveðið að opinber auglýsing innlausnarvirðis skuli fara fram oftar ef
                               ástæða þykir til.
Ráðherra getur í reglugerð^2) sett nánari reglur um útreikning á innlausnarvirði
                             hlutdeildarskírteina.
             ^1)[18]L. 84/1998, 4. gr. ^2)Rg. 362/1993, sbr. 294/1994.

                VII. kafli. Fjárfestingarstefna verðbréfasjóða.
   20. gr. [Verðbréfasjóði eða einstökum deildum hans er eingöngu heimilt að
                       fjárfesta með eftirfarandi hætti:
         1. Í framseljanlegum verðbréfum sem skráð hafa verið á skipulegum
      verðbréfamarkaði samkvæmt skilgreiningu laga um verðbréfaviðskipti.
   2. Í nýútgefnum, framseljanlegum verðbréfum, enda sé í skilmálum vegna útgáfu
  þeirra skuldbinding um að sótt verði um skráningu verðbréfanna á skipulegum
 verðbréfamarkaði skv. 1. tölul. Skráning verðbréfa samkvæmt þessu ákvæði skal
            fara fram eigi síðar en einu ári frá útgáfu þeirra.]^1)
  Þrátt fyrir ákvæði 1. mgr. er verðbréfasjóði eða deild innan hans heimilt að
   fjárfesta sem svarar allt að 10% af eignum sínum í öðrum verðbréfum en þar
                                     getur.
[Fjármálaeftirlitinu]^2) er heimilt að setja reglur sem heimila verðbréfasjóðum
að fjárfesta allt að 10% af eignum sínum í skuldaskjölum sem talin eru jafngilda
  framseljanlegum verðbréfum, eru auðseljanleg og með verðgildi sem ákvarða má
                                 hvenær sem er.
   Heildarfjárfesting skv. 2. og 3. mgr. má aldrei fara fram úr 10% af eignum
                                verðbréfasjóðs.
 Verðbréfasjóðum er óheimilt að fjárfesta í eðalmálmum eða heimildarskírteinum
                                  fyrir þeim.
 [Verðbréfasjóði er óheimilt að selja verðbréf sem ekki eru í eigu hans á þeim
                       tíma sem sala þeirra fer fram.]^1)
                ^1)[19]L. 21/1996, 7. gr. ^2)[20]L. 84/1998, 4. gr.
 21. gr. Verðbréfasjóði eða einstakri deild innan hans er óheimilt að fjárfesta
 meira en 10% af eignum sínum í verðbréfum útgefnum af sama útgefanda, sbr. þó
    22. og 23. gr. Fjárfesti sjóðurinn eða einstök deild hans meira en 5% í
verðbréfum útgefnum af sama útgefanda skal samtala slíkra fjárfestinga ekki fara
                          yfir 40% af eignum sjóðsins.
Þrátt fyrir ákvæði 1. mgr. er verðbréfasjóði eða einstakri deild hans heimilt að
  fjárfesta allt að 35% af eignum sínum í verðbréfum sem eitt eða fleiri ríki
innan Evrópska efnahagssvæðisins eða sveitarfélög þeirra, alþjóðlegar stofnanir,
    sem eitt eða fleiri þessara ríkja eru aðilar að, eða ríki utan Evrópska
                    efnahagssvæðisins gefa út eða ábyrgjast.
Þrátt fyrir ákvæði 1. mgr. getur [Fjármálaeftirlitið]^1) heimilað verðbréfasjóði
    að fjárfesta allt að 25% af eignum sínum í skuldabréfum útgefnum af sama
 útgefanda, enda sé um að ræða lánastofnun innan Evrópska efnahagssvæðisins sem
lýtur lögbundnu eftirliti. Fjárfesti verðbréfasjóður meira en 5% af eignum sínum
í slíkum skuldabréfum má samanlagt verðmæti þeirra fjárfestinga ekki nema meira
                           en 80% af eignum sjóðsins.
Ekki skal tekið tillit til verðbréfa skv. 2. og 3. mgr. þegar fundin er samtala
                  fjárfestinga samkvæmt síðari málslið 1. mgr.
 Þrátt fyrir ákvæði 1.3. mgr. mega samanlagðar fjárfestingar verðbréfasjóðs í
    verðbréfum útgefnum af sama útgefanda aldrei nema meira en 35% af eignum
                                   sjóðsins.
                             ^1)[21]L. 84/1998, 4. gr.
  22. gr. [Fjármálaeftirlitið]^1) getur heimilað verðbréfasjóði eða einstakri
     deild hans að fjárfesta allt að 100% af eignum sínum í framseljanlegum
 verðbréfum skv. 2. mgr. 21. gr. telji [Fjármálaeftirlitið]^1) það samrýmanlegt
                    hagsmunum eigenda hlutdeildarskírteina.
  Fjárfestingar verðbréfasjóðs eða einstakrar deildar hans skv. 1. mgr. skulu
 dreifast á að minnsta kosti sex mismunandi verðbréfaflokka og má fjárfesting í
 einum og sama verðbréfaflokki ekki nema hærri fjárhæð en sem svarar til 30% af
               eignum verðbréfasjóðs eða einstakrar deildar hans.
[Fjármálaeftirlitið]^1) getur sett nánari reglur um fjárfestingu samkvæmt þessu
                                    ákvæði.
                             ^1)[22]L. 84/1998, 4. gr.
 23. gr. [Verðbréfasjóði eða einstökum deildum hans er óheimilt að fjárfesta í
  hlutdeildarskírteinum annarra verðbréfasjóða en þeirra sem uppfylla skilyrði
laga þessara. Fjárfesting verðbréfasjóðs í öðrum verðbréfasjóðum má þó ekki fara
             yfir 5% af eignum hans eða einstakra deilda hans.]^1)
      Þrátt fyrir ákvæði 1. mgr. er verðbréfasjóði óheimilt að fjárfesta í
     hlutdeildarskírteinum annarra verðbréfasjóða sem hafa sömu stjórn eða
         rekstrarfélag eða eru að öðru leyti nátengd verðbréfasjóðnum.
[Fjármálaeftirlitið]^2) getur þó heimilað slíka fjárfestingu samkvæmt reglum sem
                                   það setur.
  Rekstrarfélagi er óheimilt að leggja á gjöld eða kostnað vegna viðskipta með
 hlutdeildarskírteini verðbréfasjóðs í þeim tilvikum þegar hluti eigna sjóðsins
 er fjárfestur í hlutdeildarskírteinum í öðrum verðbréfasjóði sem rekinn er af
     sama rekstrarfélagi eða öðru félagi sem rekstrarfélagið er tengt vegna
 sameiginlegrar stjórnar eða yfirráða eða vegna verulegrar beinnar eða óbeinnar
                               eignarhlutdeildar.
                ^1)[23]L. 21/1996, 8. gr. ^2)[24]L. 84/1998, 4. gr.
                24. gr. Verðbréfasjóður má ekki eignast meira en
          1. 10% af hlutabréfum án atkvæðisréttar í einstöku hlutafélagi,
      2. 10% af skuldaskjölum einstakra útgefenda framseljanlegra verðbréfa,
   3. 10% hlutdeildarskírteina í einstökum verðbréfasjóðum sem uppfylla skilyrði
                                 laga þessara.
[Fjármálaeftirlitinu]^1) er heimilt að setja reglur um að 1. mgr. taki ekki til
                         framseljanlegra verðbréfa sem
    1. ríki innan Evrópska efnahagssvæðisins eða sveitarfélög þess gefa út eða
                                   ábyrgjast,
          2. ríki utan Evrópska efnahagssvæðisins gefa út eða ábyrgjast,
   3. alþjóðastofnanir, sem eitt eða fleiri ríki Evrópska efnahagssvæðisins eru
                              aðilar að, gefa út.
                             ^1)[25]L. 84/1998, 4. gr.
25. gr. Fari fjárfesting verðbréfasjóðs fram úr leyfilegum mörkum samkvæmt lögum
þessum skulu þegar gerðar ráðstafanir til úrbóta og skal lögmæltu hámarki jafnan
náð innan sex mánaða. [Fjármálaeftirlitið]^1) getur þó í einstökum tilvikum mælt
          fyrir um lengri frest enda sé það augljóslega í þágu eigenda
                             hlutdeildarskírteina.
                             ^1)[26]L. 84/1998, 4. gr.
 26. gr. [Verðbréfasjóði er óheimilt að fjárfesta í fasteignum eða lausafé.]^1)
Þrátt fyrir ákvæði 1. mgr. er verðbréfasjóðum heimilt án takmarkana að yfirtaka
eignir til að tryggja fullnustu kröfu. Eignirnar skulu seldar jafnskjótt og það
  er talið hagkvæmt og eigi síðar en innan átján mánaða frá yfirtöku eignanna.
Heimilt er þó að draga sölu lengur sé það augljóslega í þágu hagsmuna sjóðsins.
 Slíkan drátt á sölu eigna skal tilkynna [Fjármálaeftirlitinu]^2) sem getur þá
                  krafist sölu þeirra innan viðeigandi frests.
                ^1)[27]L. 21/1996, 9. gr. ^2)[28]L. 84/1998, 4. gr.
[27. gr. Heimilt er að stofna verðbréfasjóð sem eingöngu verði markaðssettur hér
                                    á landi.
Verðbréfasjóði skv. 1. mgr., eða einstökum deildum hans, er heimilt að fjárfesta
allt að 35% af eignum sínum í verðbréfum útgefnum af sama útgefanda, enda kveði
fjárfestingarstefna sjóðsins eða viðkomandi deildar hans á um að eignasamsetning
  hans skuli endurspegla ákveðna verðbréfavísitölu samkvæmt nánari reglum sem
                           Fjármálaeftirlitið setur.
 Verðbréfasjóði skv. 1. mgr., eða einstökum deildum hans, er heimilt að ávaxta
allar eignir sínar í verðbréfasjóðum sem uppfylla skilyrði laga þessara, þó ekki
nema 35% í einstökum verðbréfasjóðum. Sé þessi heimild nýtt skulu a.m.k. 90% af
      eignum sjóðsins ávöxtuð í verðbréfasjóðum og dreifast á a.m.k. fimm
 verðbréfasjóði. Verðbréfasjóður getur þó ekki fjárfest í hlutdeildarskírteinum
          verðbréfasjóða sem fjárfesta meira en 10% af eignum sínum í
                 hlutdeildarskírteinum annarra verðbréfasjóða.
 Verðbréfasjóði skv. 1. mgr., eða einstökum deildum hans, er heimilt að ávaxta
   allar eignir sínar í innlánum innlánsstofnana, þó ekki nema 35% í innlánum
  einstakra innlánsstofnana. Sé þessi heimild nýtt skulu a.m.k. 90% af eignum
    sjóðsins ávöxtuð í innlánum og dreifast á a.m.k. fimm innlánsstofnanir.
Innlánsstofnanir innan sömu samstæðu teljast ein innlánsstofnun í þessu tilliti.
   Óheimilt er verðbréfasjóði að fjárfesta í innlánum innlánsstofnunar sem er
                 vörslufyrirtæki sjóðsins, sbr. 2. mgr. 14. gr.
  Verðbréfasjóði skv. 1. mgr., eða einstökum deildum hans, er heimilt að eiga
viðskipti með staðlaða fjármálalega framvirka samninga og valréttarsamninga sem
 skráðir eru á skipulegum verðbréfamarkaði innan Evrópska efnahagssvæðisins. Sé
     markaðurinn staðsettur utan Evrópska efnahagssvæðisins skal hann vera
        viðurkenndur með þeim hætti sem Fjármálaeftirlitið metur gildan.
 Fjármálaeftirlitinu er heimilt að setja reglur þar sem kveðið er á um heimild
  verðbréfasjóðs skv. 1. mgr., eða einstakra deilda hans, til að gera eða eiga
viðskipti með fjármálalega framvirka samninga og valréttarsamninga sem ekki eru
skráðir á skipulegum verðbréfamarkaði. Í þeim skal m.a. kveðið nánar á um hvers
konar samninga um getur verið að ræða og hvaða skilyrði samningsaðilar þurfa að
    uppfylla. Verðbréfasjóði er ávallt skylt að eiga hæfilegar og nægjanlega
    verðmætar eignir á móti hugsanlegu hámarkstapi af samningi sem gerður er
        samkvæmt þessari málsgrein allan þann tíma sem hann er í gildi.
 Ákvæði laga þessara eiga að öðru leyti við um verðbréfasjóði samkvæmt þessari
                                   grein.]^1)
                             ^1)[29]L. 17/1999, 4. gr.
 [28. gr.]^1) [Verðbréfasjóði er óheimilt að taka önnur lán en skammtímalán til
að standa straum af innlausn hlutdeildarskírteina. Slík lán mega ekki nema meira
   en sem svarar 10% af eignum sjóðsins eða einstakra deilda innan hans.]^2)
                                      ^2)
     Verðbréfasjóði er óheimilt að veita lán eða ganga í ábyrgð fyrir aðra.
               ^1)[30]L. 17/1999, 4. gr. ^2)[31]L. 21/1996, 10. gr.
  [29. gr.]^1) Um viðskipti eigenda, stjórnenda og starfsmanna verðbréfasjóðs,
 vörslufyrirtækis og rekstrarfélags, svo og maka þeirra, skal gæta eftirtalinna
                                    atriða:
                      1. Að viðskiptin séu sérstaklega skráð.
    2. Að stjórnir fyrirtækjanna fái kerfisbundnar upplýsingar um viðskiptin og
                                 staðfesti þau.
Fyrirtækin skulu setja sér verklagsreglur um viðskipti skv. 1. mgr. og skulu þær
                    staðfestar af [Fjármálaeftirlitinu].^2)
                ^1)[32]L. 17/1999, 4. gr. ^2)[33]L. 84/1998, 4. gr.

                   VIII. kafli. Ársreikningur og endurskoðun.
    [30. gr.]^1) Stjórnir verðbréfasjóðs og rekstrarfélags hans skulu semja
  ársreikning fyrir hvert reikningsár í samræmi við ákvæði laga og samþykkta.
     Ársreikningur skal hafa að geyma rekstrarreikning, efnahagsreikning og
 skýringar. Enn fremur skal semja ársskýrslu. Ársreikningur og ársskýrsla mynda
            eina heild. Reikningsár verðbréfasjóðs er almanaksárið.
   Ársreikningur og ársskýrsla skulu undirrituð af stjórnum verðbréfasjóðs og
    rekstrarfélags. Hafi einhverjir stjórnarmanna mótbárur fram að færa gegn
 ársreikningi skulu þeir undirrita með fyrirvara og gera skal grein fyrir því í
                     ársskýrslu hvers eðlis fyrirvarinn er.
Framsetning ársreiknings skal vera með skýrum hætti og í samræmi við ákvæði laga
                    þessara og reglna settra samkvæmt þeim.
    Ársreikningur skal gefa glögga mynd af eignum, skuldum, fjárhagsstöðu og
                         rekstrarafkomu verðbréfasjóðs.
Í ársskýrslu skal koma fram yfirlit yfir starfsemi hlutaðeigandi verðbréfasjóðs
 á árinu, svo og upplýsingar um atriði sem mikilvæg eru við mat á fjárhagslegri
stöðu sjóðsins og afkomu hans á reikningsárinu en koma ekki fram annars staðar í
                                ársreikningnum.
[Fjármálaeftirlitinu]^2) er heimilt að setja nánari reglur um gerð ársreiknings.
                ^1)[34]L. 17/1999, 4. gr. ^2)[35]L. 84/1998, 4. gr.
   [31. gr.]^1) Ársreikningur verðbréfasjóðs skal endurskoðaður af löggiltum
   endurskoðanda eða endurskoðunarstofu. Endurskoðandi má ekki sitja í stjórn
 verðbréfasjóðs eða rekstrarfélags, vera starfsmaður þessara aðila eða starfa í
                      þágu þeirra að öðru en endurskoðun.
 Skylt er að veita endurskoðanda aðgang að öllum eigum, bókum, fylgiskjölum og
    öðrum gögnum verðbréfasjóðs. Jafnframt skulu stjórn og starfsmenn veita
       endurskoðanda allar umbeðnar upplýsingar sem unnt er að láta í té.
   Ákvæði 2. mgr. tekur einnig til upplýsinga og gagna hjá rekstrarfélagi og
   vörslufyrirtæki sem nauðsynleg eru vegna endurskoðunar hjá verðbréfasjóði.
                             ^1)[36]L. 17/1999, 4. gr.
  [32. gr.]^1) Endurskoðandi skal árita ársreikning og greina frá niðurstöðum
 endurskoðunarinnar. Hann skal gefa yfirlýsingu um að ársreikningur hafi verið
endurskoðaður og að hann hafi verið saminn í samræmi við ákvæði laga, reglna og
samþykkta. Hann skal láta í ljós álit á ársreikningnum og greina frá niðurstöðum
                                 að öðru leyti.
  Telji endurskoðandi að í ársreikningi komi ekki fram þær upplýsingar sem þar
         eiga að koma fram skal hann geta þess í áritun sinni og veita
  viðbótarupplýsingar ef þess er kostur. Ef ársskýrsla hefur ekki að geyma þær
   upplýsingar sem ber að veita, eða er ekki í samræmi við ársreikning, skulu
     endurskoðendur vekja athygli á því í áritun sinni. Að öðru leyti getur
endurskoðandi greint frá þeim atriðum í áritun sinni sem hann telur eðlilegt að
                           fram komi í ársreikningi.
    [Verði endurskoðendur varir við slíka ágalla í rekstri verðbréfasjóðs að
 reikningar verði ekki áritaðir eða athugasemdir við þá gerðar, ágalla á innra
      eftirliti eða önnur atriði sem veikt geta fjárhagsstöðu sjóðsins til
áframhaldandi reksturs, svo og ef endurskoðandi hefur ástæðu til að ætla að lög
    og reglugerðir eða reglur sem gilda um sjóðinn hafi verið brotnar, skal
 endurskoðandi þegar gera stjórn sjóðsins og [Fjármálaeftirlitinu]^2) viðvart.
  Þetta á einnig við um sambærileg atriði sem endurskoðandi verðbréfasjóðs fær
 vitneskju um og varða fyrirtæki í nánum tengslum við sjóðinn. Ákvæði þessarar
   greinar brjóta ekki í bága við þagnarskyldu endurskoðenda samkvæmt ákvæðum
                               annarra laga.]^3)
 Ákvæði 3. mgr. taka til endurskoðenda rekstrarfélags og vörslufyrirtækis eftir
                             því sem við getur átt.
    ^1)[37]L. 17/1999, 4. gr. ^2)[38]L. 84/1998, 4. gr. ^3)[39]L. 21/1996, 11.
                                      gr.
 [33. gr.]^1) Endurskoðaður ársreikningur verðbréfasjóðs ásamt ársskýrslu skal
sendur [Fjármálaeftirlitinu]^2) innan tíu daga frá undirritun en í síðasta lagi
þremur mánuðum eftir lok reikningsárs. Reikningnum skal fylgja skýrsla löggilts
    endurskoðanda þar sem m.a. komi fram hvernig útreikningi á verðbréfaeign
 sjóðsins er háttað. Meginniðurstöður ársreikninga skal birta opinberlega og í
  samræmdu formi sem [Fjármálaeftirlitið]^2) ákveður. Slíkar meginniðurstöður
skulu vera aðgengilegar almenningi og liggja frammi í starfsstöð verðbréfasjóðs
                               og rekstrarfélags.
Ársfjórðungslegt efnahagsyfirlit í því formi sem [Fjármálaeftirlitið]^2) ákveður
    skal einnig sent því og það liggja frammi á starfsstöð verðbréfasjóðs og
                                rekstrarfélags.
    Auk ársreiknings verðbréfasjóðs samkvæmt framangreindu skal einnig senda
     [Fjármálaeftirlitinu]^2) endurskoðaða ársreikninga vörslufyrirtækis og
   rekstrarfélags eigi síðar en þremur mánuðum eftir lok reikningsárs. Þessum
félögum er einnig skylt að láta Seðlabanka Íslands í té þær upplýsingar sem hann
 þarf á að halda vegna hagskýrslugerðar, sbr. ákvæði laga um Seðlabanka Íslands
[og ákvæði um samstarfssamning Seðlabanka Íslands og Fjármálaeftirlitsins, sbr.
              lög um opinbert eftirlit með fjármálastarfsemi].^2)
                ^1)[40]L. 17/1999, 4. gr. ^2)[41]L. 84/1998, 4. gr.

                              IX. kafli. Eftirlit.
      [34. gr.]^1) [Fjármálaeftirlitið]^2) hefur eftirlit með að starfsemi
 verðbréfasjóða, rekstrarfélaga og vörslufyrirtækja sé í samræmi við lög þessi,
 reglugerðir og reglur settar samkvæmt þeim. Skal [Fjármálaeftirlitið]^2) eiga
 aðgang að öllum gögnum og upplýsingum hjá þeim aðilum, sem lögin taka til, sem
það telur nauðsynleg vegna eftirlitsins. Um eftirlitið gilda, eftir því sem við
 getur átt, lög um [opinbert eftirlit með fjármálastarfsemi],^2) svo og lög um
                              verðbréfaviðskipti.
Telji [Fjármálaeftirlitið]^2) að starfsemi verðbréfasjóðs, vörslufyrirtækis eða
  rekstrarfélags brjóti gegn ákvæðum laga þessara, reglugerða og reglna settra
 samkvæmt þeim eða sé að öðru leyti óeðlileg, óheilbrigð eða ótraust getur það
      veitt viðkomandi hæfilegan frest til úrbóta nema brot séu alvarleg.
                ^1)[42]L. 17/1999, 4. gr. ^2)[43]L. 84/1998, 4. gr.

                          X. kafli. Afturköllun leyfa.
    [35. gr.]^1) Skylt er ráðherra að afturkalla starfsleyfi verðbréfasjóðs
      1. uppfylli leyfishafi ekki lengur skilyrði til að öðlast starfsleyfi,
     2. sé bú leyfishafa tekið til gjaldþrotaskipta eða starfsemi hans slitið.
                             ^1)[44]L. 17/1999, 4. gr.
[36. gr.]^1) Hafi verðbréfasjóðir, rekstrarfélag eða vörslufyrirtæki í starfsemi
sinni ítrekað eða með alvarlegum hætti brotið gegn ákvæðum laga þessara, reglna
   eða reglugerða settra samkvæmt þeim eða starfsemi þeirra er að öðru leyti
  óeðlileg, óheilbrigð eða ótraust og kröfum [Fjármálaeftirlitsins]^2) skv. 2.
    mgr. 33. gr.^3) hefur ekki verið sinnt er ráðherra heimilt að afturkalla
  starfsleyfi verðbréfasjóðsins að fengnum tillögum [Fjármálaeftirlitsins].^2)
 Standi yfir opinber rannsókn vegna meints brots verðbréfasjóðs á ákvæðum laga
þessara er ráðherra heimilt að svipta sjóðinn starfsleyfi um stundarsakir. Skal
  þá ráðherra skipa hlutaðeigandi umsjónaraðila til bráðabirgða sem gera skal
           ráðstafanir sem miða að því að tryggja hag viðskiptamanna.
    ^1)[45]L. 17/1999, 4. gr. ^2)[46]L. 84/1998, 4. gr. ^3)Nú [47]34. gr., sbr.
                             [48]l. 17/1994, 4. gr.
[37. gr.]^1) Afturköllun á starfsleyfi verðbréfasjóðs skal rökstudd og tilkynnt
   hlutaðeigandi skriflega. Jafnframt skal birta tilkynningu um afturköllun í
                 Lögbirtingablaði og auglýsa hana í fjölmiðlum.
    Afturkalli ráðherra starfsleyfi verðbréfasjóðs endanlega skal hann skipa
skilanefnd þriggja manna sem sér um slit á sjóðnum eða flutning á starfsemi hans
                           til annars verðbréfasjóðs.
                             ^1)[49]L. 17/1999, 4. gr.

                            XI. kafli. Ýmis ákvæði.
 [38. gr.]^1) Hyggist verðbréfasjóður markaðssetja hlutdeildarskírteini sín eða
     stofna útibú í ríki innan Evrópska efnahagssvæðisins skal það tilkynnt
 [Fjármálaeftirlitinu]^2) og eftirlitsaðila í því landi þar sem markaðssetning
                       eða stofnun útibús er fyrirhuguð.
 Leyfi til starfsemi, er lög þessi taka til, sem veitt hefur verið af lögbærum
  yfirvöldum í öðru ríki innan Evrópska efnahagssvæðisins, gildir einnig hér á
landi. Um starfsemi slíkra leyfishafa fer samkvæmt nánari reglum^3) sem ráðherra
                                     setur.
Um gildi leyfa til starfsemi, sem lög þessi taka til, sem veitt eru af lögbærum
  yfirvöldum ríkja utan Evrópska efnahagssvæðisins, svo og um starfsemi slíkra
          leyfishafa hér á landi, fer eftir reglum sem ráðherra setur.
       ^1)[50]L. 17/1999, 4. gr. ^2)[51]L. 84/1998, 4. gr. ^3)Rg. 369/1993.
[[39. gr.]^1) Rekstrarfélag skal gefa út útboðslýsingu fyrir hvern verðbréfasjóð
sem það annast rekstur á samkvæmt lögum þessum. Í útboðslýsingu skulu koma fram
     nauðsynlegar upplýsingar til að viðskiptavinum sé kleift að meta kosti
              fjárfestinga í hlutdeildarskírteinum verðbréfasjóðs.
 Nánar skal kveðið á um útboðslýsingar verðbréfasjóða skv. 1. mgr. í reglum^2)
                     sem [Fjármálaeftirlitið]^3) setur.]^4)
       ^1)[52]L. 17/1999, 4. gr. ^2)Rg. 616/1996. ^3)[53]L. 84/1998, 4. gr.
                           ^4)[54]L. 21/1996, 12. gr.
 [40. gr. Í auglýsingum og annarri kynningarstarfsemi verðbréfasjóða skal þess
gætt að fram komi réttar og nákvæmar upplýsingar um starfsemi verðbréfasjóðsins.
       Þess skal gætt að skýrt komi fram hvort sjóðurinn hafi heimild til
 markaðssetningar á Evrópska efnahagssvæðinu eða markaðssetningar skv. 27. gr.
Fjárfesti verðbréfasjóður í framvirkum samningum og valréttarsamningum skv. 27.
 gr. skal getið um það sérstaklega í auglýsingum og annarri kynningarstarfsemi.
Jafnframt skal koma fram viðvörun til fjárfesta um að fjárfesting í slíkum sjóði
                               sé áhættusöm.]^1)
                             ^1)[55]L. 17/1999, 5. gr.
    [41. gr.]^1) Stjórnendur og starfsmenn verðbréfasjóða, rekstrarfélaga og
    vörslufyrirtækja eru bundnir þagnarskyldu um öll viðskipti sem þeir hafa
milligöngu um og allt það er varðar hagi viðskiptamanna og þeir öðlast vitneskju
  um í starfi sínu og leynt skal fara samkvæmt lögum eða eðli máls nema dómari
úrskurði að skylt sé að veita upplýsingar fyrir dómi eða lögreglu eða skylda sé
 til að veita upplýsingar lögum samkvæmt. Þagnarskyldan helst þótt látið sé af
                                    starfi.
                             ^1)[56]L. 17/1999, 5. gr.
  [42. gr.]^1) Kostnaður við birtingar tilkynninga samkvæmt lögum þessum skal
                     greiddur af viðkomandi verðbréfasjóði.
                             ^1)[57]L. 17/1999, 5. gr.
  [43. gr. Verðbréfasjóður getur höfðað mál í eigin nafni fyrir hönd einstakra
         eigenda hlutdeildarskírteina til ógildingar á skírteinum.]^1)
                             ^1)[58]L. 17/1999, 6. gr.
[44. gr.]^1) Viðskiptaráðherra fer með framkvæmd laga þessara. Honum er heimilt
             að kveða nánar á um framkvæmd þeirra með reglugerð.^2)
                    ^1)[59]L. 17/1999, 6. gr. ^2)Rg. 369/1993.

                             XII. kafli. Viðurlög.
 [45. gr.]^1) Brot gegn lögum þessum varða sektum eða fangelsi allt að einu ári
 nema þyngri refsing liggi við broti samkvæmt almennum hegningarlögum. Sé brot
framið í þágu lögaðila er heimilt að beita stjórnendur lögaðilans framangreindum
     viðurlögum og einnig er heimilt að gera lögaðilanum sekt og sviptingu
                                starfsréttinda.
  Um tilraun og hlutdeild í brotum samkvæmt lögum þessum fer samkvæmt ákvæðum
                            almennra hegningarlaga.
                             ^1)[60]L. 17/1999, 6. gr.

                            XIII. kafli. Gildistaka.
               [46. gr.]^1) Lög þessi öðlast gildi 1. júlí 1993.
                             ^1)[61]L. 17/1999, 6. gr.
                            Ákvæði til bráðabirgða.

References

   Visible links
   1. http://www.althingi.is/dba-bin/lawformpr.pl?lnr=1993010
   2. file:///altext/stjt/1999.017.html
   3. file:///altext/stjt/1998.084.html
   4. file:///altext/stjt/1999.017.html
   5. file:///altext/stjt/1998.084.html
   6. file:///altext/stjt/1998.084.html
   7. file:///altext/stjt/1999.017.html
   8. file:///altext/stjt/1998.084.html
   9. file:///altext/stjt/1996.021.html
  10. file:///altext/stjt/1996.021.html
  11. file:///altext/stjt/1998.084.html
  12. file:///altext/stjt/1996.021.html
  13. file:///altext/stjt/2000.099.html
  14. file:///altext/stjt/1998.084.html
  15. file:///altext/stjt/1996.021.html
  16. file:///altext/stjt/1998.084.html
  17. file:///altext/stjt/1996.021.html
  18. file:///altext/stjt/1998.084.html
  19. file:///altext/stjt/1996.021.html
  20. file:///altext/stjt/1998.084.html
  21. file:///altext/stjt/1998.084.html
  22. file:///altext/stjt/1998.084.html
  23. file:///altext/stjt/1996.021.html
  24. file:///altext/stjt/1998.084.html
  25. file:///altext/stjt/1998.084.html
  26. file:///altext/stjt/1998.084.html
  27. file:///altext/stjt/1996.021.html
  28. file:///altext/stjt/1998.084.html
  29. file:///altext/stjt/1999.017.html
  30. file:///altext/stjt/1999.017.html
  31. file:///altext/stjt/1996.021.html
  32. file:///altext/stjt/1999.017.html
  33. file:///altext/stjt/1998.084.html
  34. file:///altext/stjt/1999.017.html
  35. file:///altext/stjt/1998.084.html
  36. file:///altext/stjt/1999.017.html
  37. file:///altext/stjt/1999.017.html
  38. file:///altext/stjt/1998.084.html
  39. file:///altext/stjt/1996.021.html
  40. file:///altext/stjt/1999.017.html
  41. file:///altext/stjt/1998.084.html
  42. file:///altext/stjt/1999.017.html
  43. file:///altext/stjt/1998.084.html
  44. file:///altext/stjt/1999.017.html
  45. file:///altext/stjt/1999.017.html
  46. file:///altext/stjt/1998.084.html
  47. file:///altext/stjt/1998.084.html
  48. file://1994017.html
  49. file:///altext/stjt/1999.017.html
  50. file:///altext/stjt/1999.017.html
  51. file:///altext/stjt/1998.084.html
  52. file:///altext/stjt/1999.017.html
  53. file:///altext/stjt/1998.084.html
  54. file:///altext/stjt/1996.021.html
  55. file:///altext/stjt/1999.017.html
  56. file:///altext/stjt/1999.017.html
  57. file:///altext/stjt/1999.017.html
  58. file:///altext/stjt/1999.017.html
  59. file:///altext/stjt/1999.017.html
  60. file:///altext/stjt/1999.017.html
  61. file:///altext/stjt/1999.017.html
