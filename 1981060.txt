
   --------------------------------------------------------------------------

                                                               Lög um raforkuver

                              1981 nr. 60 4. júní

   --------------------------------------------------------------------------

                                     1. gr.
                Landsvirkjun er heimilt að fengnu samþykki ríkisstjórnarinnar

   
           að stækka Hrauneyjafossvirkjun í allt að 280 MW afl,
   
           að stækka Sigölduvirkjun í allt að 200 MW afl,
   
           að gera ráðstafanir sem nauðsynlegar þykja til að tryggja rekstur
           orkuveranna á Þjórsársvæðinu og koma vinnslugetu þeirra í eðlilegt
           horf, m.a. með Kvíslaveitu, stækkun Þórisvatnsmiðlunar og stíflu
           við Sultartanga,
   
           að virkja á ármótum Þjórsár og Tungnaár við Sultartanga
           (Sultartangavirkjun) með allt að 130 MW afli,
   [
           að stækka Búrfellsvirkjun í allt að 310 MW afl,
   
           að stækka Kröfluvirkjun í allt að 60 MW afl].^1)

        Ríkisstjórninni er heimilt að semja við Landsvirkjun m.a. um að reisa
       og reka eftirtaldar vatnsaflsvirkjanir. Uns þeir samningar hafa tekist
          skulu Rafmagnsveitur ríkisins hafa með höndum rannsóknir, hönnun og
   undirbúningsframkvæmdir í nánu samráði við Landsvirkjun.

   Virkjun Blöndu í Blöndudal (Blönduvirkjun) með allt að 180 MW afli,

   
           virkjun Jökulsár í Fljótsdal (Fljótsdalsvirkjun) með allt að 330
           MW afli,
   
           virkjun Héraðsvatna við Villinganes (Villinganesvirkjun) með allt
           að 40 MW afli.

        [Iðnaðarráðherra er heimilt að veita Hitaveitu Reykjavíkur leyfi til
   að reisa og reka jarðvarmavirkjun til raforkuframleiðslu á Nesjavöllum með
   allt að 76 MW afli, í tveimur áföngum (38 MW hvor áfangi), enda liggi
   fyrir samningur um rekstur hvors áfanga virkjunarinnar um sig sem hluta af
   raforkukerfi landsins.]^2)
        Einnig getur ríkisstjórnin heimilað Landsvirkjun, Rafmagnsveitum
   ríkisins, Hitaveitu Suðurnesja og/eða öðrum aðilum, er standa að virkjun
   jarðvarma, að reisa og reka jarðvarmavirkjanir til raforkuframleiðslu á
   háhitasvæðum eða stækka slík orkuver, sem fyrir eru, um samtals 50 MW,
   enda fullnægi aðili skilyrðum sem ríkisstjórnin kann að setja fyrir slíkum
   heimildum í því skyni að tryggja hagkvæman heildarrekstur
   raforkukerfisins.
        Virkjunaraðila er heimilt að gera nauðsynlegar ráðstafanir á vatna-
   og háhitasvæðum þeirra virkjana, sem lög þessi taka til, í því skyni að
   tryggja rekstur orkuveranna gegn truflunum og til að ná fram áætlaðri
   vinnslugetu.
        Virkjunaraðila er einnig heimilt að reisa og reka orkuveitur til að
   tengja framangreind orkuver við núverandi landskerfi og Rafmagnsveitum
   ríkisins og/eða Landsvirkjun er heimilt að styrkja landskerfið að því
   marki, sem nauðsynlegt er talið til að flytja orkuna til afhendingarstaða
   út frá landskerfinu.
        Ríkisstjórnin getur enn fremur heimilað Rafmagnsveitum ríkisins,
   Landsvirkjun og Orkubúi Vestfjarða að reisa varastöðvar með samtals allt
   að 50 MW afli á næstu 10 árum í því skyni að tryggja viðunandi öryggi
   notenda gagnvart bilunum.

   ^1)[2]L. 74/1990, 1. gr.^2)[3]L. 74/1990, 2. gr.

                                     2. gr.
        [Röð framkvæmda við virkjanir og aðrar stórframkvæmdir í raforkumálum
   skal ráðast af væntanlegri nýtingu orkunnar og skal þess gætt að
   orkuöflunin verði með sem hagkvæmustum hætti fyrir þjóðarbúið. Við val á
   virkjunarkostum skal einnig leitast við að auka öryggi í vinnslu og
   flutningi á raforku um landið. Áður en iðnaðarráðherra ákveður röð
   framkvæmda skulu liggja fyrir greinargerðir frá Landsvirkjun, Orkustofnun
   og öðrum aðilum sem hann kveður til.]^1)

   ^1)[4]L. 74/1990, 3. gr.

                                     3. gr.
        Heimilt er að fella niður aðflutnings- og sölugjöld af efni, vélum og
   tækjum til virkjana og orkuveitna skv. 1. gr.

                                     4. gr.
        [Virkjunar- og rekstraraðili skv. 1. gr. er undanþeginn tekjuskatti,
   stimpilgjöldum, útsvari, aðstöðugjaldi og öðrum gjöldum til ríkis og
   sveitarfélaga að því er varðar framkvæmdir skv. 1. gr. Þó skal greiða
   sveitarfélögum þau gjöld sem rekstraraðila er gert að greiða vegna
   húseigna samkvæmt öðrum lagafyrirmælum.]^1)

   ^1)[5]L. 108/1988, 20. gr.

                                     5. gr.
        Ráðherra getur tekið eignarnámi eða heimilað virkjunaraðila að taka
   eignarnámi vatnsréttindi, lönd, mannvirki og önnur réttindi, sem
   nauðsynleg eru til framkvæmda, samkvæmt lögum þessum. Um framkvæmd
   eignarnáms fari eftir [6]lögum nr. 11/1973 um framkvæmd eignarnáms. Um mat
   eignarnámsbóta skal fara eftir ákvæðum [7]140. gr. vatnalaga nr. 15/1923.

                            [Ákvæði til bráðabirgða.
                                       I.
        Takist samningar um að reisa nýtt álver á grundvelli yfirlýsingar,
   dags. 13. mars 1990, milli ríkisstjórnarinnar og ATLANTAL-aðilanna um
   ásetning að ljúka samningum um nýtt álver með um 200 þús. tonna
   framleiðslugetu á ári skal mæta orkuþörf þess með því að ráðast auk
   Blönduvirkjunar í eftirtaldar framkvæmdir, sbr. 1. og 2. gr. þessara laga
   og [8]6. gr. laga nr. 42/1983, um Landsvirkjun:

   1.
           Fljótsdalsvirkjun.
   2.
           Stækkun Búrfellsvirkjunar, 5. áfanga Kvíslaveitu og stækkun
           miðlunar í Þórisvatni.
   3.
           Stækkun Kröfluvirkjunar og 1. áfanga Nesjavallavirkjunar takist
           samningar við Hitaveitu Reykjavíkur um samrekstur virkjunarinnar
           við raforkukerfi landsins.

                                      II.
        Landsvirkjun er heimilt að fengnu samþykki ríkisstjórnarinnar að
   verja allt að 300 milljónum króna á árinu 1990 til undirbúnings
   Fljótsdalsvirkjunar, stækkunar Búrfellsvirkjunar, 5. áfanga Kvíslaveitu og
   stofnlína eins og nauðsynlegt er til þess að unnt verði að sjá nýju álveri
   fyrir nægri raforku árið 1994 og taka að láni þá fjárhæð eða jafnvirði
   hennar í erlendri mynt.]^1)

   ^1)[9]L. 74/1990, brbákv.

References

   Visible links
   1. http://www.althingi.is/dba-bin/lawformpr.pl?lnr=1981060
   2. file:///altext/stjt/1990.074.html
   3. file:///altext/stjt/1990.074.html
   4. file:///altext/stjt/1990.074.html
   5. file:///altext/stjt/1988.108.html
   6. file://1973011.html
   7. file://1923015.html#g140
   8. file://1983042.html#g6
   9. file:///altext/stjt/1990.074.html
