
   --------------------------------------------------------------------------

                           Lög um almenningsbókasöfn

                              1997 nr. 36 16. maí

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 1. ágúst 1997. Breytt með [1]l. 33/1997 (tóku gildi 1. jan. 1998), l.
 69/2011 (tóku gildi 25. júní 2011) og l. 126/2011 (tóku gildi 30. sept. 2011).

1. gr. Almenningsbókasöfn eru upplýsinga- og menningarstofnanir. Hlutverk þeirra
  er að veita fólki, bæði börnum og fullorðnum, greiðan aðgang að fjölbreyttum
  bókakosti og öðrum miðlunargögnum, þar á meðal tölvubúnaði og upplýsingum á
    tölvutæku formi. Þau skulu efla frjálsan og óheftan aðgang almennings að
    upplýsingum og þekkingarmiðlum. Söfnin skulu hvert á sínu þjónustusvæði
 kappkosta að vera menningarstarfi og atvinnulífi til styrktar og hafa tiltækar
 upplýsingar fyrir almenning um opinberar stofnanir og þjónustu. Markmið þeirra
  skal vera að efla íslenska tungu, stuðla að símenntun og örva lestraráhuga.
  Allir landsmenn skulu eiga kost á að njóta þjónustu almenningsbókasafna. Er
öllum sveitarfélögum skylt að standa að slíkri þjónustu í samræmi við þessi lög.
 Almenningsbókasöfn skulu hvert og eitt haga starfi sínu þannig að komið verði
   við sem öflugastri samvinnu bókasafna í landinu um þjónustu við notendur.
                    2. gr. Til almenningsbókasafna teljast:
                a. bókasöfn fyrir almenning sem sveitarfélög reka,
    b. bókasöfn í sjúkrahúsum, dvalarheimilum aldraðra og fangahúsum, rekin af
                            hlutaðeigandi stofnunum.
3. gr. Sveitarfélögum er heimilt að sameinast um rekstur almenningsbókasafns með
    myndun byggðasamlags eða öðrum hætti sem samræmist sveitarstjórnarlögum.
4. gr. Heimilt er að sameina almenningsbókasafn og bókasafn grunnskóla, enda sé
     gerður um það skriflegur samstarfssamningur milli bókasafnsstjórnar og
skólanefndar með samþykki hlutaðeigandi sveitarstjórnar eða sveitarstjórna. Við
  slíka sameiningu skal gera ráð fyrir greiðum aðgangi almennings að þjónustu
                            safnsins utan skólatíma.
 Heimilt skal og að stofna til samningsbundins rekstrar- eða þjónustusamstarfs
     milli almenningsbókasafns og bókasafns við skóla á framhaldsskóla- eða
    háskólastigi þar sem slík tilhögun telst henta vegna sérstakra aðstæðna.
 5. gr. Landið skiptist í bókasafnsumdæmi. [Ráðherra]^1) ákveður skiptinguna í
    reglugerð að fengnum tillögum Sambands íslenskra sveitarfélaga. Í hverju
   bókasafnsumdæmi er eitt umdæmissafn sem rækir þjónustu við umdæmið. Öllum
          bókasöfnum í hverju umdæmi ber að efla samvinnu sín í milli.
                             ^1)L. 126/2011, 235. gr.
     6. gr. Sveitarfélög í hverju bókasafnsumdæmi ákveða í sameiningu hvaða
almenningsbókasafn í umdæminu skuli gegna hlutverki umdæmissafns. [Ráðherra]^1)
  ákveður í reglugerð hvaða skilyrðum, m.a. um sérmenntað starfslið, safnkost,
 aðföng, tæknibúnað og afgreiðslutíma, bókasafn þurfi að fullnægja til að gegna
                            hlutverki umdæmissafns.
 Umdæmissafn skal veita öðrum söfnum í umdæminu faglega ráðgjöf, efla samvinnu
                  safna og vera upplýsingamiðstöð umdæmisins.
 Umdæmissafn skal eftir föngum lána eða útvega öðrum söfnum og íbúum í umdæminu
                       þann safnkost sem þau vanhagar um.
    Umdæmissafni er heimilt að inna af hendi bókasafnsþjónustu við félög og
  stofnanir, t.d. skóla og sjúkrahús, og er heimilt að taka greiðslu fyrir þá
                                   þjónustu.
 Í hverju umdæmissafni skal kappkosta að koma upp upplýsingaþjónustu eða deild
                      sem tengist atvinnulífi í umdæminu.
                             ^1)L. 126/2011, 235. gr.
  7. gr. Fyrir hverju almenningsbókasafni á vegum sveitarfélaga skal vera 35
    manna stjórn, kjörin af hlutaðeigandi sveitarstjórn eða sveitarstjórnum.
         Kjörtímabil bókasafnsstjórnar er hið sama og sveitarstjórnar.
 Sveitarstjórn setur bókasafnsstjórn erindisbréf. Standi sveitarfélög saman að
rekstri bókasafns skal í samstarfssamningi kveða á um aðild hvers og eins þeirra
að bókasafnsstjórn og um verkefni hennar. Sama gildir að því er varðar stjórnir
                                 umdæmissafna.
   8. gr. Sveitarfélög ráða starfslið almenningsbókasafna sem á vegum þeirra
  starfa, sjá söfnunum fyrir viðunandi húsnæði og búa það nauðsynlegum búnaði.
  Við mannaráðningar skal tryggja eftir föngum að almenningsbókasöfn hafi á að
  skipa starfsfólki með sérmenntun sem hæfir verksviði safnanna. Forstöðumaður
 almenningsbókasafns skal, ef þess er kostur, hafa lokið prófi í bókasafns- og
                      upplýsingafræði eða jafngildu námi.
Við hönnun bókasafnsbygginga, svo og við kaup eða leigu húsnæðis fyrir bókasafn,
                 skal þess gætt að safnið sé öllum aðgengilegt.
 9. gr. Framlög til almenningsbókasafna skulu ákveðin í árlegri fjárhagsáætlun
                            sérhvers sveitarfélags.
     Standi sveitarfélög sameiginlega að rekstri almenningsbókasafns skal í
 samstarfssamningi kveðið á um skiptingu kostnaðar og þá m.a. tekið tillit til
staðsetningar safnsins. Í samkomulagi um umdæmissafn, sbr. 6. gr., skal kveðið á
 um framlög sveitarfélaga í bókasafnsumdæminu til safnsins vegna hlutverks þess
                               sem umdæmissafns.
10. gr. Í öllum sjúkrahúsum landsins, dvalarheimilum aldraðra og fangahúsum skal
 vera bókasafn sem hlutaðeigandi stofnun kostar og rekur. Heimilt er þó stofnun
   að semja við almenningsbókasafn í byggðarlaginu um bókasafnsþjónustu gegn
                         greiðslu hæfilegrar þóknunar.
 Stjórn stofnunar skipar vistmannabókasafni stjórn og setur henni erindisbréf.
     11. gr. Landsbókasafn Íslands  Háskólabókasafn stuðlar að samræmingu
  starfshátta í íslenskum bókasöfnum, veitir þeim faglega ráðgjöf og á við þau
  samstarf, svo sem nánar er kveðið á um í lögum um stofnunina og reglugerð á
                               grundvelli þeirra.
 12. gr. [Ráðherra]^1) fer með yfirstjórn málefna almenningsbókasafna og hefur
 eftirlit með því að ákvæðum laga þessara og reglugerða sem settar eru samkvæmt
                               þeim sé framfylgt.
  Almenningsbókasöfn skulu árlega láta í té skýrslu til [ráðuneytisins]^1) um
fjármál og starfsemi hvers safns. Heimilt er ráðuneytinu að fela öðrum aðilum að
  hafa umsjón með öflun þessara upplýsinga og úrvinnslu þeirra samkvæmt nánari
                              ákvæðum í reglugerð.
                             ^1)L. 126/2011, 235. gr.
 13. gr. [Ráðherra]^1) skipar ráðgjafarnefnd um málefni almenningsbókasafna til
þriggja ára í senn. Í nefndinni skulu eiga sæti þrír fulltrúar, einn tilnefndur
     af Sambandi íslenskra sveitarfélaga, annar af Landsbókasafni Íslands 
  Háskólabókasafni og hinn þriðji af Bókavarðafélagi Íslands. Ráðherra skipar
                  formann og varaformann úr hópi nefndarmanna.
Ráðgjafarnefndin veitir umsögn um erindi sem [ráðuneytið],^1) Samband íslenskra
  sveitarfélaga, einstakar sveitarstjórnir, bókasafnsstjórnir eða forstöðumenn
  almenningsbókasafna vísa til hennar. Nefndin getur einnig að eigin frumkvæði
                beint ábendingum og tillögum til þessara aðila.
                             ^1)L. 126/2011, 235. gr.
14. gr. [Almenningsbókasöfnum er heimilt að innheimta gjald fyrir þjónustu sína,
   svo sem fyrir útgáfu útlánsskírteina, millisafnalán, afritun, fjölföldun,
ljósmyndun, sérfræðilega heimildaþjónustu, heimildaleit í gagnagrunnum og útlán
                             á sérstökum safnkosti.
Hvert safn setur gjaldskrá skv. 1. mgr. að fengnu samþykki bókasafnsstjórnar og
 skal hún birt notendum á aðgengilegan hátt. Umrædd gjöld skulu ekki vera hærri
   en raunkostnaður viðkomandi safns vegna þjónustunnar og er ætlað að standa
                straum af eftirfarandi kostnaðarþáttum við hana:
                   a. launum starfsfólks sem sinnir þjónustunni,
                  b. sérstökum efniskostnaði vegna þjónustunnar.
  Almenningsbókasöfnum er heimilt að innheimta dagsektir fyrir afnot safnefnis
fram yfir skilafrest og bætur fyrir safnefni sem glatast eða skemmist í meðförum
 notenda samkvæmt þeim reglum sem fram koma í reglugerð sem ráðherra setur skv.
              15. gr. og gjaldskrá sem ráðherra setur skv. 4. mgr.
  Ráðherra skal gefa út gjaldskrá um dagsektir og bætur skv. 3. mgr. að höfðu
      samráði við Samband íslenskra sveitarfélaga og Samtök forstöðumanna
   almenningsbókasafna. Samanlagðar dagsektir fyrir afnot safnefnis fram yfir
skilafrest, sem ákveðnar eru með reglugerð, mega aldrei vera hærri en 4.000 kr.
 fyrir hvern lánþega. Bætur fyrir safnefni sem glatast eða skemmist í meðförum
       notenda skulu að hámarki nema innkaupsverði viðkomandi efnis.]^1)
                               ^1)L. 69/2011, 1. gr.
  15. gr. [Ráðherra]^1) setur með reglugerð nánari ákvæði um framkvæmd þessara
laga. Reglugerðin skal undirbúin í samstarfi við Samband íslenskra sveitarfélaga
                   og samráð haft við Bókavarðafélag Íslands.
 [Ráðherra er heimilt að setja reglugerð um innheimtu dagsekta fyrir afnot fram
   yfir skilafrest og bóta fyrir safnefni almenningsbókasafna sem glatast eða
                        skemmist í meðförum notenda.]^2)
                  ^1)L. 126/2011, 235. gr. ^2)L. 69/2011, 2. gr.
               16. gr. Lög þessi öðlast gildi 1. ágúst 1997. ...
Ákvæði til bráðabirgða. Árin 19972001 leggur ríkissjóður fram fé, eigi minna en
 4 millj. kr. hvert ár, til að stuðla að því að almenningsbókasöfn verði fær um
 að bjóða þjónustu sem styðst við nútímaupplýsingatækni og til að greiða fyrir
tengingu bókasafna landsins í stafrænt upplýsinganet. Fénu má verja til að veita
  bókasöfnum styrki til kaupa á tölvubúnaði í þessu skyni, svo og til þess að
halda námskeið fyrir bókaverði og gefa út fræðsluefni fyrir almenning um hvernig
færa megi sér í nyt nýja upplýsingatækni. Einnig er heimilt að veita af þessu fé
styrki til annarra þróunarverkefna í þágu almenningsbókasafna, einkum rannsókna
og fræðslu. Menntamálaráðherra setur reglur^1) um notkun fjárins, þar á meðal um
   styrkskilmála, og tekur ákvörðun um úthlutun framlaga að fengnum tillögum
         ráðgjafarnefndar um málefni almenningsbókasafna, sbr. 13. gr.
                                 ^1)Rg. 765/1997.

References

   Visible links
   1. file://1997033.html
