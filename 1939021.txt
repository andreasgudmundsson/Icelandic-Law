
   --------------------------------------------------------------------------

                                                                Lög um ostrurækt

                              1939 nr. 21 12. júní

   --------------------------------------------------------------------------

                                     1. gr.
                   Atvinnumálaráðherra skal heimilt að ákveða í reglugerð, að
             tiltekin svæði í fjörðum inni skuli um tiltekinn tíma friðuð til
       ostruræktar fyrir hvers konar veiðum, öðrum en ostruveiðum. Enn fremur
            skal þar ákveðið, hvernig og á hvaða árstíma heimilt sé að stunda
                                                                 ostruveiðar.
             Slík friðun skal þó því skilyrði bundin, að hún komi ekki í bága
      við veiðiskap, sem fyrir er á svæðinu, hvort heldur er um að ræða veiði
     nytjafiska eða skelfiskatekju, nema samkomulag náist við þá, er þar eiga
               hagsmuna að gæta, og enn fremur, að forstjóri fiskveiðideildar
      rannsóknarstofnunar atvinnuveganna telji ostrurækt nytjavænlega hér við
                                                                        land.

                                     2. gr.
                  Enginn má stunda ostrurækt á friðlýstu svæði nema með leyfi
                                                         atvinnumálaráðherra.
                        Leyfi þessi má veita innlendum og erlendum félögum og
         einstaklingum, og skulu þau bundin við ákveðin svæði og til ákveðins
      árafjölda. Enn fremur getur atvinnumálaráðherra sett þau skilyrði fyrir
        leyfum þessum, sem hann telur nauðsynleg til verndar hagsmunum ríkis,
                                              almennings eða einstakra manna.

                                     3. gr.
                  Sérhver, sem á land eða hefur land til afnota, er liggur að
       friðlýstu svæði, er skyldur til að þola þær eignarkvaðir, óhagræði eða
      takmörkun á afnotarétti, sem ostruræktin hefur í för með sér, allt gegn
   því, að fullar bætur komi fyrir af hálfu leyfishafa. Náist ekki samkomulag
   um bæturnar, skulu þær ákveðnar með mati tveggja dómkvaddra manna. Kostnað
     við matið greiðir leyfishafi. Nú vill annarhvor málsaðili ekki una mati,
   og getur hann heimtað yfirmat, en gera skal hann það innan 30 daga frá því
       að matsgerð er lokið. Yfirmatið skal framkvæmt af 4 dómkvöddum mönnum.
               Kostnaðinn við yfirmatið greiðir sá, er þess hefur krafist, ef
    matsupphæðinni verður ekki breytt meira en sem nemur 10% af hinni ákveðnu
                 endurgjaldsupphæð, ella greiðist kostnaðurinn af leyfishafa.

                                     4. gr.
                   Heimilt er að undanþiggja tilrauna-ostrur (móðurdýr) öllum
                                                         innflutningsgjöldum.

                                     5. gr.
           [Brot gegn lögum þessum eða reglugerðum settum samkvæmt þeim varða
          sektum og fer um mál út af þeim samkvæmt lögum um meðferð opinberra
                                                                    mála.]^1)

   ^1)[2]L. 116/1990, 22. gr.

References

   Visible links
   1. http://www.althingi.is/dba-bin/lawformpr.pl?lnr=1939021
   2. file:///altext/stjt/1990.116.html
