
   --------------------------------------------------------------------------

                        Lög um starfsréttindi tannsmiða

                              2000 nr. 109 25. maí

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 6. júní 2000. Breytt með [1]l. 88/2008 (tóku gildi 1. jan. 2009 nema
  brbákv. VII sem tók gildi 21. júní 2008) og l. 162/2010 (tóku gildi 1. jan.
                                     2011).

1. gr. Tannsmiðir með meistararéttindi geta á eigin ábyrgð smíðað tanngóma og þá
    m.a. unnið að töku móta og mátun, enda séu ekki sjúklegar breytingar eða
meðfæddir gallar í munni eða kjálka viðskiptavinar samkvæmt læknisvottorði, svo
og gert við tanngóma og tannparta. Að smíði tannparta á eigin ábyrgð skulu þeir
                        starfa í samvinnu við tannlækni.
    Ákvæði 1. mgr. hagga ekki rétti tannsmiða til annarra starfa í löggiltri
  iðngrein sinni. Þau hagga heldur ekki rétti tannlækna eða þeirra sem starfa
 undir handleiðslu og á ábyrgð tannlækna til að vinna við töku móta og mátun né
              áunnum réttindum þeirra samkvæmt ákvæðum eldri laga.
  2. gr. Brot, sem framin eru af ásetningi eða stórfelldu gáleysi gegn ákvæðum
 laga þessara, varða sektum nema þyngri refsing liggi við samkvæmt öðrum lögum.
                                      ^1)
                            ^1)[2]L. 88/2008, 233. gr.
 3. gr. Iðnaðarráðherra skal með reglugerð^1) setja nánari ákvæði um framkvæmd
laga þessara. Þar skal hann kveða á um það með hvaða skilyrðum tannsmiðir skuli
sækja námskeið til að geta öðlast starfsréttindi samkvæmt lögum þessum. Ráðherra
 skal, að höfðu samráði við [velferðarráðherra],^2) setja reglur^3) um að hluti
 af starfi tannsmiða skv. 1. mgr. 1. gr. skuli unninn í samstarfi við tannlækni
og reglur um skilyrði starfsleyfis, og skal landlæknir hafa eftirlit með þessum
                                    þáttum.
            ^1)Rg. 904/2000. ^2)L. 162/2010, 70. gr. ^3)Rgl. 937/2000.
                      4. gr. Lög þessi öðlast þegar gildi.
                                     5. gr.

References

   Visible links
   1. file://2008088.html
   2. file://2008088.html#g233
