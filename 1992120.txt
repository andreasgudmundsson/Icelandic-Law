                                    dálkum.

   --------------------------------------------------------------------------

                         Lög um Kjaradóm og kjaranefnd

                           1992 nr. 120 31. desember

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 11. janúar 1993. Breytt með [4]l. 88/1995 (tóku gildi 1. júlí 1995),
[5]l. 7/1996 (tóku gildi 1. okt. 1996), [6]l. 70/1996 (tóku gildi 1. júlí 1996),
  [7]l. 90/1996 (tóku gildi 1. júlí 1997), [8]l. 150/1996 (tóku gildi 30. des.
 1996), [9]l. 85/1997 (tóku gildi 6. júní 1997), [10]l. 71/2003 (tóku gildi 10.
            apríl 2003) og [11]l. 2/2006 (tóku gildi 24. jan. 2006).

                             I. kafli. Um Kjaradóm.
   1. gr. Kjaradómur skal skipaður fimm dómendum og jafnmörgum varadómendum.
Hæstiréttur skipar tvo dómendur. Skal annar þeirra vera lögfræðingur og formaður
dómsins. Tveir dómendur skulu kosnir af Alþingi og fjármálaráðherra skipar einn
 dómanda. Sömu aðilar skipa varadómendur. Dómendur skulu skipaðir til fjögurra
                                  ára í senn.
                   Kjaradómur setur sér sjálfur starfsreglur.
2. gr. Kjaradómur ákveður laun forseta Íslands skv. [12]1. gr. laga nr. 10/1990,
    um laun forseta Íslands, [þingfararkaup samkvæmt lögum um þingfararkaup
 alþingismanna og þingfararkostnað],^1) launakjör ráðherra, hæstaréttardómara,
     héraðsdómara, biskups Íslands, ríkisendurskoðanda, ríkissáttasemjara,
                ríkissaksóknara [ ^2) og umboðsmanns barna].^3)
   ^1)[13]L. 88/1995, 17. gr. ^2)[14]L. 85/1997, 18. gr. ^3)[15]L. 70/1996, 56.
                                      gr.
 3. gr. Kjaradómur aflar sér af sjálfsdáðum nauðsynlegra gagna og upplýsinga og
er honum rétt að krefjast skýrslna, munnlegra og skriflegra, af einstökum mönnum
                               og embættismönnum.
  4. gr. Kjaradómur getur kvatt sérfróða menn til starfa í þágu dómsins og til
                          ráðuneytis um úrlausn mála.
 5. gr. Við úrlausn mála skal Kjaradómur gæta innbyrðis samræmis í starfskjörum
    þeim sem hann ákveður og að þau séu á hverjum tíma í samræmi við laun í
  þjóðfélaginu hjá þeim sem sambærilegir geta talist með tilliti til starfa og
    ábyrgðar. Enn fremur skal Kjaradómur taka tillit til þróunar kjaramála á
                                 vinnumarkaði.
6. gr. Kjaradómur skal ákvarða föst laun fyrir venjulega dagvinnu og önnur laun
              sem starfinu fylgja og kveða á um önnur starfskjör.
 Kjaradómur skal við úrlausn mála taka tillit til venjubundins vinnuframlags og
     starfsskyldna umfram dagvinnu. Hann úrskurðar hvaða aukastörf tilheyri
                 aðalstarfi og hver beri að launa sérstaklega.
  Enn fremur skal Kjaradómur hafa hliðsjón af þeim hlunnindum og réttindum sem
   tengjast embætti og launum, svo sem lífeyrisréttindum og ráðningarkjörum.
     7. gr. Kjaradómur skal setja kjaranefnd, sbr. II. kafla laga þessara,
                     meginreglur um úrskurði nefndarinnar.

                           II. kafli. Um kjaranefnd.
     8. gr. Kjaranefnd skal skipuð þremur mönnum. Kjaradómur tilnefnir tvo
    nefndarmenn og fjármálaráðherra skipar einn og skal hann jafnframt vera
                formaður. Varamenn skulu valdir með sama hætti.
  [Kjaranefnd ákveður laun og starfskjör embættismanna, annarra en þeirra sem
  taldir eru upp í 2. gr., lögreglumanna, tollvarða og fangavarða, sbr. ákvæði
   laga um réttindi og skyldur starfsmanna ríkisins.]^1) [Enn fremur ákveður
nefndin laun og starfskjör prófessora, enda verði talið að þeir gegni því starfi
                               að aðalstarfi.]^2)
               ^1)[16]L. 70/1996, 56. gr. ^2)[17]L. 71/2003, 1. gr.
[9. gr.]^1) Kjaranefnd aflar sér af sjálfsdáðum nauðsynlegra gagna og upplýsinga
  og er henni rétt að krefjast skýrslna, munnlegra og skriflegra, af einstökum
mönnum og embættismönnum. Skulu embættismenn m.a. veita upplýsingar um aukastörf
                    og hlunnindi sem störfum þeirra fylgja.
Talsmönnum þeirra sem undir úrskurðarvald kjaranefndar falla, svo og ráðuneytum
  vegna embættismanna og stofnana sem undir þau heyra, skal gefinn kostur á að
  leggja fram skriflegar eða munnlegar greinargerðir vegna þeirra mála sem til
 úrlausnar eru. Nefndin getur og heimilað einstökum embættismönnum að reifa mál
                             sitt fyrir nefndinni.
                            ^1)[18]L. 70/1996, 56. gr.
 [10. gr.]^1) Við ákvörðun launakjara skal kjaranefnd gæta innbyrðis samræmis í
 starfskjörum hjá þeim sem hún fjallar um, að þau séu á hverjum tíma í samræmi
 við laun í þjóðfélaginu hjá þeim sem sambærilegir geta talist með tilliti til
starfa og ábyrgðar og að samræmi sé milli þeirra og þeirra launa hjá ríkinu sem
              greidd eru á grundvelli kjarasamninga eða Kjaradóms.
                            ^1)[19]L. 70/1996, 56. gr.
  [11. gr.]^1) [Kjaranefnd skal ákvarða föst laun fyrir dagvinnu og kveða á um
önnur starfskjör. Hún úrskurðar hvaða aukastörf tilheyra aðalstarfi og hver beri
   að launa sérstaklega. Við ákvarðanir sínar getur nefndin tekið tillit til
 sérstakrar hæfni er nýtist í starfi og sérstaks álags sem starfinu fylgir.]^1)
Kjaranefndin skal og taka tillit til kvaða sem störfunum kunna að fylgja, svo og
       hlunninda og réttinda sem þeim fylgja, svo sem lífeyrisréttinda og
                                ráðningarkjara.
                            ^1)[20]L. 70/1996, 56. gr.

                           III. kafli. Almenn ákvæði.
 [12. gr.]^1) Kjaradómur og kjaranefnd skulu taka mál til meðferðar þegar þeim
     þykir þurfa og ætíð ef orðið hafa verulegar breytingar á þeim launum í
 þjóðfélaginu sem höfð skulu til viðmiðunar samkvæmt lögum þessum eða á störfum
                   þeirra sem úrskurðarvald þeirra tekur til.
Eigi sjaldnar en árlega skulu Kjaradómur og kjaranefnd meta það hvort tilefni sé
                 til breytinga á starfskjörum sem þeir ákveða.
                            ^1)[21]L. 70/1996, 56. gr.
 [13. gr.]^1) Kostnaður við Kjaradóm og kjaranefnd, þar á meðal laun dómenda og
   nefndarmanna eftir ákvörðun fjármálaráðherra, skal greiðast úr ríkissjóði.
                            ^1)[22]L. 70/1996, 56. gr.
                   [14. gr.]^1) Lög þessi öðlast þegar gildi.
                            ^1)[23]L. 70/1996, 56. gr.

                            Ákvæði til bráðabirgða.
                                       I.
 Ákvæði laga þessara breyta ekki efni skriflegra kjarasamninga sem gerðir hafa
 verið við einstaklinga sem undir lögin falla fyrir gildistöku þeirra nema þeim
                      sé sagt upp með löglegum fyrirvara.
 Leiði úrskurður samkvæmt lögum þessum vegna ákvæða 1. mgr. 6. gr. eða 1. mgr.
 12. gr. til þess að þegar áunninn eftirlaunaréttur einstaklings í starfi, eða
þess sem tekur eftirlaun sem miðast við slíkt starf, breytist til lækkunar skal
 viðkomandi halda þeim rétti sem hann hefur þegar áunnið sér. Lífeyrir, eins og
 hann er samkvæmt þeim rétti, skal taka breytingum í hlutfalli við breytingar á
 meðaldagvinnulaunum sem ákveðin eru samkvæmt lögum þessum frá fyrsta úrskurði
                                 samkvæmt þeim.
                                   [II. ]^1)
                            ^1)[24]L. 70/1996, 56. gr.
 [III. Úrskurður kjaranefndar um laun og önnur starfskjör heilsugæslulækna frá
      15. október 2002 skal gilda þar til núgildandi kjarasamningur milli
  fjármálaráðherra f.h. ríkissjóðs og Læknafélags Íslands, dags. 2. maí 2002,
 fellur úr gildi. Laun heilsugæslulækna samkvæmt kafla IX skulu þó hækka um 3%
 frá og með 1. janúar 2004 og aftur um 3% 1. janúar 2005 nema önnur niðurstaða
 verði ákveðin á grundvelli greinar 16.2 í kjarasamningi milli fjármálaráðherra
f.h. ríkissjóðs og Læknafélags Íslands, dags. 2. maí 2002, þá skal sú niðurstaða
                                     gilda.
Hvað varðar þann hluta úrskurðarins sem fjallar um afkastahvetjandi launakerfi,
   einkum kafla IX, liði 4 og 5, skal fjármálaráðherra taka upp viðræður við
   Læknafélag Íslands um hvort breyta skuli fyrirkomulagi á þeim hluta. Þeim
viðræðum skal lokið fyrir 31. desember 2003. Aðilum er þó heimilt að framlengja
  viðræðurnar um allt að einn mánuð. Náist samkomulag um breytingar innan þess
          tíma kemur það í stað framangreinds hluta úrskurðarins.]^1)
                            ^1)[25]L. 71/2003, brbákv.
[IV. Úrskurður Kjaradóms frá 19. desember 2005 skal falla úr gildi frá og með 1.
  febrúar 2006. Frá sama tíma skulu mánaðarlaun og einingar samkvæmt úrskurði
                   Kjaradóms frá 9. júní 2005 hækka um 2,5%.
Þrátt fyrir ákvæði 5. og 10. gr. skulu úrskurðir Kjaradóms og kjaranefndar, frá
og með gildistöku laga þessara og til loka árs 2006, taka mið af samningsbundnum
   hækkunum kjarasamninga á hinum almenna vinnumarkaði. Telji Kjaradómur eða
    kjaranefnd að á þessu tímabili sé sérstök ástæða til breytinga á kjörum
    einstakra embættismanna eða hópa, vegna breytinga á umfangi starfa eða á
    verkefnum og verksviði þeirra, skal þess gætt að það valdi ekki röskun á
                               vinnumarkaði.]^1)
                             ^1)[26]L. 2/2006, 1. gr.

References

   Visible links
   1. http://www.althingi.is/dba-bin/lawformpr.pl?lnr=1992120
   2. http://www.althingi.is/dba-bin/ferill.pl?ltg=116&mnr=46
   3. http://www.althingi.is/altext/116/s/0047.html
   4. file://1995088.html
   5. file:///altext/stjt/1996.007.html
   6. file://1996070.html
   7. file://1996090.html
   8. file:///altext/stjt/1996.150.html
   9. file://1997085.html
  10. file:///altext/stjt/2003.071.html
  11. file:///altext/stjt/2006.002.html
  12. file://1990010.html#g1
  13. file://1995088.html#g17
  14. file://1997085.html#g18
  15. file://1996070.html#g56
  16. file://1996070.html#g56
  17. file:///altext/stjt/2003.071.html
  18. file://1996070.html#g56
  19. file://1996070.html#g56
  20. file://1996070.html#g56
  21. file://1996070.html#g56
  22. file://1996070.html#g56
  23. file://1996070.html#g56
  24. file://1996070.html#g56
  25. file:///altext/stjt/2003.071.html
  26. file:///altext/stjt/2006.002.html
