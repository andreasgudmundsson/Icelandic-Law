
   --------------------------------------------------------------------------

     Lög um greiðslu kostnaðar við opinbert eftirlit með fjármálastarfsemi

                            1999 nr. 99 27. desember

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 30. desember 1999. Breytt með l. 158/2000 (tóku gildi 1. jan. 2001),
[1]l. 34/2001 (tóku gildi 16. maí 2001), l. 144/2001 (tóku gildi 1. jan. 2002),
 [2]l. 37/2002 (tóku gildi 7. maí 2002), l. 157/2002 (tóku gildi 1. jan. 2003),
 l. 137/2003 (tóku gildi 1. jan. 2004), l. 134/2004 (tóku gildi 1. jan. 2005),
[3]l. 32/2005 (tóku gildi 25. maí 2005; EES-samningurinn: IX. viðauki tilskipun
 2002/92/EB), l. 130/2005 (tóku gildi 1. jan. 2006), l. 168/2006 (tóku gildi 1.
 jan. 2007), l. 154/2007 (tóku gildi 1. jan. 2008), l. 153/2008 (tóku gildi 1.
  jan. 2009), l. 98/2009 (tóku gildi 1. okt. 2009 nema 69. og 70. gr. sem tóku
 gildi 1. jan. 2010), l. 139/2009 (tóku gildi 1. jan. 2010), l. 150/2010 (tóku
gildi 1. jan. 2011), [4]l. 120/2011 (taka gildi 1. des. 2011; EES-samningurinn:
 IX. viðauki tilskipun 2007/64/EB) og l. 126/2011 (tóku gildi 30. sept. 2011).

                             1. gr. Almennt ákvæði.
 [Eftirlitsskyldir aðilar og aðrir gjaldskyldir aðilar skv. 5. gr. skulu standa
 straum af kostnaði við rekstur Fjármálaeftirlitsins í samræmi við ákvæði laga
                                  þessara.]^1)
         Eftirlitsgjald samkvæmt þessum lögum rennur beint til reksturs
          Fjármálaeftirlitsins og er innheimt af Fjármálaeftirlitinu.
                              ^1)L. 154/2007, 1. gr.
                     2. gr. Skýrsla um álagningu næsta árs.
 Fyrir [1. júlí]^1) ár hvert skal Fjármálaeftirlitið gefa [ráðherra]^2) skýrslu
 um áætlaðan rekstrarkostnað næsta árs. Í skýrslunni skal jafnframt lagt mat á
þróun starfseminnar undangengin þrjú ár með tilliti til þess tíma sem ætla má að
  farið hafi í eftirlit með hverjum flokki eftirlitsskyldra aðila skv. 5. gr.
 Skýrslu Fjármálaeftirlitsins skal fylgja álit samráðsnefndar eftirlitsskyldra
      aðila á áætluðu rekstrarumfangi næsta árs ásamt afgreiðslu stjórnar
  stofnunarinnar á því áliti. Til að samráðsnefndin geti gefið álit sitt skal
 Fjármálaeftirlitið eigi síðar en [1. júní]^1) ár hvert senda henni upplýsingar
        um áætlað rekstrarumfang ásamt skýringum á helstu rekstrarliðum.
      Ef niðurstaða skýrslunnar gefur tilefni til að breyta hundraðshluta
eftirlitsgjalds skal [ráðherra]^2) leggja frumvarp þar að lútandi fyrir Alþingi.
                  ^1)L. 130/2005, 1. gr. ^2)L. 126/2011, 290. gr.
               3. gr. Ráðstöfun rekstrarafgangs og rekstrartaps.
Sé áætlað að rekstrarafgangur verði af starfsemi Fjármálaeftirlitsins á því ári
  þegar áætlun fyrir næsta ár er unnin skal tekið tillit til hans við ákvörðun
     eftirlitsgjalds næsta árs. Sé áætlað að rekstrartap verði af starfsemi
 Fjármálaeftirlitsins á því ári þegar áætlun fyrir næsta ár er unnin skal taka
            tillit til þess við ákvörðun eftirlitsgjalds næsta árs.
[Þrátt fyrir ákvæði 1. mgr. er Fjármálaeftirlitinu heimilt að mynda varasjóð sem
 samsvarar rekstrarafgangi umfram áætlun. Eigið fé sem haldið hefur verið eftir
   skv. 1. málsl. skerðist ekki þótt síðar verði rekstrartap af starfseminni.
Hámark eigin fjár sem heimilt er að halda eftir samkvæmt þessari málsgrein er 5%
af áætluðu eftirlitsgjaldi næsta árs. Heimilt er að nýta viðkomandi sjóð til að
        fjármagna útgjöld umfram áætlanir vegna ófyrirséðra atvika.]^1)
                 ^1)L. 168/2006, 1. gr., sbr. einnig brbákv. s.l.
                            4. gr. [Álagningarstofn.
   [Álagningarstofnar eftirlitsgjalds eftirlitsskylds aðila skv. 1.9. og 11.
tölul. 1. mgr. 5. gr., þó ekki þeirra er greiða skulu fast gjald, eru efnahags-
eða rekstrarliðir samkvæmt ársreikningi eftirlitsskylds aðila fyrir næstliðið ár
          þegar skýrsla Fjármálaeftirlitsins skv. 2. gr. er samin.]^1)
  [Hafi tveir eða fleiri eftirlitsskyldir aðilar sameinast er álagningarstofn
  eftirlitsgjalds hins sameinaða aðila samanlagðir efnahags- eða rekstrarliðir
 þessara aðila samkvæmt ársreikningum þeirra fyrir næstliðið ár.]^1) Sama á við
um samruna eftirlitsskylds aðila við annað fyrirtæki eða einstaka rekstrarhluta
                                     þess.
 [Sé ársreikningur ekki fyrir hendi þar sem eftirlitsskyldur aðili er að hefja
hina eftirlitsskyldu starfsemi skal miða álagningu við lágmarksgjald skv. 5. gr.
  Sé ársreikningur fyrir hendi vegna fyrri starfsemi viðkomandi fyrirtækis er
 heimilt að nota efnahags- eða rekstrarliði samkvæmt honum sem álagningarstofn.
  Sama á við ef fyrir liggur stofnefnahagsreikningur hins nýja eftirlitsskylda
 aðila. [Liggi hvorki ársreikningur né stofnefnahagsreikningur fyrir er heimilt
  að leggja bráðabirgðaeftirlitsgjald á viðkomandi aðila á grundvelli áætlaðs
 efnahagsreiknings. Bráðabirgðagjaldið skal endurskoðað þegar ársreikningur eða
       stofnefnahagsreikningur liggur fyrir.]^2) Þegar um er að ræða nýtt
  vátryggingafélag sem tekið hefur að öllu leyti við vátryggingarstofni eldra
  félags skal álagningarstofn vera bókfærð iðgjöld samkvæmt ársreikningi eldra
                                 félagsins.]^1)
 Álagningarstofn eftirlitsgjalds á útgefendur fjármálagerninga, sem teknir hafa
       verið til viðskipta á skipulegum verðbréfamarkaði og markaðstorgi
  fjármálagerninga hér á landi, er markaðsvirði þeirra í árslok næstliðins árs
 þegar skýrsla Fjármálaeftirlitsins skv. 2. gr. er samin, sbr. nánar [4. og 5.
   mgr. 5. gr.]^3) Álagningarstofn vegna fjármálagerninga sem teknir eru til
skráningar á því ári sem skýrsla Fjármálaeftirlitsins skv. 2. gr. er samin skal
   vera markaðsvirði þeirra í lok þess sama árs. Með markaðsvirði er átt við
 nafnvirði fjármálagernings margfaldað með gengi samkvæmt upplýsingum skipulegs
              verðbréfamarkaðar og markaðstorgs fjármálagerninga.
    Álagning eftirlitsgjalds á eftirlitsskylda aðila skv. 1.3. mgr. er óháð
      álagningu eftirlitsgjalds á eftirlitsskylda aðila sem eru útgefendur
                         fjármálagerninga skv. 4. mgr.
  Hafi tveir eða fleiri útgefendur fjármálagerninga, sem teknir hafa verið til
 viðskipta á skipulegum verðbréfamarkaði og markaðstorgi fjármálagerninga hér á
    landi, sameinast er heimilt að miða álagningu við samanlagt markaðsvirði
                          fjármálagerninga þeirra.]^4)
    ^1)L. 139/2009, 1. gr. ^2)L. 150/2010, 1. gr. ^3)L. 153/2008, 1. gr. ^4)L.
                                154/2007, 2. gr.
        5. gr. [Gjaldskyldir aðilar, álagningarstofn og álagt gjald.]^1)
      [Eftirtaldir eftirlitsskyldir aðilar skulu greiða eftirlitsgjald af
        álagningarstofni í þeim hlutföllum og stærðum sem hér segir:^2)
     1. Viðskiptabankar, sparisjóðir, lánafyrirtæki og rafeyrisfyrirtæki skulu
    greiða eftirfarandi hlutföll af eignum samtals, þó eigi lægri fjárhæð en
                                 1.000.000 kr.:
                            a. Viðskiptabankar 0,0271%.
            b. Sparisjóðir, lánafyrirtæki og rafeyrisfyrirtæki 0,0244%.
   2. Vátryggingafélög skulu greiða 0,399% af bókfærðum iðgjöldum, þó eigi lægri
                            fjárhæð en 1.000.000 kr.
    3. Félög eða einstaklingar sem stunda vátryggingamiðlun skulu greiða 0,215%
af þeim iðgjöldum sem miðlað hefur verið á næstliðnu ári, þó eigi lægri fjárhæð
                                 en 450.000 kr.
   4. Verðbréfafyrirtæki skulu greiða 0,147% af eignum samtals, þó aldrei lægri
                            fjárhæð en 1.000.000 kr.
    5. Verðbréfamiðlanir skulu greiða 0,147% af eignum samtals, þó aldrei lægri
                             fjárhæð en 600.000 kr.
   6. Rekstrarfélög verðbréfasjóða og fjárfestingarsjóða og fjárfestingarsjóðir
     sem gefa út hlutabréf skulu greiða 0,0226% af eignum rekstrarfélags og
       viðkomandi sjóða samtals, þó aldrei lægri fjárhæð en 1.000.000 kr.
    7. Verðbréfamiðstöðvar skulu greiða 0,91% af rekstrartekjum, þó eigi lægri
                             fjárhæð en 600.000 kr.
    8. Kauphallir skulu greiða 0,69% af rekstrartekjum, þó aldrei lægri fjárhæð
                                 en 600.000 kr.
    9. Lífeyrissjóðir skulu samtals greiða 0,0111% af hreinni eign til greiðslu
 lífeyris. Greiða skal eftirlitsgjaldið sem 950.000 kr. fastagjald vegna þeirra
 lífeyrissjóða er höfðu hreina eign til greiðslu lífeyris undir einum milljarði
    króna, 1.530.000 kr. vegna þeirra lífeyrissjóða er höfðu hreina eign til
greiðslu lífeyris frá og með einum til tíu milljarða króna, 2.670.000 kr. vegna
 þeirra lífeyrissjóða er höfðu hreina eign til greiðslu lífeyris frá og með tíu
   milljörðum til tuttugu og fimm milljarða króna, 4.960.000 kr. vegna þeirra
 lífeyrissjóða er höfðu hreina eign til greiðslu lífeyris frá og með tuttugu og
 fimm milljörðum til eitt hundrað milljarða króna og 5.740.000 kr. vegna þeirra
lífeyrissjóða er höfðu hreina eign til greiðslu lífeyris þar yfir. Það sem þá er
 ógreitt af eftirlitsgjaldi skv. 1. málsl. greiðist í hlutfalli við hreina eign
                             til greiðslu lífeyris.
    10. Innlánsdeildir samvinnufélaga skulu greiða fastagjald sem nemur 450.000
                                      kr.
     11. Íbúðalánasjóður skal greiða 0,0039% af eignum samtals, þó eigi lægri
                            fjárhæð en 1.000.000 kr.
   12. Lánasjóður sveitarfélaga ohf. skal greiða 0,00837% af eignum samtals, þó
                       eigi lægri fjárhæð en 600.000 kr.
    13. Tryggingarsjóður innstæðueigenda og fjárfesta og öryggissjóðir samkvæmt
   lögum um innstæðutryggingar og tryggingakerfi fyrir fjárfesta skulu greiða
                        fastagjald sem nemur 500.000 kr.
   14. Aðilar með innheimtuleyfi samkvæmt [5]innheimtulögum, nr. 95/2008, skulu
                    greiða fastagjald sem nemur 600.000 kr.
     Einstaklingar og lögaðilar, aðrir en fjármálafyrirtæki, sem starfrækja
  gjaldeyrisskiptastöð eða peninga- og verðmætasendingarþjónustu, sbr. 1. mgr.
  [6]25. gr. a laga nr. 64/2006, um aðgerðir gegn peningaþvætti og fjármögnun
           hryðjuverka, skulu greiða fastagjald sem nemur 600.000 kr.
  Erlendir vörsluaðilar séreignarsparnaðar sem fengið hafa staðfestingu [þess
  ráðuneytis er fer með lífeyrismál]^3) á reglum um viðbótartryggingavernd og
    séreignarsparnað, sbr. [7]10. gr. laga nr. 129/1997, um skyldutryggingu
 lífeyrisréttinda og starfsemi lífeyrissjóða, skulu greiða fastagjald sem nemur
                                 1.500.000 kr.
 Útibú erlendra eftirlitsskyldra aðila sem fengið hafa starfsleyfi hér á landi
        skulu greiða eftirlitsgjald samkvæmt viðeigandi tölulið 1. mgr.
 Eignarhaldsfélög á fjármálasviði, eignarhaldsfélög á vátryggingasviði, blönduð
    eignarhaldsfélög, blönduð eignarhaldsfélög á vátryggingasviði og blönduð
eignarhaldsfélög í fjármálastarfsemi skulu greiða fastagjald sem nemur 1.500.000
                                      kr.
     Útgefendur hlutabréfa, sem tekin hafa verið til viðskipta á skipulegum
  verðbréfamarkaði og markaðstorgi fjármálagerninga hér á landi, skulu greiða
 fastagjald tengt fjárhæð markaðsvirðis útgefinna hlutabréfa sinna. Greiða skal
 300.000 kr. fastagjald vegna hlutabréfa að markaðsvirði undir fimm milljörðum
króna, 800.000 kr. vegna hlutabréfa að markaðsvirði frá og með fimm til tuttugu
 og fimm milljarða króna, 2.400.000 kr. vegna hlutabréfa að markaðsvirði frá og
   með tuttugu og fimm til eitt hundrað milljarða króna, 4.400.000 kr. vegna
 hlutabréfa að markaðsvirði frá og með eitt hundrað til fimm hundruð milljarða
   króna og 6.300.000 kr. vegna hlutabréfa með markaðsvirði yfir fimm hundruð
                               milljörðum króna.
    Útgefendur skuldabréfa, sem tekin hafa verið til viðskipta á skipulegum
  verðbréfamarkaði og markaðstorgi fjármálagerninga hér á landi, skulu greiða
fastagjald tengt fjárhæð markaðsvirðis útgefinna skuldabréfa sinna. Greiða skal
 100.000 kr. fastagjald vegna skuldabréfa að markaðsvirði undir einum milljarði
 króna, 150.000 kr. vegna skuldabréfa að markaðsvirði frá og með einum til fimm
 milljarða króna, 350.000 kr. vegna skuldabréfa að markaðsvirði frá og með fimm
 til tíu milljarða króna, 600.000 kr. vegna skuldabréfa að markaðsvirði frá og
     með tíu til fimmtíu milljarða króna, 850.000 kr. vegna skuldabréfa að
markaðsvirði frá og með fimmtíu til tvö hundruð milljarða króna og 1.000.000 kr.
      vegna skuldabréfa að markaðsvirði yfir tvö hundruð milljörðum króna.
    Eftirlitsgjald skal reiknast í heilum þúsundum króna. Við álagningu skal
               jafnframt færa álagningarstofna í þúsundir króna.
Fjármálafyrirtæki sem stýrt er af skilanefnd, slitastjórn eða bráðabirgðastjórn
samkvæmt [8]lögum um fjármálafyrirtæki, nr. 161/2002, óháð því hvort viðkomandi
fyrirtæki hefur starfsleyfi, takmarkað starfsleyfi eða starfsleyfi fyrirtækisins
hefur verið afturkallað, greiðir fastagjald. Gjaldið miðast við það starfsleyfi
 sem fyrirtækið hafði áður en það fór undir yfirráð skilanefndar, slitastjórnar
     eða bráðabirgðastjórnar og greiðist samkvæmt eftirfarandi sundurliðun,
  viðskiptabankar 31.500.000 kr., aðrar lánastofnanir 16.500.000 kr. og önnur
fjármálafyrirtæki 7.500.000 kr. Gjald samkvæmt þessari málsgrein greiðist þangað
   til slitum er lokið. Fyrirtæki greiðir eftirlitsgjald samkvæmt viðeigandi
töluliðum 1. mgr. þar til það fer undir yfirráð skilanefndar, slitastjórnar eða
bráðabirgðastjórnar en hlutfallslega skv. 2. málsl. þessarar málsgreinar frá því
                                 tímamarki.]^4)
    ^1)L. 157/2002, 1. gr. ^2)Málsgreininni var breytt með [9]l. 120/2011, 81.
 gr. Breytingin tekur gildi 1. des. 2011 skv. [10]80. gr. s.l. ^3)L. 126/2011,
                        290. gr. ^4)L. 150/2010, 2. gr.
                   6. gr. Framkvæmd álagningar og innheimtu.
Álagning eftirlitsgjalds samkvæmt lögum þessum skal fara fram eigi síðar en 15.
janúar ár hvert. Fjármálaeftirlitið skal gera eftirlitsskyldum aðilum [og öðrum
          gjaldskyldum aðilum]^1) grein fyrir álagningunni með bréfi.
  Eftirlitsgjald greiðist ársþriðjungslega með þremur jafnháum greiðslum. Það
   greiðist þannig að gjalddagi 1. ársþriðjungs er 1. febrúar og eindagi 15.
febrúar, gjalddagi 2. ársþriðjungs er 1. maí og eindagi 15. maí og gjalddagi 3.
      ársþriðjungs er 1. september og eindagi 15. september. [Framangreind
 greiðsluskipting tekur þó hvorki til álagðs eftirlitsgjalds sem nemur 300.000
kr. eða lægri fjárhæð né til eftirlitsgjalds skv. 9. mgr. 5. gr. en þessi gjöld
                skal innheimta í einni greiðslu 1. febrúar.]^2)
 Hefji eftirlitsskyldur aðili starfsemi eftir að álagning fer fram skv. 1. mgr.
skal leggja á hann eftirlitsgjald samkvæmt viðeigandi tölulið 5. gr., sbr. og 3.
mgr. 4. gr., og miðast álagningin við næsta gjalddaga eftir útgáfu starfsleyfis.
     Skal fjárhæð gjaldsins taka mið af því hversu langur tími er eftir af
rekstrarárinu, talið frá næsta gjalddaga. Greiðist gjaldið þá á þeim gjalddögum
  sem eftir eru. Séu allir gjalddagar liðnir skal ekki leggja á eftirlitsgjald
vegna yfirstandandi rekstrarárs. [Hætti eftirlitsskyldur aðili starfsemi áður en
 eftirlitsgjald er að fullu greitt fellur niður sá hluti gjaldsins sem ekki er
kominn í gjalddaga þegar starfsleyfi fellur úr gildi, sbr. þó 9. mgr. 5. gr.]^3)
[Ákvæði lokamálsliðar 3. mgr. gildir eftir því sem við á um fjármálagerninga sem
 teknir hafa verið úr viðskiptum á skipulegum verðbréfamarkaði og markaðstorgi
               fjármálagerninga hér á landi á álagningarári.]^1)
Sé eftirlitsgjald greitt eftir eindaga hverrar greiðslu reiknast dráttarvextir á
                greiðsluna frá gjalddaga í samræmi við vaxtalög.
     [Vanræki eftirlitsskyldur aðili greiðslu eftirlitsgjalds er heimilt að
afturkalla starfsleyfi í samræmi við þau lög sem um viðkomandi starfsemi gilda,
       enda séu liðnir sex mánuðir frá fyrsta gjalddaga í vanskilum.]^4)
  Heimilt er Fjármálaeftirlitinu að ákvarða álagningu eftirlitsgjalds að nýju
  gagnvart tilteknum eftirlitsskyldum aðilum reynist álagningarstofn eða aðrar
                    forsendur fyrri álagningar ekki réttar.
    ^1)L. 154/2007, 4. gr. ^2)L. 139/2009, 3. gr. ^3)L. 150/2010, 3. gr. ^4)L.
                                130/2005, 4. gr.
                   7. gr. Greiðslur fyrir sértækar aðgerðir.
  Telji Fjármálaeftirlitið að eftirlit með einstökum eftirlitsskyldum aðila sé
 umtalsvert kostnaðarsamara og krefjist meiri mannafla en áætlun um reglubundið
 eftirlit gerir ráð fyrir skal það gera stjórn stofnunarinnar grein fyrir því.
  Stjórn Fjármálaeftirlitsins getur þá ákveðið að viðkomandi eftirlitsskyldum
aðila verði gert að greiða samkvæmt reikningi fyrir nauðsynlegt umframeftirlit.
 [Fastagjöld fyrir afgreiðslu umsókna um starfsleyfi eftirlitsskyldra aðila eru
                                 eftirfarandi:
    1. Vegna viðskiptabanka, sparisjóða, lánafyrirtækja, rafeyrisfyrirtækja og
                        vátryggingafélaga 1.000.000 kr.
   2. Vegna verðbréfafyrirtækja, verðbréfamiðlana, rekstrarfélaga verðbréfasjóða
                       og verðbréfamiðstöðva 500.000 kr.
                3. Vegna annarra eftirlitsskyldra aðila 100.000 kr.
Fjármálaeftirlitinu er heimilt að krefjast gjalds fyrir afgreiðslu og skráningu
sértækrar staðfestingar og mats sem leiðir af starfsemi stofnunarinnar en telst
ekki þáttur í reglubundnu eftirliti. Gjöld fyrir þessa þjónustu skulu tilgreind
                                í gjaldskrá.]^1)
   [Gjaldskrá fyrir eftirlit skv. 1. mgr., afgreiðslu umsókna skv. 2. mgr. og
  þjónustu skv. 3. mgr. skal samþykkt af stjórn Fjármálaeftirlitsins og birt í
                             Stjórnartíðindum.]^1)
                              ^1)L. 139/2009, 4. gr.
     8. gr. [Nú vill eftirlitsskyldur aðili ekki una ákvörðun um álagningu,
    gjaldstofn og útreikning eftirlitsgjalds, og ákvörðun um greiðslur fyrir
   sértækar aðgerðir, sbr. 7. gr., og getur hann þá höfðað mál til ógildingar
hennar fyrir dómstólum. Mál skal höfðað innan eins mánaðar frá því að aðila var
gerð grein fyrir álagningunni með bréfi Fjármálaeftirlitsins. Málshöfðun frestar
   ekki innheimtuaðgerðum Fjármálaeftirlitsins né heimildum til aðfarar vegna
 krafnanna. Ákvörðunum Fjármálaeftirlitsins um álagningu eftirlitsgjalds verður
                         ekki skotið til ráðherra.]^1)
     ^1)L. 168/2006, 3. gr. Þar er ekki kveðið á um að fyrirsögn greinarinnar
  Kæruleið falli brott en efnislegar breytingar fela það í sér að hún á ekki
                                  lengur við.
                            9. gr. Gildistaka o.fl.
    [Ráðherra]^1) er heimilt að kveða nánar á um framkvæmd laga þessara með
                                 reglugerð.^2)
                         Lög þessi öðlast þegar gildi.
              ^1)L. 126/2011, 290. gr. ^2)Rg. 562/2001, sbr. 32/2009.
     Ákvæði til bráðabirgða. Álagning eftirlitsgjalds fyrir árið 1999, sbr.
 auglýsingu nr. 5 6. janúar 1999, um álagningu eftirlitsgjalds þeirra aðila er
      lúta eftirliti Fjármálaeftirlitsins á árinu 1999, er sem hér segir:
     1. Á sérhvern aðila sem fellur undir ákvæði 1. tölul. 1. mgr. 5. gr. laga
   þessara er lagt 0,019425% af eignum samtals eins og þær voru tilgreindar í
       ársreikningi fyrir árið 1997, þó eigi lægri fjárhæð en 150.000 kr.
     2. Á sérhvern aðila sem fellur undir ákvæði 2. tölul. 1. mgr. 5. gr. laga
    þessara er lagt 0,3135% af bókfærðum frumtryggingaiðgjöldum og 0,038% af
    bókfærðum endurtryggingaiðgjöldum eins og iðgjöld þessi voru tilgreind í
    ársreikningi fyrir árið 1997, þó eigi lægri fjárhæð en 150.000 kr. Vegna
     söfnunarlíftrygginga greiðist þó eftirlitsgjald sem nemur 0,00931% af
       nettómismun iðgjaldaskuldar að frádregnum hluta endurtryggjenda í
                               iðgjaldaskuldinni.
     3. Á sérhvern aðila sem fellur undir ákvæði 3. tölul. 1. mgr. 5. gr. laga
 þessara er lagt 0,05035% af því iðgjaldamagni sem miðlað var á árinu 1997, þó
                       eigi lægri fjárhæð en 150.000 kr.
   4. Á þá aðila sem falla undir ákvæði 4. tölul. 1. mgr. 5. gr. laga þessara er
  álagningu háttað þannig að á sérhvert fyrirtæki í verðbréfaþjónustu er lagt
0,1015% af eignum samtals eins og þær voru tilgreindar í ársreikningi fyrir árið
   1997, á verðbréfasjóði er lagt 0,05481% af eignum samtals eins og þær voru
tilgreindar í ársreikningi fyrir árið 1997 og á rekstrarfélög verðbréfasjóða er
  lagt 0,093888% af eignum samtals eins og þær voru tilgreindar í ársreikningi
    fyrir árið 1997, þó eigi lægri fjárhæð en 150.000 kr. á sérhvern aðila.
     5. Á sérhvern aðila sem fellur undir ákvæði 5. tölul. 1. mgr. 5. gr. laga
     þessara er lagt 1,85% af rekstrartekjum eins og þær voru tilgreindar í
                         ársreikningi fyrir árið 1997.
    6. Á sérhvern lífeyrissjóð sem fellur undir ákvæði 6. tölul. 1. mgr. 5. gr.
laga þessara er lagt 0,00931% af hreinni eign til greiðslu lífeyris eins og hún
var í árslok 1997. Greiða skal eftirlitsgjaldið sem 150.000 kr. fastagjald vegna
  þeirra lífeyrissjóða er höfðu hreina eign til greiðslu lífeyris undir einum
 milljarði króna í árslok 1997, 300.000 kr. vegna þeirra lífeyrissjóða er höfðu
  hreina eign til greiðslu lífeyris frá einum til tíu milljarða króna í árslok
1997 og 600.000 kr. vegna þeirra lífeyrissjóða er höfðu hreina eign til greiðslu
 lífeyris þar yfir í árslok 1997. Það sem þá er ógreitt af eftirlitsgjaldi skv.
1. málsl. greiðist í hlutfalli við fjölda virkra sjóðfélaga eins og þeir voru í
                                  árslok 1997.
     7. Á sérhvern aðila sem fellur undir ákvæði 7. tölul. 1. mgr. 5. gr. laga
     þessara er lagt 1,85% af rekstrartekjum eins og þær voru tilgreindar í
       ársreikningi fyrir árið 1997, þó eigi lægri fjárhæð en 150.000 kr.
  Ráðherra samþykkir rekstraráætlun fyrir árið og auglýsir í Stjórnartíðindum
 hundraðshluta álagðs eftirlitsgjalds á einstaka flokka eftirlitsskyldra aðila.
Eftirlitsgjaldið er innheimt af Fjármálaeftirlitinu og rennur til reksturs þess.
Gjaldið greiðist ársfjórðungslega með fjórum jafnháum greiðslum. Gjalddagar eru
20. janúar, 1. apríl, 1. júlí og 1. október, en eindagar 1. febrúar, 15. apríl,
                            15. júlí og 15. október.
   Sé ársreikningur ekki fyrir hendi þar sem eftirlitsskyldur aðili er nýr á
     markaði skal miða álagningu við áætlun hans um rekstur fyrir næsta ár.
Eftirlitsgjald vegna fyrsta starfsárs nýs eftirlitsskylds aðila skal miðast við
                       áætlun hans um rekstur á því ári.

References

   Visible links
   1. file://2001034.html
   2. file://2002037.html
   3. file://2005032.html
   4. file://2011120.html
   5. file://2008095.html
   6. file://2006064.html#g25a
   7. file://1997129.html#g10
   8. file://2002161.html
   9. file://2011120.html#g81
  10. file://2011120.html
