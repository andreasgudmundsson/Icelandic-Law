                                    dálkum.

   --------------------------------------------------------------------------

                        Lög um vatnsveitur sveitarfélaga

                               2004 nr. 32 7. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

                            Tóku gildi 26. maí 2004.
                               1. gr. Gildissvið.
Í þéttbýli skulu sveitarfélög starfrækja vatnsveitu í þeim tilgangi að fullnægja
vatnsþörf almennings, heimila og atvinnufyrirtækja, þar á meðal hafna, eftir því
sem kostur er, nema í þeim tilvikum sem um ræðir í 3. mgr. þessarar greinar og í
                                     4. gr.
Í dreifbýli er sveitarstjórn heimilt að starfrækja vatnsveitu, sbr. 1. mgr., og
 leggja í framkvæmdir við gerð hennar enda sýni rannsóknir og kostnaðaráætlanir
                 að hagkvæmt sé að leggja veituna og reka hana.
  Ákvæði þessara laga gilda ekki um vatnsveitur sem vatnsveitufélög eða aðrir
             starfrækja samkvæmt ákvæðum [4]vatnalaga, nr. 15/1923.
 Ákvæði 4. gr. um einkarétt sveitarfélaga til að eiga og reka vatnsveitu gilda
 ekki um landsvæði þar sem ekki er talið hagkvæmt að leggja vatnsveitu, sbr. 2.
                                      mgr.
                           2. gr. Stjórn vatnsveitu.
      Sveitarstjórn fer með stjórn vatnsveitu í sveitarfélaginu nema annað
                  rekstrarform hafi sérstaklega verið ákveðið.
  Sveitarstjórn er heimilt að kjósa sérstaka stjórn til að hafa yfirumsjón með
 starfsemi vatnsveitunnar og fara með þau verkefni sem sveitarstjórn eru falin
   með lögum þessum. Sveitarstjórn getur ráðið vatnsveitustjóra til að annast
                        daglegan rekstur vatnsveitunnar.
  Með orðunum stjórn vatnsveitu er í lögum þessum átt við þann aðila sem ber
ábyrgð á daglegri stjórn vatnsveitunnar, hvort sem um er að ræða sveitarstjórn,
 sérstaka stjórn vatnsveitu sem skipuð er skv. 2. mgr. eða annan þann aðila sem
                 fer með málefni vatnsveitu skv. 3. eða 4. gr.
Sveitarstjórn skal fylgjast reglubundið með því að þjónusta vatnsveitu við íbúa
             sé í samræmi við það sem lög eða samningar kveða á um.
                         3. gr. Samvinna sveitarfélaga.
     Sveitarstjórnum er heimilt að leggja og reka sameiginlega vatnsveitu.
 Sveitarstjórnir skulu gera með sér samkomulag um með hvaða hætti veitan skuli
lögð og rekin. Ákvæði VIII. kafla [5]sveitarstjórnarlaga, nr. 45/1998, gilda um
    samvinnu sveitarfélaga á þessu sviði nema um annað sé sérstaklega samið.
           4. gr. Heimild til ráðstöfunar á einkarétti sveitarfélags.
 Sveitarfélag hefur einkarétt á rekstri vatnsveitu og sölu vatns sem hún getur
fullnægt innan staðarmarka sveitarfélagsins, sbr. þó ákvæði 3. og 4. mgr. 1. gr.
  Sveitarstjórn er heimilt að fela stofnun eða félagi, sem að meiri hluta er í
   eigu ríkis og/eða sveitarfélaga, skyldur sínar og réttindi samkvæmt þessum
                                     lögum.
 Við ráðstöfun skv. 1. mgr. skal, eftir því sem við á, kveðið á um eignarrétt á
       stofnkerfi vatnsveitu, verð til notenda veitunnar, innlausnarrétt
sveitarfélagsins á stofnkerfi og fastafjármunum vatnsveitunnar í samningi aðila
             auk annarra atriða sem sveitarstjórn telur nauðsynleg.
Ef ekki er kveðið á um annað í samningi aðila skal innlausnarverð stofnkerfis og
fastafjármuna skv. 2. mgr. miðast við afskrifað endurstofnverð þessara eigna. Ef
  ágreiningur verður um verð skera dómkvaddir matsmenn úr nema samningsaðilar
              verði ásáttir um að leysa ágreininginn á annan hátt.
                               5. gr. Vatnsæðar.
   Eigandi vatnsveitu sér um lagningu og viðhald allra vatnsæða hennar, þ.e.
aðalæða, dreifiæða og heimæða. Heimæðar í einkaeigu sem lagðar hafa verið fyrir
     1. janúar 1992 verða eign vatnsveitu í framhaldi af endurnýjun á þeim.
     Vatnsveitu er skylt að yfirtaka heimæðar að skriflegri beiðni eiganda.
 Eigandi eða rétthafi lóðar við veg eða opið svæði, þar sem dreifiæð liggur, á
 rétt á að fá eina heimæð lagða frá vatnsveitulögn. Óski hann þess að fá fleiri
en eina heimæð inn á lóðina af hagkvæmnisástæðum skal hann hlíta þeim reglum um
tæknileg atriði sem stjórn vatnsveitu setur og skal sú heimæð teljast einkaeign
   hans nema sérstakt samkomulag hafi verið gert um annað. Beiðni um lagningu
                      heimæðar skal senda til vatnsveitu.
 Þurfi að gera breytingar á heimæð vegna framkvæmda á vegum lóðarhafa skal hann
 sækja um leyfi til vatnsveitu. Lóðarhafi ber sjálfur kostnað af breytingunum.
  Vatn, sem tekið er úr stofnkrana innan húss, er eingöngu heimilt að nota til
    venjulegra heimilisþarfa. Að öðrum kosti þarf leyfi stjórnar vatnsveitu.
Vatnsinntak skal að jafnaði vera á þeirri hlið húss sem snýr að vatnslögn þeirri
      sem leggja á heimæð frá nema stjórn vatnsveitu samþykki annars konar
 fyrirkomulag. Stjórn vatnsveitu er heimilt að gera kröfu um gerð, staðsetningu
  og frágang inntaksrýmis. Hvers konar tenging dælubúnaðar við heimæð af hálfu
 eiganda, m.a. til að auka þrýsting vatns, er óheimil nema með sérstöku leyfi.
Vatnsveitu er skylt að sjá um að nægilegt vatn og vatnsþrýstingur sé fyrir hendi
 til slökkvistarfs og fyrir sérstakan slökkvibúnað þar sem hans er krafist enda
                              verði því við komið.
   Réttur til að tengjast vatnsveitu skuldbindur ekki vatnsveitu til þess að
 tryggja að þrýstingur í dreifiæðum sé ávallt nægilegur. Ef vatnsæðar hafa ekki
  verið lagðar þar sem eigandi óskar eftir vatnsnotkun getur stjórn vatnsveitu
sett það skilyrði fyrir lagningu vatnsæða að fyrir fram ákveðinn hluti kostnaðar
við lagningu þeirra skuli endurgreiddur af eiganda fasteignarinnar. Sama gildir
ef nauðsynlegt er vegna stærðar og/eða nýtingar fasteignar að auka vatnsþrýsting
                                  til hennar.
Eiganda ber að greiða gjald fyrir lagningu heimæðar og skal gjaldið og gjalddagi
  þess ákveðið í gjaldskrá skv. 10. gr. Gjaldið skal miðað við gerð, stærð og
   lengd heimæða og má það nema allt að meðalkostnaði við lagningu heimæða í
  sveitarfélaginu samkvæmt nánari ákvæðum í reglugerð. Heimæðargjald er fyrst
    gjaldkræft við úthlutun lóðar, sem er í eigu sveitarfélags eða það hefur
        ráðstöfunarrétt á, og við útgáfu byggingarleyfis á öðrum lóðum.
                               6. gr. Vatnsgjald.
 Heimilt er að heimta vatnsgjald af öllum fasteignum er vatns geta notið og má
gjaldið nema allt að 0,5 hundraðshlutum af fasteignamati. Í þeim tilvikum þegar
  matsverð fasteignar liggur ekki fyrir við álagningu vatnsgjalds, en fasteign
getur þó notið vatns frá vatnsveitu, er heimilt að ákveða upphæð vatnsgjalds með
  hliðsjón af áætluðu fasteignamati fullfrágenginnar eignarinnar, og ber þá að
      taka mið af fasteignamati sambærilegra fasteigna í sveitarfélaginu.
Í gjaldskrá er heimilt að ákveða hámark og lágmark vatnsgjalds miðað við rúmmál
 húseigna. Enn fremur er heimilt að miða vatnsgjaldið við fast gjald auk álags
 vegna stærðar fasteignar og/eða notkunar samkvæmt mæli. Álagning skv. 1. og 2.
              málsl. skal þó aldrei vera hærri en segir í 1. mgr.
  Heimilt er að innheimta vatnsgjald með fasteignaskatti. Skulu þá gjalddagar
vatnsgjalds vera þeir sömu og sveitarstjórn ákveður fyrir fasteignaskatt og skal
     innheimtu vatnsgjalds hagað á sama hátt og innheimtu fasteignaskatts.
                             7. gr. Notkunargjald.
    Þar sem vatn frá vatnsveitu er notað til atvinnustarfsemi eða annars en
      venjulegra heimilisþarfa er vatnsveitu heimilt að innheimta sérstakt
  notkunargjald er miðast við notkun mælda í rúmmetrum. Notkunargjald skal að
 jafnaði innheimta eftir á samkvæmt mældri notkun, en verði því eigi við komið
          ákveður stjórn vatnsveitu gjaldið samkvæmt áætlaðri notkun.
Vatnsveita lætur þeim er greiða skulu notkunargjald í té löggilta vatnsmæla þar
    sem þeim verður við komið en notandi skal sjá fyrir aðstöðu fyrir mæli.
  Vatnsveita er eigandi vatnsmælanna og skal notandi greiða gjald fyrir leigu
  mælis samkvæmt gjaldskrá. Óheimilt er að rjúfa innsigli mælis nema með leyfi
                                  vatnsveitu.
Endurgjald hafnarsjóðs til vatnsveitu vegna vatnssölu til skipa, báta og annarra
  úr vatnsdreifikerfi hafnar skal miðast við mælda notkun í rúmmetrum samkvæmt
 gjaldskrá. Hafnarstjórn ákveður verð fyrir hvern rúmmetra vatns sem seldur er
til skipa og báta. Heimilt er að áætla vatnsnotkun ef ekki er unnt að mæla hana.
    Heimilt er í gjaldskrá að skipta greiðendum notkunargjalds í mismunandi
gjaldflokka eftir magni og/eða notkun. Í þeim tilvikum þegar um óvenjumikil kaup
 á vatni er að ræða eða vatn er keypt til sérstakrar framleiðslu er heimilt að
       gera sérstakt samkomulag við kaupanda um endurgjald fyrir vatnið.
                   8. gr. Endurgjald til annarra vatnsveitna.
 Selji vatnsveita annarri vatnsveitu vatn skal endurgjald fyrir það ákveðið með
samkomulagi aðila eða með mati dómkvaddra matsmanna, náist ekki samkomulag. Við
 mat skal þess gætt að endurgjaldið verði aldrei minna en sannanlegur kostnaður
                      við söluna, ásamt allt að 5% álagi.
                             9. gr. Innheimta o.fl.
 Skráður eigandi fasteignar ber ábyrgð á greiðslu vatnsgjalds og heimæðargjalds
    en notandi, ef hann er annar en fasteignareigandi, ber ábyrgð á greiðslu
                                notkunargjalds.
    Vatnsgjaldi og heimæðargjaldi, ásamt innheimtukostnaði og vöxtum, fylgir
 lögveðsréttur í fasteigninni í tvö ár frá gjalddaga. Lögveð þetta gengur fyrir
  eldri sem yngri samnings- og aðfararveðum og yngri lögveðum. Ef hús brennur
   eftir að vatnsgjald eða heimæðargjald gjaldfellur er sami forgangsréttur í
                       brunabótafjárhæð fasteignarinnar.
Heimilt er að loka fyrir heimæðar hjá þeim sem vanrækja að greiða notkunargjald
     að undangenginni skriflegri aðvörun. Notkunargjald og leigugjald fyrir
        vatnsmæli, ásamt áföllnum kostnaði og vöxtum, má taka fjárnámi.
  Heimilt er að loka fyrir heimæðar hjá þeim sem eyða vatni óhóflega og einnig
                    þegar gera þarf við bilanir á vatnsæðum.
                         10. gr. Gjaldskrá vatnsveitu.
Stjórn vatnsveitu skal semja gjaldskrá þar sem kveðið er nánar á um greiðslu og
innheimtu gjalda skv. 5.7. gr. þessara laga. Miða skal við að vatnsgjald ásamt
 öðrum tekjum vatnsveitu standi undir rekstri hennar, þ.m.t. fjármagnskostnaði,
        og fyrirhuguðum stofnkostnaði samkvæmt langtímaáætlun veitunnar.
   Heimilt er að skipta starfssvæði vatnsveitu í veitusvæði og setja sérstaka
                       gjaldskrá fyrir hvert veitusvæði.
Stjórn vatnsveitu skal auglýsa gjaldskrána og breytingar á henni á þann hátt sem
           venja er að birta opinberar auglýsingar í sveitarfélaginu.
                               11. gr. Reglugerð.
 Ráðherra skal setja reglugerð^1) fyrir vatnsveitur sveitarfélaga þar sem nánar
skal kveðið á um framkvæmd vatnsveitumála, m.a. um stjórn og fjármál vatnsveitu,
                           gjaldtöku, vatnsæðar o.fl.
                                 ^1)Rg. 401/2005.
                            12. gr. Gildistaka o.fl.
                         Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=2004032
   2. http://www.althingi.is/dba-bin/ferill.pl?ltg=130&mnr=576
   3. http://www.althingi.is/altext/130/s/0867.html
   4. file://1923015.html
   5. file://1998045.html
