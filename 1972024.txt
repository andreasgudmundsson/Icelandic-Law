
   --------------------------------------------------------------------------

           Lög um heimild sveitarfélaga til stofnunar og starfrækslu atvinnu- og
                                       þjónustufyrirtækja með takmarkaðri ábyrgð

                             1972, nr. 24, 20. maí

   --------------------------------------------------------------------------

                                     1. gr.
           Sveitarfélögum skal heimilt að stofna til atvinnufyrirtækja með
   takmarkaðri ábyrgð, sem þau reka ein sem einkaeigendur án hlutdeildar
   annarra. Skal ábyrgðin þá takmörkuð við stofnfé það, sem lagt er fram til
   fyrirtækisins, og önnur framlög og ábyrgðir, sem sveitarstjórn kann að
   ákveða.

                                     2. gr.
           Fyrirtækjum sveitarfélaga með takmarkaðri ábyrgð er rétt og skylt
   að hafa orðin: ,,Sveitarfélagarekstur með takmarkaðri ábyrgð`` í heiti
   sínu, eða skammstöfunina: ,,STÁ``.

                                     3. gr.
           Nú er fyrirtæki stofnað samkvæmt lögum þessum, og skal stofnandi
   þess þá setja því samþykktir, er staðfestar séu af félagsmálaráðherra. Í
   samþykktum þessum skal greina heiti fyrirtækis og heimilisfang, tilgang
   þess og upphæð stofnfjár. Þar skulu vera skýr ákvæði um stjórn fyrirtækis
   og framkvæmdastjóra, valdsvið þeirra og verksvið og hverjir skuldbindi
   fyrirtækið. Enn fremur skulu vera þar ákvæði um reikningsskil og
   endurskoðun. Skal hafa hliðsjón af reglum hlutafélagalaga um þessi efni,
   eftir því sem við á. Ef ráðherra telur, að gallar séu á samþykktum
   fyrirtækis, skal hann veita stofnanda tækifæri til að bæta úr þeim, en
   synjar um staðfestingu ella.

                                     4. gr.
           Lágmarksstofnfé fyrirtækja þeirra, sem hér um ræðir, skal vera kr.
   100.000,00.

                                     5. gr.
           [Sýslumaður]^1) skal halda skrá um fyrirtæki þau, sem stofnuð eru
   samkvæmt lögum þessum. Skal senda honum tilkynningu um stofnun fyrirtækis,
   er ráðherra hefur staðfest samþykktir þess. Tilkynningin skal síðan birt í
   Lögbirtingablaði eins og aðrar tilkynningar til félagaskrár. Ráðherra skal
   setja nánari reglur um, hvað greina skuli í tilkynningum, og láta gera
   eyðublöð fyrir þær. Breytingar á samþykktum, stjórn og prókúru skal
   tilkynna og birta eftir sömu reglum og gilda um tilkynningu um stofnun.

   ^1)[2]L. 92/1991, 59. gr.

                                     6. gr.
           Fyrirtæki stofnuð og rekin samkvæmt lögum þessum skulu hlíta
   skattskyldu eins og félög þau, sem um ræðir í fyrri málslið a-liðar 1.
   mgr. [3]5. gr. laga nr. 68/1971,^1) um tekjuskatt og eignarskatt.

   ^1)Nú [4]l. 75/1981.

                                     7. gr.
           Ákvæði VIII. kafla laga um hlutafélög, nr. 77 frá 27. júní
   1921,^1) um refsingar o.fl. skulu gilda um brot gegn lögum þessum, eftir
   því sem við á.

   ^1)Nú [5]l. 2/1995.

                                     8. gr.
           Ráðherra getur með reglugerð sett nánari fyrirmæli um framkvæmd
   laga þessara.

References

   Visible links
   1. http://www.althingi.is/dba-bin/lawformpr.pl?lnr=1972024
   2. file://ekkitil/ekkitil.html?1991092#g59
   3. file://ekkitil/ekkitil.html?1971068#g5
   4. file://1981075.html
   5. file://1995002.html
