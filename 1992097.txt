
   --------------------------------------------------------------------------

                                 Lög um staðla

                            1992 nr. 97 7. desember

   --------------------------------------------------------------------------

 1. gr. Hugtökin staðall, alþjóðlegur staðall, stöðlun, fyrirmæli á tæknisviði,
 tæknileg forskrift og sammæli skulu hafa alþjóðlega viðurkennda merkingu hér á
 landi eins og hún kemur fram í íslenskum staðli um íðorð í stöðlun og skyldri
                                   starfsemi.
  2. gr. Íslenskur staðall er staðall sem hefur verið staðfestur af Staðlaráði
                                    Íslands.
  Heimilt er að gefa út íslenskan staðal á erlendu tungumáli ef sýnt er að það
                         hindri ekki eðlileg not hans.
3. gr. Staðall er til frjálsra afnota. Stjórnvöld geta þó gert notkun tilgreinds
   staðals skyldubundna með vísun til hans í opinberum stjórnvaldsfyrirmælum.
  4. gr. Staðlaráð Íslands er samstarfsráð þeirra sem áhuga hafa á og hagsmuna
    hafa að gæta af stöðlun. Aðild að ráðinu er heimil öllum hagsmunaaðilum.
   Staðlaráð setur sér starfsreglur sem ráðherra staðfestir. Í þeim skal m.a.
        kveðið á um skipulag ráðsins, stjórn þess og daglega starfsemi.
 Heimilt er að kveða á um í starfsreglum skv. 2. mgr. að stjórn Staðlaráðs eða
  sérstök nefnd á vegum ráðsins staðfesti fyrir hönd þess staðal sem íslenskan
                              staðal, sbr. 2. gr.
 5. gr. Staðlaráð á aðild að alþjóðasamstarfi staðlaráða fyrir Íslands hönd og
fer með atkvæði landsins á þeim vettvangi. Heimilt er þó ráðinu að fela stofnun,
           fyrirtæki eða samtökum að annast í umboði þess þátttöku í
                            alþjóðastaðlasamstarfi.
    6. gr. Eigi sjaldnar en ársfjórðungslega skal á vegum Staðlaráðs gefa út
                        Staðlatíðindi þar sem m.a. skal:
                       1. tilkynna um ný stöðlunarverkefni,
    2. auglýsa frumvörp að íslenskum stöðlum og kalla eftir athugasemdum innan
                            tiltekins tímafrests og
         3. tilkynna um staðfestingu Staðlaráðs á nýjum íslenskum stöðlum.
 Við útgáfu auglýsinga og ákvörðun tímafrests samkvæmt þessari grein skal miðað
    við að þeir sem hagsmuna hafa að gæta geti haft áhrif á gerð staðalsins.
 Á vegum Staðlaráðs skal haldin skrá yfir alla gildandi íslenska staðla. Skráin
 skal birt eigi sjaldnar en einu sinni á ári. Jafnframt skal Staðlaráð sjá til
   þess að á hverjum tíma séu til eintök af öllum gildandi íslenskum stöðlum.
     7. gr. Iðnaðarráðherra fer með framkvæmd laga þessara. Hann getur með
              reglugerð^1) sett nánari ákvæði um framkvæmd þeirra.
                   ^1)Rg. 319/1993, sbr. 276/1996. Rg. 534/1995.
                 8. gr. Lög þessi öðlast gildi 1. janúar 1993.

References

   Visible links
   1. http://www.althingi.is/dba-bin/lawformpr.pl?lnr=1992097
