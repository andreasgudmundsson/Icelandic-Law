
   --------------------------------------------------------------------------

                                                          Lög um gjald af áfengi

                              1995 nr. 96 28. júní

   --------------------------------------------------------------------------

                                     1. gr.
           Greiða skal til ríkissjóðs sérstakt gjald, áfengisgjald, af áfengi
                                                       samkvæmt lögum þessum.
           Áfengi samkvæmt lögum þessum telst hver sá vökvi sem í er meira en
      2,25% af vínanda að rúmmáli. Áfengismagn og áfengisinnihald skal ákveða
                                                                    við 20°C.

                                     2. gr.
         Gjaldskyldir samkvæmt lögum þessum eru allir þeir sem flytja inn eða
                           framleiða áfengi hér á landi til sölu eða vinnslu.
             Gjaldskyldir eru enn fremur þeir sem flytja með sér til landsins
   áfengi til eigin nota, svo og þeir sem fá sent áfengi erlendis frá án þess
         að það sé til sölu eða vinnslu. Heimilt er með reglugerð að takmarka
            innflutning samkvæmt þessari málsgrein við ákveðnar vörutegundir,
       hámarksmagn eða hámarksverðmæti og að setja skilyrði fyrir því hverjir
                                              megi flytja inn samkvæmt henni.

                                     3. gr.
        Gjald þeirra sem gjaldskyldir eru skv. 1. mgr. 2. gr. skal vera 58,70
     kr. á hvern sentilítra af vínanda umfram 2,25 sentilítra í hverjum lítra
                                                                     áfengis.

                                     4. gr.
         Af innflutningi þeirra sem gjaldskyldir eru skv. 2. mgr. 2. gr. skal
            greiða gjald sem hér segir af hverjum lítra hins áfenga drykkjar:

             Öl með allt að 15% af hreinum vínanda
             að rúmmáli                                     300 kr.
             Vín með allt að 15% af hreinum vínanda
             að rúmmáli                                     600 kr.
             Aðrir áfengir drykkir:
            með 22% af hreinum vínanda að rúmmáli
             eða minna                                      1.200 kr.
            með yfir 22% til og með 32% af hreinum
             vínanda að rúmmáli                             1.800 kr.
            með yfir 32% til og með 40% af hreinum
             vínanda að rúmmáli                             2.400 kr.
            með yfir 40% til og með 50% af hreinum
             vínanda að rúmmáli                             3.000 kr.
            með yfir 50% til og með 60% af hreinum
             vínanda að rúmmáli                             3.600 kr.
            með yfir 60% af hreinum vínanda að
             rúmmáli                                        7.000 kr.

                                     5. gr.
        Þeir sem eru gjaldskyldir skv. 1. mgr. 2. gr. skulu ótilkvaddir senda
               tilkynningu um starfsemi sína til skattstjóra þar sem þeir eru
             heimilisfastir. Þeir sem hefja gjaldskylda starfsemi skulu senda
                                        tilkynningu áður en starfsemin hefst.
           Í tilkynningu skal tilgreina nafn, firmanafn, heimili og kennitölu
      rekstraraðila og hvers konar framleiðslu eða innflutning sé um að ræða.
           Skattstjórar skulu hver í sínu umdæmi halda skrár yfir alla þá sem
                           eru gjaldskyldir skv. 1. mgr. 2. gr. laga þessara.
         Fjármálaráðherra setur í reglugerð nánari ákvæði um upplýsingaskyldu
    þeirra sem eru gjaldskyldir skv. 1. mgr. 2. gr., svo og skyldu þeirra til
                                      að halda framleiðslu- og birgðabókhald.

                                     6. gr.
               Gjald af innfluttu áfengi skal greitt við tollafgreiðslu þess.
              Fjármálaráðherra er heimilt með reglugerð að veita gjaldfrest á
           áfengisgjaldi við innflutning í allt að tvær vikur enda séu settar
                                                     fullnægjandi tryggingar.
         Af áfengi, sem framleitt er innan lands til sölu þar, reiknast gjald
         við sölu eða afhendingu vörunnar frá verksmiðju eða framleiðanda til
        kaupanda og skiptir ekki máli hvenær eða með hvaða hætti greiðsla fer
                                                                        fram.
               Þeir sem skyldir eru til að innheimta gjald skv. 2. mgr. skulu
   ótilkvaddir greiða innheimtumanni ríkissjóðs í umdæmi því þar sem þeir eru
     heimilisfastir áfengisgjald sem þeim ber að standa skil á. Greiðslu skal
           fylgja skýrsla á þar til gerðu eyðublaði um hina gjaldskyldu sölu.
          Hvert uppgjörstímabil vegna gjaldskyldrar innlendrar framleiðslu er
      tvær vikur. Gjalddagi er annar virkur dagur eftir lok uppgjörstímabils.
            Fjármálaráðherra er heimilt að setja í reglugerð nánari ákvæði um
     innheimtu áfengisgjalds, þar á meðal um tryggingar fyrir skilum á gjaldi
                                                           skv. 1. og 2. mgr.

                                     7. gr.
          Fjármálaráðherra er heimilt með reglugerð að ákveða að áfengisgjald
                    skuli fellt niður eða endurgreitt í eftirtöldum tilvikum:

   1.
           Við sölu áfengis úr landi.
   2.
           Við innflutning og sölu á áfengi til fríhafnarinnar á
           Keflavíkurflugvelli.
   3.
           Við innflutning og sölu á áfengi til aðila sem njóta skattfrelsis
           hér á landi samkvæmt alþjóðasamningum sem Ísland er aðili að og
           aðila sem ríkisstjórn ákveður.
   4.
           Við innflutning og sölu á áfengi til framleiðslu á vörum sem eru
           gjaldskyldar samkvæmt lögum þessum til framleiðenda sem hafa leyfi
           til að selja áfengi skv. 3. tölul. 1. mgr. 11. gr. áfengislaga.
   5.
           Af áfengi að tilteknu hámarki sem ferðamenn og farmenn hafa með
           sér inn í landið til eigin nota.

         Fjármálaráðherra er heimilt að lækka gjald á áfengi sem flutt er inn
     eða selt til tollfrjálsra verslana og tollfrjálsra forðageymslna, svo og
   lækna og lyfsala vegna áfengis sem talið er upp í lyfjaskrá og selt er sem
      lyf, sbr. 7. tölul. 1. mgr. 11. gr. áfengislaga, og áfengis sem selt er
     skv. 8. tölul. 1. mgr. 11. gr. sömu laga svo og að endurgreiða gjald sem
       áður hafði verið innheimt af áfengi, sem ráðstafað er samkvæmt þessari
                                             grein eða er endursent úr landi.

                                     8. gr.
               [Af innheimtu gjaldi skv. 3. gr. skal 1% renna í Forvarnasjóð.
         Tilgangur sjóðsins skal vera að stuðla að forvörnum gegn áfengis- og
           fíkniefnaneyslu. Styrki skal veita úr sjóðnum til forvarnastarfa á
    verkefnagrundvelli. Heilbrigðisráðherra skipar fjögurra manna sjóðstjórn.
       Fjármálaráðherra, menntamálaráðherra og dómsmálaráðherra tilnefna einn
               stjórnarmann hver en þann fjórða skipar heilbrigðisráðherra án
        tilnefningar og skal hann vera formaður stjórnar. Heilbrigðisráðherra
                            setur nánari reglur um sjóðinn með reglugerð.]^1)

   ^1)[2]L. 85/1996, 1. gr.

                                     9. gr.
        Áfengisgjald skv. 3. og 4. gr. er grunngjald sem fjármálaráðherra er
   heimilt með reglugerð að víkja frá um allt að 5% til hækkunar eða
   lækkunar.

                                    10. gr.
        Að því leyti sem eigi er ákveðið í lögum þessum um gjaldskyldu,
   gjaldfrelsi, úrskurð um flokkun til gjaldskyldu, álagningu, innheimtu,
   lögvernd, sektir, viðurlög, refsingar og aðra framkvæmd varðandi gjald af
   innfluttu áfengi samkvæmt lögum þessum skulu gilda eftir því sem við getur
   átt ákvæði tollalaga.
        Að því leyti sem ekki eru ákvæði í lögum þessum um álagningu,
   innheimtu, tilhögun bókhalds, framtöl, eftirlit, stöðvun atvinnurekstrar,
   viðurlög, sektir, refsingar og aðra framkvæmd varðandi gjald samkvæmt
   lögum þessum af áfengi, sem er framleitt eða unnið að einhverju leyti hér
   á landi, skulu gilda eftir því sem við getur átt ákvæði laga um
   virðisaukaskatt og ákvæði reglugerða og annarra fyrirmæla settra samkvæmt
   þeim lögum, svo og ákvæði laga um vörugjald.

                                    11. gr.
        Ráðherra er heimilt að setja með reglugerð nánari fyrirmæli um
   framkvæmd laga þessara.

                                    12. gr.
        Lög þessi öðlast gildi 1. september 1995.

                            Ákvæði til bráðabirgða.
        Greiða skal áfengisgjald samkvæmt lögum þessum af framleiðslubirgðum
   og ótollafgreiddum innflutningsvörum 1. júlí 1995.

References

   Visible links
   1. http://www.althingi.is/dba-bin/lawformpr.pl?lnr=1995096
   2. file:///altext/stjt/1996.085.html
