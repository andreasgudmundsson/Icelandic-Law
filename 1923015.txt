
   --------------------------------------------------------------------------

                                    Vatnalög

                              1923 nr. 15 20. júní

   --------------------------------------------------------------------------

Tóku gildi 1. janúar 1924. Breytt með l. 61/1932 (tóku gildi 1. jan. 1933; komu
   til framkvæmda skv. fyrirmælum í 95. gr.), l. 90/1938 (tóku gildi 11. júní
 1938), l. 129/1941 (tóku gildi 31. des. 1941), l. 93/1947 (tóku gildi 5. júní
 1947), l. 108/1988 (tóku gildi 1. jan. 1989), l. 116/1990 (tóku gildi 31. des.
  1990), [1]l. 19/1991 (tóku gildi 1. júlí 1992 nema 1. og 3. mgr. 29. gr. sem
   tóku gildi 17. apríl 1991), [2]l. 20/1991 (tóku gildi 1. júlí 1992), [3]l.
 21/1991 (tóku gildi 1. júlí 1992), [4]l. 81/1991 (tóku gildi 1. jan. 1992), l.
 92/1991 (tóku gildi 1. júlí 1992 nema 103. gr. sem tók gildi 9. jan. 1992), l.
 137/1995 (tóku gildi 29. des. 1995), l. 82/1998 (tóku gildi 1. okt. 1998), l.
 64/2003 (tóku gildi 7. apríl 2003 en komu til framkvæmda 1. júlí sama ár), l.
  58/2008 (tóku gildi 11. júní 2008; komu til framkvæmda skv. fyrirmælum í 12.
gr.), [5]l. 9/2009 (tóku gildi 13. mars 2009), l. 126/2011 (tóku gildi 30. sept.
               2011) og l. 132/2011 (tóku gildi 30. sept. 2011).

              I. kafli. [Gildissvið, markmið og orðskýringar.]^1)
                              ^1)L. 132/2011, 2. gr.
                  1. gr. [Gildissvið, markmið og orðskýringar.
Lög þessi taka til alls rennandi eða kyrrstæðs vatns á yfirborði jarðar, í föstu
    eða fljótandi formi, að svo miklu leyti sem önnur lög gilda ekki þar um.
                          Markmið þessara laga er að:
    a. kveða á um rétt almennings til nýtingar vatns, greiðan aðgang að nægu og
                   hreinu vatni og vatnsréttindi landeigenda,
       b. samþætta nýtingar- og umhverfissjónarmið á sviði vatnamála og auka
                      samvinnu stjórnvalda á því sviði og
    c. tryggja skynsamlega nýtingu vatnsauðlindarinnar og langtímavernd hennar
         með fyrirbyggjandi aðgerðum á grundvelli sjálfbærrar þróunar.
   Samhliða þessum lögum gilda einnig skipulagslög, lög um mannvirki, lög um
náttúruvernd, lög um stjórn vatnamála og önnur lög, eins og við á hverju sinni,
           um rétt almennings til vatns og vatnsréttindi landeigenda.
                Í lögum þessum er merking hugtaka sem hér segir:
     1. Almenningur: Sá hluti vatns sem liggur fyrir utan netlög landareigna.
         2. Áveita: Mannvirki sem er notað til þess að veita vatni á land.
         3. Bakki: Fast takmark á farvegi straumvatns, legi stöðuvatns eða
 strandsjávarbotns, svo sem klettar, gróið land eða eyrar sem vatn fellur ekki
              yfir í meðalvexti eða sjór við meðalstórstraumsflóð.
     4. Búsþarfir: Notkun vatns við búrekstur og annan atvinnurekstur á sviði
           landbúnaðar með réttindum og skyldum samkvæmt ábúðarlögum.
    5. Eignarland: Landsvæði, þ.m.t. innan netlaga í stöðuvötnum og sjó, sem er
háð einkaeignarrétti þannig að eigandi lands fer með öll venjuleg eignarráð þess
            innan þeirra marka sem lög segja til um á hverjum tíma.
      6. Farvegur: Vatnsleg sem vatnsfall rennur eftir, hvort heldur af manna
                              völdum eða náttúru.
   7. Fasteign: Afmarkaður hluti lands, ásamt eðlilegum hlutum þess, lífrænum og
          ólífrænum, og mannvirki sem varanlega er við landið skeytt.
   8. Háflæði: Mesta rennsli eða hækkun á vatnsborði sem verður að jafnaði oftar
                en annað hvert ár í ólögðu vatni og auðri jörð.
              9. Heimilisþarfir: Þarfir til venjulegs heimilishalds.
                       10. Iðja: Iðnaður, annar en handiðn.
   11. Landareign: Fasteign, þ.e. afmarkaður hluti lands, ásamt eðlilegum hlutum
 þess, lífrænum og ólífrænum, og mannvirki sem varanlega er við landið skeytt.
    12. Lágflæði: Minnsta rennsli eða lækkun á vatnsborði sem verður að jafnaði
             oftar en annað hvert ár í ólögðu vatni og auðri jörð.
   13. Mannvirki: Hvers konar framkvæmdir og manngerðir hlutir sem skeytt er við
  fasteign, þ.m.t. í, við eða yfir vatni, t.d. hús, brú, girðing, virkjun eða
                                 stíflugarður.
     14. Mengun: Þegar örverur, efni og efnasambönd og eðlisfræðilegir þættir
 valda óæskilegum og skaðlegum áhrifum á heilsufar almennings, röskun lífríkis
 eða óhreinkun lofts, láðs eða lagar. Mengun tekur einnig til ólyktar, hávaða,
 titrings, geislunar og varmaflæðis og ýmissa óæskilegra eðlisfræðilegra þátta.
                  15. Merkivatn: Vatn það sem ræður landamerkjum.
   16. Miðlunarlón: Stöðuvatn sem er manngert að öllu leyti eða hluta og rennsli
                             er stýrt í og/eða úr.
    17. Netlög: Vatnsbotn 115 metra út frá bakka stöðuvatns eða vatnsfalls sem
                              fasteign liggur að.
       18. Orkunýting: Hvers konar hagnýting vatns samkvæmt lögum þessum til
                  framleiðslu á orku, fyrst og fremst raforku.
    19. Orkuver: Land eða lóð, hús og önnur mannvirki, ásamt tækjum til afnota
          við orkuvinnslu eða breytingar einnar tegundar orku í aðra.
     20. Rennsli: Hreyfing vatns, hvort heldur er af manna völdum eða náttúru.
     21. Straumvatn: Yfirborðsvatn sem í er greinilegur straumur þegar enginn
                                vöxtur er í því.
   22. Stöðuvatn: Vatn sem sýnist slétt í logni og straumlaust að sjá enda þótt
                             flætt geti gegnum það.
    23. Vatnsból: Mannvirki, t.d. brunnar, eða virkjaðar lindir, eða náttúruleg
              vatnsleg þar sem vatn er tekið eða nytjað á staðnum.
   24. Vatnsfall: Rennandi vatn í afmörkuðum farvegi, þó að breytilegur sé eftir
           tíma og stað, sem rennur undan þyngdaraflinu niður á við.
      25. Vatnsflæði: Rennsli vatns sem vatnsmagn á tímaeiningu, í l/sek eða
                                    m^3/sek.
     26. Vatnsleg: Lægð í landi, sem vatn stendur í, vatnsfall eða stöðuvatn,
ásamt tilheyrandi botni og bökkum allt að vatnsborðsstöðu við háflæði. Lönd sem
             flæðir yfir ofan háflæðis teljast ekki til vatnslegs.
    27. Vatnsmiðlun: Geymsla á vatni til þess að breyta náttúrulegu vatnsmagni
                 vatnsfalls eða til stýringar á rennsli vatns.
      28. Vatnsnýting: Vatnstaka, veiting eða virkjun vatns til heimilis- eða
         búsþarfa, í arðsemisskyni eða til að verja fasteign spjöllum.
             29. Vatnsveita: Mannvirki til að flytja vatn til notenda.
    30. Þjóðlenda: Landsvæði utan eignarlanda þó að einstaklingar eða lögaðilar
                kunni að eiga þar takmörkuð eignarréttindi.]^1)
                              ^1)L. 132/2011, 1. gr.

                   II. kafli. Almenn ákvæði um vatnsréttindi.
                             2. gr. [Vatnsréttindi.
 Landareign hverri, þ.m.t. þjóðlendu, fylgir réttur til umráða og hagnýtingar á
því vatni, straumvatni eða stöðuvatni, sem á henni er á þann hátt sem lög þessi
                                    heimila.
 Landeigendur sem hafa aðgang að sama vatni eiga sama rétt til þess í hlutfalli
           við þá nýtingu sem er heimil á eða fyrir landi þeirra.]^1)
                              ^1)L. 132/2011, 3. gr.
                 3. gr. [Merki landareigna í lækjum og ám.]^1)
 Nú skilur á eða lækur landareignir, og á þá hvort land í miðjan farveg, og sé
          ekki vöxtur í vatni, nema önnur lögmæt skipun sé þar á gerð.
                  Eigi breytast merki, þótt farvegur breytist.
                              ^1)L. 132/2011, 4. gr.
                  4. gr. [Merki landareigna við stöðuvötn.]^1)
 Nú liggur landareign að stöðuvatni, og fylgir vatnsbotn þá þeim bakka, er hann
           verður talinn áframhald af, 115 metra út í vatn (netlög).
 Ef stöðuvatn er merkivatn og er eigi 230 metrar á breidd, þá skal miðlína þess
           ráða merkjum, nema önnur lögmæt skipun hafi verið á gerð.
Nú vex gras upp úr vatni við lágflæði, þá fylgir vatnsbotn landi sem þurrt land
                                     væri.
   Ef eyjar, hólmar eða sker eru í stöðuvatni, þá fylgja þeim netlög sem áður
     segir. [Nú fylgja fasteign eyjar, hólmar eða sker fyrir landi annarrar
  fasteignar, og er sundið mjórra en 230 metrar, og ræður þá miðlína sundsins
                                  merkjum.]^1)
                     Jafnan skal miða við lágflæði í vatni.
    Ef breyting verður á vatnsbotni, þá skulu netlög vera sem áður voru þau.
  [Reglur um merki við stöðuvötn gilda einnig um miðlunarlón eftir því sem við
                                 getur átt.]^1)
                              ^1)L. 132/2011, 5. gr.
    5. gr. [Landamerki milli fasteigna sem liggja að vatni sömum megin.]^1)
 Nú liggja tvær landareignir eða fleiri að vatni [sömum megin],^1) og skulu þá
 netlög hverrar um sig ákveðin svo, ef eigi hefir áður verið skipun á gerð, að
             hver botndepill fylgi þeim bakka, sem hann er næstur.
                              ^1)L. 132/2011, 6. gr.
          6. gr. [Réttur til vatns þegar merkivötn skilja fasteignir.
Þar sem merkivötn skilja fasteignir er hvorri rétt að nota vatnið að jöfnu eftir
 þörfum sínum. Dreifist vatn þannig í farvegi að ekki skiptist til helminga um
      miðlínu skal hvorri fasteign þó fylgja jafn réttur til vatnsins.]^1)
                              ^1)L. 132/2011, 7. gr.
                           7. gr. [Forn farvegur.]^1)
                 Vötn öll skulu renna sem að fornu hafa runnið.
       Óheimilt er manni, nema sérstök heimild eða lagaleyfi sé til þess:
   [1. að breyta vatnsbotni, straumstefnu, vatnsmagni eða vatnsflæði, hvort sem
  það verður að fullu og öllu eða um ákveðinn tíma, svo og að hækka eða lækka
                                 vatnsborð],^1)
     [2. ]^1) að gerstífla straumvatn eða gera mannvirki í vatni eða yfir því,
           [3. að veita vatni af einni fasteign á fasteign annarra],^1)
  ef tjón eða hætta er af því búin eign annars manns eða réttindum, óhæfilegar
tálmanir almennri umferð eða tjón eða hætta að nokkru ráði fyrir hagsmuni ríkis
                                eða almennings.
                              ^1)L. 132/2011, 8. gr.
  8. gr. [Heimild til að fella vatnsfall í fornan farveg eða koma honum í samt
                                    lag.]^1)
 Nú breytist farvegur án þess af mannavöldum sé, og er þá landeiganda hverjum,
  sem mein verður að breytingunni, rétt að fella vatn í fornan farveg eða koma
honum í samt lag. [Ef til þess þarf afnot af annarri fasteign eru þau heimil en
  þá getur eigandi þeirrar fasteignar krafist bóta fyrir tjón og óþægindi sem
    verkið bakar honum. Náist ekki samningar um framkvæmd og/eða bætur getur
                 ráðherra heimilað eignarnám í þessu skyni.]^1)
                                      ^1)
Nú hefir sama ástand haldist í 20 ár eða lengur, og skal þá um það fara svo sem
                       það hefði að fornu fari verið svo.
                              ^1)L. 132/2011, 9. gr.
                         9. gr. [Minni háttar vötn.]^1)
[Fara skal um jarðvatn, hveri, laugar, ölkeldur, regnvatn og leysingavatn, er á
landareign safnast, lindir, dý, tjarnir og slík minni háttar vötn sem ekki hafa
stöðugt afrennsli ofanjarðar svo sem hér segir, enda sé ekki önnur lögmæt skipun
á gerð. Um hveri, laugar og ölkeldur gilda þó þær takmarkanir að landeiganda er
 óheimilt að spilla slíkum náttúrufyrirbærum á landi sínu, hvort sem það er með
  ofaníburði, framræslu eða með öðrum hætti nema það sé nauðsynlegt talið til
varnar því landi eða landsnytjum að fengnu leyfi Orkustofnunar og þegar við á að
                    fenginni umsögn Umhverfisstofnunar.]^1)
      1. Landeiganda er rétt, [að teknu tilliti til 2. mgr. 144. gr.],^1) að
 hagnýta sér slíkt vatn eða ráðstafa því með öðrum hætti, enda fari það eigi í
bága við ákvæði [1. mgr. 15. gr.],^1) stífla frárennsli úr því, hlaða upp bakka
  þess eða gera garð um það, ræsa það fram ofanjarðar eða neðan og bera ofan í
 það, án þess að hætta stafi af eða veruleg óþægindi fyrir umferð, eða spjöll á
   eign annars manns, sem eigi er skylt að hlíta samkvæmt sérstakri heimild.
    2. Landareign, sem lægra liggur, fylgir skylda til að hlíta því, að vatnið
 renni um hana í þeim farvegi og með þeim hætti, er náttúran hefir markað því.
       3. [Nú verður breyting á farvegi, vatnsflæði eða vatnsmagni af völdum
 náttúrunnar eða þriðja manns, og verður þeim mein að sem land eiga að, og skal
þeim þá rétt að færa vatnið í samt lag en gera skal það innan árs frá lokum þess
  árs er breytingin varð. Ef til þess þarf afnot af annarri landareign eru þau
    heimil en þá getur eigandi þeirrar fasteignar krafist bóta fyrir tjón og
óþægindi sem verkið bakar honum. Náist ekki samningar um framkvæmd og/eða bætur
              getur ráðherra heimilað eignarnám í þessu skyni.]^1)
    4. Ef vatn liggur á tveim landareignum eða fleiri, þá má enginn landeigandi
                   fara svo með það, að hinum verði mein að.
                              ^1)L. 132/2011, 10. gr.
                   10. gr. [Aðgangsröð að vatni á landareign.
                 Aðgangsröð að vatni er þessi eftir mikilvægi:
                                 1. heimilisþörf,
                                    2. búsþörf,
      3. þörf atvinnurekstrar á landareigninni, annars en búrekstrar, svo sem
                                iðnaðar og iðju,
                                  4. áveituþörf,
                                 5. orkuþörf.]^1)
                              ^1)L. 132/2011, 11. gr.
 11. gr. [Réttur til vatnstöku til heimilis- og búsþarfa og til sunds og baða.
 Öllum er heimilt að taka vatn til heimilisþarfa og bús þar sem landeiganda er
meinlaust, svo og að nota vatn til sunds og baða, enda fari það eigi í bága við
lög, samþykktir eða annað lögmætt skipulag, þó þannig að það valdi ekki truflun
                               á veiði manna.]^1)
                              ^1)L. 132/2011, 12. gr.
                   12. gr. [Vatnstaka á eigin landareign.]^1)
Gera má maður brunna og vatnsból á landareign sinni, en gæta skal hann þess, að
 eigi sé minnkuð eða heft aðsókn vatns að brunnum annarra manna eða vatnsbólum,
nema eigi sé annars kostur eða vatnsból yrði ella mun dýrara eða vatnsaðdrættir
                                   erfiðari.
Eigi má heldur gera önnur mannvirki, ef ætla má, að þau hafi slíkar verkanir sem
                                   mælt var.
                                      ^1)
                              ^1)L. 132/2011, 13. gr.
              13. gr. [Frágangur brunna og annarra vatnsgeyma.]^1)
   Skylt er mönnum að ganga svo frá brunnum og öðrum vatnsgeymum, að mönnum,
              skepnum og landi annarra manna stafi eigi hætta af.
                              ^1)L. 132/2011, 14. gr.
 14. gr. [Skylda til þátttöku í vatnsveitu, áveitu, vatnsmiðlun eða vörnum gegn
                                  vatnságangi.
 Nú eiga menn fasteign í sameign og vill meiri hluti stofna til vatnsveitu til
     heimilis- og búsþarfa á eigninni, koma þar á fót samáveitu, stofna til
 vatnsmiðlunar eða verjast ágangi vatns og getur þá sá eða þeir sem eiga meiri
hluta fasteignarinnar ákveðið að ráðast í framkvæmdir, enda er hinum þá skylt að
taka tiltölulegan þátt í kostnaði öllum af þeim ef talið verður að fasteigninni
      muni verða meira hagræði af framkvæmdunum en kostnaðinum nemur.]^1)
                              ^1)L. 132/2011, 15. gr.
     15. gr. [Leyfi til að skilja vatnsréttindi frá landareign og skipting
                   vatnsréttinda við sölu hluta landareignar.
 Ekki má skilja frá landareign vatnsréttindi til heimilis- og búsþarfa nema með
                              leyfi Orkustofnunar.
Nú eru vatnsréttindi framseld án þess að eignarréttur að landareign sé jafnframt
 framseldur og fer þá um réttarvernd þeirra samkvæmt ákvæðum þinglýsingalaga er
                               varða fasteignir.
      Nú er framseldur hluti landareignar sem liggur að vatni eða á og eru
  vatnsréttindi innifalin í kaupunum nema öðruvísi sé kveðið á um. Þó skal sá
  hluti landareignar sem eftir stendur hafa næg vatnsréttindi til að fullnægja
  heimilis- og búsþörfum og næg og endurgjaldslaus landsafnot til hagnýtingar
                                     þeim.
Ef sameignarlandi er skipt skulu hverjum eignarhluta fylgja, svo sem frekast er
  kostur, næg vatnsréttindi til að fullnægja heimilis- og búsþörfum og næg og
              endurgjaldslaus landsafnot til hagnýtingar þeim.]^1)
                              ^1)L. 132/2011, 16. gr.
                 16. gr. [Ráðstöfunarheimildir opinberra aðila.
Ríki, sveitarfélögum og fyrirtækjum sem alfarið eru í eigu þeirra er óheimilt að
     framselja beint eða óbeint og með varanlegum hætti rétt til umráða og
    hagnýtingar á því vatni sem hefur að geyma virkjanlegt afl umfram 10 MW.
     Þrátt fyrir ákvæði 1. mgr. er heimilt að framselja réttindi til ríkis,
sveitarfélags eða félags sem er alfarið í eigu ríkis og/eða sveitarfélaga og er
        sérstaklega stofnað til að fara með eignarhald þessara réttinda.
Ríki, sveitarfélögum og félögum í þeirra eigu, sbr. 2. mgr., er heimilt að veita
   tímabundið afnotarétt að réttindum skv. 1. mgr. til allt að 65 ára í senn.
  Handhafi tímabundins afnotaréttar skal eiga rétt á viðræðum um framlengingu
            réttarins þegar helmingur umsamins afnotatíma er liðinn.
 Við ákvörðun um það hverjum skuli veittur afnotaréttur skal gæta jafnræðis. Þá
    skal gæta þess að ákvörðunin stuðli að hagkvæmri nýtingu auðlindanna og
                          fjárfestinga í mannvirkjum.
  Forsætisráðherra skal semja um endurgjald (leigu) fyrir afnotarétt réttinda
 undir yfirráðum ríkisins skv. 3. mgr. Um ráðstöfun og endurgjald fyrir nýtingu
      réttinda í þjóðlendum fer samkvæmt ákvæðum laga þar að lútandi.]^1)
                              ^1)L. 132/2011, 17. gr.

    III. kafli. Um vatnsnotkun til heimilis- og búsþarfa, iðnaðar og iðju án
                                 orkunýtingar.
      17. gr. [Vatnsnotkun til heimilis- og búsþarfa, iðnaðar og iðju.]^1)
 Eiganda landareignar, er vatnsréttindi fylgja, er rétt að veita til sín vatni,
sem um hana rennur eða á henni er, um föst veitutæki til heimilis- og búsþarfa á
eigninni eða til iðnaðar og iðju, sem á henni er rekin, enda sé ekki meira vatni
 veitt en þörf er á, eða vatni því, sem afgangs verður, veitt í vatnslegið svo
  nærri upptökum veitunnar, að öðrum, sem tilkall eiga til vatnsins, verði sem
                            minnst tjón eða bagi að.
                              ^1)L. 132/2011, 18. gr.
       18. gr. [Ef vatn er of lítið til að fullnægja þörfum skv. 17. gr.
  Nú er vatn of lítið til að fullnægja þeim þörfum sem í 17. gr. segir og á þá
 hver sú landareign sem tilkall hefur til þess vatns sama tilkall til vatnsins
     eftir þörfum sínum. Um rétthæð einstakra vatnsnota vísast til 10. gr.
Ef vatn sem veitt er um sömu veitutæki er notað til að fullnægja fleiri en einni
af þeim þörfum sem í 1. mgr. segir skal fara um það vatn sem það væri allt haft
                    til að fullnægja rétthæstu þörfinni.]^1)
                              ^1)L. 132/2011, 19. gr.
                                  19. gr. ^1)
                              ^1)L. 132/2011, 20. gr.
                                20.21. gr. ^1)
                             ^1)[6]L. 81/1991, 14. gr.
                                  22. gr. ^1)
                        ^1)L. 93/1947, 10. gr., sbr. 8. gr.
                                  23. gr. ^1)
                             ^1)[7]L. 81/1991, 14. gr.
                                  24. gr. ^1)
                              ^1)L. 132/2011, 21. gr.
                25. gr. [Heimild sveitarstjórnar til vatnsveitu.
 Sveitarstjórn er rétt að taka það vatn sem hún þarf til vatnsveitu úr brunnum,
 uppsprettum eða vötnum í landareignum annarra manna, enda séu þær ekki sviptar
  því vatni sem þeim er metið nauðsynlegt til þeirra þarfa sem í þessum kafla
   getur, nema þeim sé séð fyrir því með öðrum hætti, þeim ekki óhagfelldari.
  Rétt er eiganda eða öðrum rétthafa þeirrar landareignar sem vatn er tekið úr
    skv. 1. mgr. að leggja til sín og á sinn kostnað vatnsæðar úr vatnsveitu
  sveitarfélagsins, enda greiði hann aukakostnað af því, nema öðruvísi semji.
  Haga skal vatnsveitu svo að spjöll verði sem minnst vegna hennar. Ef spjöll
                       verða skal bæta þau að fullu.]^1)
                              ^1)L. 132/2011, 22. gr.
    26. gr. [Skylda landeiganda til að láta af hendi land og landsafnot til
                                  vatnsveitu.
 Skylt er manni að láta af hendi land sitt og landsafnot hvar sem er og hvenær
   sem er í þarfir vatnsveitu sveitarfélags, svo og mannvirki, og að þola þær
eignarkvaðir, óhagræði og takmörkun á afnotarétti sem vatnsveitan kann að hafa í
                   för með sér, enda komi fullar bætur fyrir.
Ef nauðsynlegt þykir til þess að koma í veg fyrir mengun vatns sem tekið er til
vatnsveitu handa sveitarfélagi, þá er mönnum jafnskylt að láta af hendi land og
  láta í té landsafnot og mannvirki, svo og að þola eignarkvaðir, óhagræði og
            takmarkanir sem í 1. mgr. segir, gegn fullum bótum.]^1)
                              ^1)L. 132/2011, 23. gr.
                        27. gr. [Eignarnámsheimild o.fl.
Náist ekki samningar um framkvæmd og/eða bætur vegna þeirra þarfa sem greinir í
               25. og 26. gr. getur ráðherra heimilað eignarnám.
Um vatnsveitur sveitarfélaga fer að öðru leyti samkvæmt lögum sem um þær gilda á
                               hverjum tíma.]^1)
                              ^1)L. 132/2011, 24. gr.
                                  28. gr. ^1)
                             ^1)[8]L. 81/1991, 14. gr.
                         29. gr. [Vatnsveitufélag.]^1)
[Nú vilja aðrir en sveitarfélög koma sér upp vatnsveitu til að fullnægja þörfum
 sínum á vatni skv. 17. gr. og geta þá eigendur þeirra fasteigna sem nota ætla
vatnsveituna gert með sér félag er nefnist vatnsveitufélag. Um félagið fer eftir
    ákvæðum XI. kafla, að því leyti sem fyrirmæli þessa kafla taka ekki til
                                   þess.]^1)
                                      ^1)
   [Að öðru leyti skal fara eftir ákvæðum 25.27. gr. og lögum um vatnsveitur
                 sveitarfélaga eftir því sem við getur átt.]^1)
                              ^1)L. 132/2011, 25. gr.
                                  30. gr. ^1)
                              ^1)L. 132/2011, 26. gr.
    31. gr. [Réttur til þess að afla sér vatns af fasteign annars manns.]^1)
    Ef maður getur ekki aflað sér vatns í landareign sinni til heimilis- og
  búsþarfa, eða þar er að mun kostnaðarsamara eða bagameira að afla þess en af
 landareign annars manns, þá er honum rétt að afla þess þaðan, enda sé þar vatn
afgangs frá heimilis- og búsþörfum. Er honum rétt að fara yfir land annars manns
í því skyni, en gera skal hann svo lítinn usla sem unnt er og bæta tjón á landi
         eða vatnsbóli og kosta gerð þess og viðhald að sínum hluta ^1)
[Eigandi fasteignar eða annar rétthafi má gera brunn eða annað vatnsból í landi
             annars manns ef svo er ástatt sem í 1. mgr. segir.]^1)
                              ^1)L. 132/2011, 27. gr.
   32. gr. [Taka vatns af fasteign annars manns í vatnsveitu til þarfa eigin
                          fasteignar skv. 17. gr.]^1)
 Nú þarf maður að taka vatn af landi annars manns í vatnsveitu til þarfa eignar
 sinnar, samkvæmt 17. gr., og er honum það rétt, enda sé vatn nægt, er eigi sé
                    notað til samkynja þarfa þeirrar eignar.
                                      ^1)
    [Beita má ákvæðum 2. mgr. 25. gr. ef vatn er tekið skv. 1. mgr. þessarar
                                  greinar.]^1)
                              ^1)L. 132/2011, 28. gr.
                          33. gr. [Eignarnámsheimild.
Náist ekki samningar um framkvæmdir og/eða bætur vegna þeirra þarfa sem greinir
            í 31. og 32. gr. getur ráðherra heimilað eignarnám.]^1)
                              ^1)L. 132/2011, 29. gr.
                     34. gr. [Síðari þátttaka í vatnsveitu.
 Hverjum þeim sem ekki hefur í öndverðu tekið þátt í vatnsveitu samkvæmt þessum
   kafla er rétt að gera það síðar, enda verði það metið að vatn sé til þess
nægilegt og að það valdi eiganda veitunnar ekki verulegu óhagræði að öðru leyti.
 En hlíta skal hann þeim ákvæðum sem sett eru eða sett verða um notkun vatnsins
 og meðferð veitunnar. Svo skal hann og greiða endurgjald fyrir vatnsnotin.]^1)
                              ^1)L. 132/2011, 30. gr.
                                  35. gr. ^1)
                              ^1)L. 132/2011, 31. gr.

                             IV. kafli. Um áveitur.
                  36. gr. [Hagnýting vatns í áveituskyni.]^1)
Landeiganda er heimilt að hagnýta sér vatn, sem er á landareign hans eða um hana
 rennur, til áveitu í ræktunarskyni á hana sjálfa eftir þörfum, enda sé enginn
 sviptur með því neysluvatni, [sbr. 1.3. tölul. 10. gr.],^1) né neinum bakaðir
óhæfilegir örðugleikar um útvegun neysluvatns né því spillt fyrir neinum, svo að
                            veruleg óþægindi séu að.
                              ^1)L. 132/2011, 32. gr.
                 37. gr. [Ef merkivötn skilja landareignir.]^1)
   Þar sem merkivötn skilja landareignir, er hvorri rétt að nota vatnið eftir
       þörfum sínum. Þarfir samkvæmt 17. gr. ganga fyrir áveituþörf. ^1)
                              ^1)L. 132/2011, 33. gr.
               38. gr. [Réttur til áveitu fylgir landareign.]^1)
 Réttur til hagnýtingar á vatni til áveitu verður ekki frá landareign skilinn,
    sbr. þó 37. gr., nema vatnið sé tekið til neyslu, [sbr. 1.3. tölul. 10.
       gr.],^1) eða til áveitu á aðrar landareignir samkvæmt 39. gr. ^1)
                              ^1)L. 132/2011, 34. gr.
       39. gr. [Aðgangur að vatni og landi annars manns til áveituþarfa.
   Nú er ekki nógu mikið, nógu gott eða nógu auðtekið vatn fyrir hendi innan
landareignar til áveitu á hana sjálfa og er þá eiganda hennar eða öðrum rétthafa
  rétt að krefjast áveituvatns eftir þörfum úr öðrum landareignum, með þessum
                                  takmörkunum:
     1. að enginn sé fyrir það sviptur vatni til þarfa skv. 17. gr. né neinum
   bakaðir óhæfilegir erfiðleikar um útvegun slíks vatns, né því spillt fyrir
                     neinum svo að veruleg óþægindi séu að,
     2. að ekki þurfi að nota sama vatn til áveitu á þá landareign sjálfa sem
 vatnið er tekið í, nema arður af notkun þess til áveitu þar yrði mun minni en
 arður af notkun þess til þeirrar áveitu utan landareignarinnar sem vatnsins er
                                  krafist til.
  Ef taka vatns er heimil samkvæmt þessari grein en talið er að af henni stafi
  auknir erfiðleikar um útvegun vatns til þarfa skv. 17. gr. eða spjöll á því
vatni eða skaði að vatnstökunni að öðru leyti þá skulu koma fullar bætur fyrir.
Með sama hætti og greinir í 1. mgr. eru manni heimil afnot af landi annars manns
til að koma upp, halda við eða starfrækja áveitu. Ef tjón það sem verkið í heild
    sinni bakar öðrum en áveitueiganda er metið mun minna en hagnaður sá sem
áveitueigandi hefur af því, og ekki er talið hallkvæmara að framkvæma verkið með
öðrum hætti en til er stofnað, skulu landsafnotin heimiluð, en meta skal fullar
                                  bætur fyrir.
  Ef ekki nást samningar um framkvæmd og/eða bætur samkvæmt þessari lagagrein
                     getur ráðherra heimilað eignarnám.]^1)
                              ^1)L. 132/2011, 35. gr.
                                  40. gr. ^1)
                              ^1)L. 132/2011, 36. gr.
                          41. gr. [Tillitsskylda.]^1)
 Áveitum skal haga svo, að ekki sé neinum til baga veitt meira vatni úr fornum
farvegi en nota þarf. Svo skal veita á land og af landi, að öðrum sé sem minnst
 mein að, og fella vatn aftur í fornan farveg, ef unnt er, og svo nærri upptöku
                               sem gerlegt þykir.
  [Nú telur einhver sér mein að áveitu annars manns og samkomulag næst ekki og
  getur þá sá er telur sig verða fyrir skaða krafist bóta. Nú verður talið að
skaði sé að áveitunni fyrir viðkomandi, en þó mun minni þeim hag sem hinn hefur
af henni, og skal áveitan þá engu síður heimil, en fullar bætur koma fyrir.]^1)
 [Ef ekki nást samningar um framkvæmd og/eða bætur skv. 2. mgr. getur ráðherra
                            heimilað eignarnám.]^1)
                              ^1)L. 132/2011, 37. gr.
                           42. gr. [Áveitufélag.]^1)
    Nú þykir hentugt að stofna og starfrækja áveitu í ræktunarskyni á fleiri
landareignir í einu lagi, og geta þá eigendur landareigna þeirra, sem áveitunni
  er ætlað að ná yfir, gert með sér áveitufélag. Um félagsstofnunina fer eftir
  ákvæðum XI. kafla. Lög félagsins nefnast áveitusamþykkt, en áveitan nefnist
                                   samáveita.
                              ^1)L. 132/2011, 38. gr.
               43. gr. [Óhagræði eða takmarkanir vegna samáveitu.
 Þegar löggilt áveitusamþykkt hefur verið sett eru allir landeigendur og aðrir
    rétthafar á því svæði sem áveitunni er ætlað að ná til skyldir að leyfa
 landsafnot til mannvirkja er áveituna varða, svo sem land undir skurði og efni
   úr landinu, hvort sem er grjót eða önnur jarðefni, í fyrirhleðslur, garða,
   stíflugerðir eða umbúnað skurða o.s.frv., og yfir höfuð að þola allar þær
  kvaðir, óhagræði eða takmarkanir sem áveitan hefur í för með sér, enda komi
    fullar bætur fyrir. Náist ekki samningar um framkvæmd og/eða bætur getur
                 ráðherra heimilað eignarnám í þessu skyni.]^1)
                              ^1)L. 132/2011, 39. gr.
                      44. gr. [Kostnaður af samáveitu.]^1)
 Kostnaði öllum af samáveitu skal stjórn hennar jafna niður á landareignir þær,
  sem áveitan nær yfir, aðallega eftir stærð þess lands, er vatn næst yfir. Þó
 skal taka tillit til þess, hvernig land liggur við áveitunni og hver not geta
       orðið af henni fyrir það, í samanburði við aðrar landareignir. ^1)
                              ^1)L. 132/2011, 40. gr.
                   45. gr. [Síðari þátttaka í samáveitu.]^1)
[Ef einhver vill gerast þátttakandi í samáveitu eftir að henni hefur verið komið
 á, með þeim hætti að hann fái vatn til áveitu á land sitt, þá á hann rétt til
þess verði það talið bagalaust.]^1) En skylt er honum þá að taka þátt í kostnaði
  öllum af áveitunni, bæði stofnkostnaði og árskostnaði, að réttri tiltölu við
                                  aðra aðilja.
                              ^1)L. 132/2011, 41. gr.
                  46. gr. [Nánar um kostnað af samáveitu.]^1)
      Nú er samþykkt gerð um samáveitu, og skal þá hver landeigandi greiða
   stofnkostnað og árlegan kostnað af samáveitunni eða þeim hluta, sem eftir
             niðurjöfnun samkvæmt 44. gr. kemur á landareign hans.
                                      ^1)
                              ^1)L. 132/2011, 42. gr.
                    47. gr. [Lögveð til handa áveitufélagi.
 Greiði eigandi einhverrar þeirrar landareignar sem áveita á að ná til samkvæmt
samþykkt ekki hlutdeild sína í sameiginlegum kostnaði eignast áveitufélag lögveð
   í fasteign hans til tryggingar kröfunni. Lögveðið nær einnig til vaxta og
            innheimtukostnaðar af kröfunni ef því er að skipta.]^1)
                              ^1)L. 132/2011, 43. gr.
                                  48. gr. ^1)
                              ^1)L. 132/2011, 44. gr.

                         V. kafli. Um notkun vatnsorku.
                  49. gr. [Orkunýtingarréttur landeiganda.]^1)
Eiganda landareignar, sem vatnsréttindi fylgja, svo og öðrum, sem heimildir hafa
á þeim tekið, er rétt að nota það vatn, sem um hana rennur, til að vinna úr því
orku, enda sé enginn fyrir það sviptur því vatni, sem hann þarf að nota samkvæmt
III. og IV. kafla, né neinum bakaðir óhæfilegir örðugleikar um slíka notkun, né
 vatni, er nota þarf með þeim hætti, spillt fyrir neinum, svo að til verulegra
                                óþæginda horfi.
     [Um leyfi til að virkja [vatnsfall]^1) fer samkvæmt raforkulögum.]^2)
                   ^1)L. 132/2011, 45. gr. ^2)L. 64/2003, 1. gr.
                      50. gr. [Heimild til framkvæmda.]^1)
  Rétt er eiganda landareignar að gera stíflu í vatnsfarvegi og veita vatni úr
     eðlilegum farvegi, hvort sem er um opinn skurð, pípu eða jarðgöng, ef
  nauðsynlegt er vegna vatnsorkunota samkvæmt 49. gr. ^1) Eigi má veita meira
vatni úr eðlilegum farvegi í þessu skyni en þörf er á, en öllu skal því veitt í
   fornan farveg áður en landareigninni sleppir, nema samlög séu milli fleiri
                          landareigna um orkuvinnslu.
                                      ^2)
        [Ef nauðsyn þykir á vera getur ráðherra heimilað eignarnám.]^1)
                   ^1)L. 132/2011, 46. gr. ^2)L. 64/2003, 2. gr.
                   51. gr. [Merkivötn skilja fasteignir.]^1)
 Þar sem merkivötn skilja landareignir, hafa eigendur beggja jafnan rétt til að
                   nota vatn úr þeim samkvæmt 49. og 50. gr.
 Nú nægir merkivatn ekki báðum landareignum, og hefir þá eigandi hvorrar fyrir
   sig rétt til svo mikils af vatnsorkunni, sem svarar hálfu [vatnsflæði]^1)
 merkivatnsins og fallhæð þeirri, sem er fyrir landi hans, enda hafi ekki önnur
                          lögmæt skipun verið á gerð.
                              ^1)L. 132/2011, 47. gr.
                                  52. gr. ^1)
                              ^1)L. 132/2011, 48. gr.
 53. gr. [Ef menn eiga tilkall til orku úr sama vatnsfalli án þess að merkivötn
                           skilji að fasteignir.]^1)
 [Nú eiga menn í félagi, í öðrum tilvikum en þegar merkivötn skilja fasteignir,
tilkall til orku úr sama vatnsfalli og verða þeir ekki ásáttir hvernig það skuli
 notað til orkuvinnslu og getur þá ráðherra með eignarnámi heimilað að þeir sem
 eiga tilkall til meira en helmings vatnsorkunnar, talinnar eftir vatnsflæði og
   fallhæð, leysi til sín tilkall minni hlutans.]^1) Þetta er þó því skilyrði
 bundið, að hagnýting [vatnsfallsins]^1) í heild sinni sé að mun hallkvæmari en
hagnýting hluta innleysenda út af fyrir sig, og að ekki sé skertur réttur þriðja
  manns, er hann kann að hafa fengið yfir vatnsréttindunum áður en lausnar var
                                    krafist.
Sá hluti vatnsorkuréttar, er maður leysir til sín [skv. 1. mgr.],^1) skal metinn
       sem hluti alls réttarins. Þó skal taka til greina, hvort sá hluti
   virkjunarkostnaðar, sem sérstaklega varðar innleysta vatnsorkuréttinn, er
                         tiltölulega mikill eða lítill.
                                      ^1)
                              ^1)L. 132/2011, 49. gr.
                                54.66. gr. ^1)
                               ^1)L. 64/2003, 2. gr.

   VI. kafli. [Mannvirkjagerð, miðlun vatns, varnir lands, þurrkun o.fl.]^1)
                              ^1)L. 132/2011, 53. gr.
                   [67. gr. Mannvirki varðar tvær fasteignir.
    Nú vill eigandi annars vatnsbakka merkivatns gera mannvirki í vatni til
vatnsnýtingar, þ.m.t. orkunýtingar, og þarf að nota til þess land hinum megin og
 skal hann þá bjóða eiganda þess lands að gera mannvirki með sér og nota vatnið
                               að réttri tiltölu.
  Nú vill eigandi annars vatnsbakkans ekki taka þátt í mannvirkjagerð og getur
ráðherra þá heimilað eignarnám til afnota af landi hans til að framkvæma verkið
                              og nota vatnið.]^1)
                              ^1)L. 132/2011, 50. gr.
                     68. gr. [Stíflugerð til vatnsmiðlunar.
   Leita skal leyfis Orkustofnunar til vatnsmiðlunar eða breytinga á henni ef
  flatarmál miðlunarlóns að því loknu er 1.000 fermetrar eða stærra við hæstu
vatnsstöðu. Framkvæmdaraðili skal láta fylgja með umsókn sinni til Orkustofnunar
fullnægjandi gögn um undirlag, gerð og frágang fyrirhugaðrar stíflu. Gildir það
     einnig ef miðlunarlón er minna en 1.000 fermetrar og stífluframkvæmdin
 tilkynningarskyld skv. 144. gr. Ef framkvæmd vatnsmiðlunar er liður í virkjun
      fallvatns til raforkuframleiðslu skal miðlunarleyfið talið hluti af
 virkjunarleyfi samkvæmt raforkulögum og skal þá leita leyfis í samræmi við þau
                                      lög.
  Ráðherra getur heimilað eignarnám ef þörf krefur í þágu framkvæmdar samkvæmt
                                 grein þessari.
 Leyfi skv. 1. mgr. fellur úr gildi hefjist framkvæmdir ekki innan þriggja ára
                              frá útgáfu þess.]^1)
                              ^1)L. 132/2011, 51. gr.
                                69.74. gr. ^1)
                              ^1)L. 132/2011, 52. gr.
                       75. gr. [Breyting á vatnsfarvegi.
Heimilt er fasteignareiganda og vatnafélögum, að fengnu leyfi Orkustofnunar eða
  eftir atvikum leyfi Fiskistofu skv. [9]V. kafla laga nr. 61/2006, um lax- og
  silungsveiði, með síðari breytingum, að breyta vatnsfarvegi, víkka hann eða
    rétta, gera nýjan farveg eða önnur þau mannvirki í vatni eða við það sem
   nauðsynleg eru í því skyni að verja land eða landsnytjar gegn spjöllum af
  landbroti eða árennsli vatns. Heimilt er að binda leyfið skilyrðum sem þykja
                       nauðsynleg vegna almannahagsmuna.
 Heimilt er viðeigandi stjórnvaldi hverju sinni að ráðast í framkvæmdir skv. 1.
 mgr., að fengnu leyfi Orkustofnunar, enda sé það gert til að verja fasteignir,
           önnur mannvirki sem varða almannaheill eða náttúruminjar.
Nú þarf sá sem ætlar að ráðast í framkvæmdir skv. 1. mgr. eða stjórnvald skv. 2.
mgr. afnot af fasteignum annarra manna í þessu skyni og getur þá ráðherra veitt
                heimild til eignarnáms ef ekki semst með aðilum.
Um varnir gegn ágangi vatna fer að öðru leyti samkvæmt gildandi lögum um varnir
                              gegn landbroti.]^1)
                              ^1)L. 132/2011, 54. gr.
                                76.77. gr. ^1)
                              ^1)L. 132/2011, 54. gr.
          78. gr. [Heimild manns til að veita vatni af fasteign sinni.
Maður má veita bagalegu vatni af landi sínu í rásir og farvegi, þó að mein verði
    að á landi því er við tekur, enda megi hann ekki losna við það með öðrum
   hentugum hætti. Með sama skilorði má maður og veita vatni í skurði í landi
 annarra eða grafa þar skurði í því skyni, en jafnan skal þá skurðum svo langt
 fram haldið að ekki verði verulegt tjón á landi annarra manna. Bæta skal tjón
sem hlýst af veitunni, en taka skal þó til greina gagn þeirra sem krefjast bóta
                                  af skurðum.
     Við framkvæmdir skv. 1. mgr. skal forðast að raska tjörnum og vötnum.
Ef skurðir um landareign annars manns eru honum einnig til gagns er honum skylt
         að taka þátt í kostnaði af skurðgreftri og viðhaldi skurðanna.
Náist ekki samningar um framkvæmd og/eða bætur samkvæmt þessari lagagrein getur
                        ráðherra heimilað eignarnám.]^1)
                              ^1)L. 132/2011, 55. gr.
                       79. gr. [Niðurlagning mannvirkis.
Niðurlagning mannvirkis samkvæmt þessum kafla, þ.m.t. stöðvun á viðhaldi, er háð
samþykki Orkustofnunar. Við niðurlagningu skal umhverfið fært eins og kostur er
 til fyrra horfs. Eigandi mannvirkis skal leggja áætlun um niðurlagningu fyrir
Orkustofnun til samþykktar þar sem m.a. skulu vera upplýsingar um hvernig verkið
    verði framkvæmt. Orkustofnun getur sett þau skilyrði fyrir leyfi sem eru
    nauðsynleg til að koma í veg fyrir hættu eða tjón fyrir einstaklinga og
                                 almenning.]^1)
                              ^1)L. 132/2011, 55. gr.
                            80. gr. [Aðgæsluskylda.
 Mannvirki og framkvæmdir allar samkvæmt lögum þessum skal gera þannig úr garði
að af þeim stafi hvorki hætta né veruleg óþægindi fyrir umferð eða spjöll á eign
  annars manns nema honum sé skylt að hlíta því samkvæmt lögum eða samningum.
 Við hvers konar nýtingu vatnsréttinda og framkvæmdir í eða við vötn skal þess
    gætt að sem minnst röskun verði á vatni, gæðum þess, vatnslegi, lífríki,
 vistkerfum eða landslagi. Einnig skal forðast að valda öðrum sem tilkall eiga
                     til sama vatns tjóni eða óhagræði.]^1)
                              ^1)L. 132/2011, 55. gr.
                                81.82. gr. ^1)
                              ^1)L. 132/2011, 55. gr.

                                VII. kafli. ^1)
                              ^1)L. 132/2011, 54. gr.

                                VIII. kafli. ^1)
                              ^1)L. 132/2011, 55. gr.

                         IX. kafli. Um óhreinkun vatna.
                       83. gr. [Bann við óhreinkun vatna.
Óheimilt er að menga vötn eða láta í þau eða svo nærri þeim að hætt sé við að í
   þau berist efni, hluti og lífverur sem spilla mundu eðlis- eða efnaástandi
                vatnsins, lífríki þess og nánasta umhverfi.]^1)
                              ^1)L. 132/2011, 56. gr.
                                84.85. gr. ^1)
                              ^1)L. 132/2011, 57. gr.

                                 X. kafli. ^1)
                             ^1)[10]L. 9/2009, 23. gr.

                          XI. kafli. Um vatnafélög.^1)
      ^1)Vatnafélög sem starfrækt voru við gildistöku l. 132/2011 skulu laga
  starfsemi sína að lögum þessum fyrir 1. jan. 2012 skv. l. 132/2011, 90. gr.
                         99. gr. [Stofnun vatnafélaga.
      Heimilt er fasteignareigendum að stofna félag um vatnsveitu, áveitu,
 vatnsorkuvinnslu, vatnsmiðlun, varnir við ágangi vatns eða annað sem lögmætan
                    tilgang hefur samkvæmt lögum þessum.]^1)
                              ^1)L. 132/2011, 58. gr.
                           100. gr. [Stofnfundarboð.
Þeir fasteignareigendur sem stofna vilja vatnafélag skv. 99. gr. skulu boða til
stofnfundar eigendur, og eftir atvikum aðra rétthafa, þeirra fasteigna sem ætla
 má að aðild gætu átt að félaginu. Komi til löglegrar stofnunar félagsins telst
     kostnaður allur af fundarboði, fundarhaldi, uppdráttum að fyrirhuguðum
          framkvæmdum og mannvirkjum o.s.frv. til stofnkostnaðar.]^1)
                              ^1)L. 132/2011, 59. gr.
                                  101. gr. ^1)
                              ^1)L. 132/2011, 60. gr.
                           102. gr. [Efni samþykktar.
Þegar ákveðið hefur verið að stofna félag skal samþykkt þess sett svo fljótt sem
                   unnt er. Í samþykkt skulu vera ákvæði um:
                 1. nafn félags, heimilisfang þess og varnarþing,
                                2. verkefni félags,
   3. skipun félagsstjórnar, hversu fjölmenn hún skuli vera, hvernig skuli kjósa
  hana, hvert vald hennar skuli vera og starfssvið, ef stjórn er skipuð fleiri
               mönnum en einum, hve langan tíma kjör skuli gilda,
   4. eigendur hvaða fasteigna taki þátt í félaginu, sem og aðrir rétthafar, og
                        um atkvæðisrétt á félagsfundum,
                 5. reikninga og bókhald félagsins og endurskoðun,
    6. hvernig boða skuli til félagsfunda, hvenær þeir teljist lögmætir, hvaða
         mál þeir skuli úrskurða og hvert vald þeir hafi að öðru leyti,
   7. hvernig fara skuli um greiðslur kostnaðar þess sem félagsskapurinn hefur í
                                  för með sér,
     8. hvaða kvaðir eða eignarhöft leggjast á fasteignir þær sem þátt taka í
                                 félagsskapnum,
                   9. félagsgjöld og hvernig þau verði ákveðin,
       10. hvaða reglum skuli eftir farið ef breyta á samþykktum félagsins,
                     11. inntöku nýrra félaga, sbr. 110. gr.,
                12. heimild til úrsagnar úr félagi, sbr. 111. gr.,
    13. hvernig fara skuli um félagsslit, hvert atkvæðamagn þurfi til þeirra og
                    hvernig ráðstafa skuli eignum félagsins.
 Í samþykktum skal kveðið svo á að afl atkvæða ráði úrslitum. Ef sérstök ástæða
  þykir til má ákveða í samþykkt að aukinn meiri hluta þurfi til ákvörðunar um
 einstök félagsmálefni, önnur en þau sem sérstaklega er um mælt í lögum þessum.
      Gildi samþykkta vatnafélags er háð staðfestingu iðnaðarráðherra.]^1)
                              ^1)L. 132/2011, 61. gr.
                               103.109. gr. ^1)
                              ^1)L. 132/2011, 62. gr.
                            110. gr. [Nýir félagar.
     Rétt er að taka nýja menn í félag ef lögmætur félagsfundur samþykkir.
    Hverjum þeim sem ekki hefur í upphafi tekið þátt í vatnsveitufélagi eða
 áveitufélagi í þeim tilgangi sem tilgreindur er skv. 29. og 42. gr. er heimilt
  að gera það síðar, enda liggi fasteign hans með þeim hætti að þátttaka hans
                         valdi ekki verulegu óhagræði.
  Ef veruleg breyting verður á skyldum félaga vegna töku nýrra félagsmanna eða
     verkefni félaga breytist verulega fyrir þá sök skal fara með málið sem
                       breytingar á samþykktum félagsins.
 Nú bætist nýr aðili í félag og skal hann þá greiða að sínum hluta og frá þeim
 tíma hlutdeild í stofnkostnaði þau gjöld sem á félögum hvíla og með sama hætti
 sem aðrir félagar nema öðruvísi semji. Kosta skal hann sjálfur þær framkvæmdir
  sem eru nauðsynlegar sérstaklega hans vegna til þess að geta notað mannvirki
                                 félagsins.]^1)
                              ^1)L. 132/2011, 63. gr.
                111. gr. [Úrsögn úr félagi og ábyrgð á skuldum.
 Félagi getur sagt sig úr vatnafélagi og skal hann þá fá greiddan stofnkostnað
 sinn að því leyti sem verðmæti hlutar hans er meira en nemur kostnaði og tjóni
                               af brottför hans.
  Ef félagi segir sig úr félagi ábyrgist hann þau gjöld sem á hann hafa fallið
       samkvæmt ákvæðum félagsins til þess tíma er hann fer úr félaginu.
 Eignir félags standa fyrir skuldum þess. Enginn félagsmaður ber ábyrgð umfram
                 löglega ákveðna hlutdeild sína í félaginu.]^1)
                              ^1)L. 132/2011, 64. gr.
                             112. gr. [Slit félags.
                               Félagi skal slíta:
        1. ef félagar samþykkja það samkvæmt fyrirmælum samþykktar félags,
               2. ef félagar eru aðeins tveir og annar krefst þess,
     3. ef það kemur síðar í ljós að ekki er unnt að ná því takmarki sem félag
  setti sér eða það er svo miklum örðugleikum bundið að erfitt þykir að halda
                              félagsskapnum áfram.
 Ef helmingur félaga eða meira krefst þess er skylt að kjósa skilanefnd til að
  standa fyrir skiptum félags og fer um vald hennar sem skilanefndar við slit
                                  hlutafélags.
Ef eignir félags hrökkva ekki fyrir skuldum skal því sem á vantar skipt á félaga
 að réttri tiltölu við félagsgjöld hvers um sig, eins og þau hafa verið ákveðin
samkvæmt gjaldskrá eða öðru lögmætu félagsákvæði. Hver félagi ábyrgist einungis
                                  sinn hluta.
    Um skiptin fer að öðru leyti samkvæmt ákvæðum laga um skipti á dánarbúum
                                   o.fl.]^1)
                              ^1)L. 132/2011, 65. gr.
                               113.114. gr. ^1)
                              ^1)L. 132/2011, 66. gr.

                     XII. kafli. Um almenna umferð um vötn.
      115. gr. [Heimild til að fara um vötn og til afnota af vatnsbökkum.
   Öllum er heimil för, þ.m.t. á farartækjum, um vötn, einnig á ísi, með þeim
  takmörkunum sem lög kveða á um, þó þannig að það valdi ekki truflun á veiðum
     manna. Umhverfisráðherra getur í reglugerð sett takmarkanir við umferð
    vélknúinna báta og annarra vélknúinna farartækja um vötn og vatnasvæði.
 Allir sem fara um vötn eða nota þau til sunds og baða, sbr. 11. gr., hafa rétt
 til þeirra afnota af vatnsbökkum sem eru nauðsynleg vegna umferðar um vötn en
 gæta skulu þeir varkárni og forðast að valda skemmdum á landi, mannvirkjum eða
                      veiðitækjum í vatni eða við það.]^1)
                              ^1)L. 132/2011, 67. gr.
                                  116. gr. ^1)
                              ^1)L. 132/2011, 68. gr.
      117. gr. [Aðgæsluskylda og bætur fyrir tjón vegna umferðar um vötn.
  Öllum sem nota vötn til umferðar er skylt að gæta þess að gera sem minnstar
       skemmdir á landi, mannvirkjum eða veiðitækjum í vatni eða við það.
   Eigendur landareigna eða aðrir rétthafar eiga rétt til bóta fyrir tjón sem
 umferð á vatni veldur beinlínis á landi við vatnið eða á löglega gerðum og vel
      við höldnum mannvirkjum í vatni eða við það, svo og á löglega settum
  veiðitækjum, enda þótt tjónið sé hvorki að kenna ásetningi né ógætni. Bætur
greiðast ekki fyrir tjón af því þótt mannvirki þau sem fyrir skemmdum hafa orðið
 verði ekki notuð nema tjón beri að bæta samkvæmt almennum skaðabótareglum.]^1)
                              ^1)L. 132/2011, 69. gr.
                               118.120. gr. ^1)
                              ^1)L. 132/2011, 70. gr.

                                XIII. kafli. ^1)
                              ^1)L. 61/1932, 94. gr.

                                XIV. kafli. ^1)
                              ^1)L. 132/2011, 72. gr.
                               131.138. gr. ^1)
                              ^1)L. 132/2011, 71. gr.

                      XV. kafli. [Eignarnám og bætur.]^1)
                              ^1)L. 132/2011, 77. gr.
                              139. gr. [Eignarnám.
     Eignarnám sem ráðherra heimilar samkvæmt lögum þessum getur tekið til
   vatnsréttinda, lands, mannvirkja, aðstöðu og annarra réttinda landeiganda.
Ávallt skal þess freistað að ná samkomulagi við landeiganda eða rétthafa áður en
                             til eignarnáms kemur.
 Framkvæmd eignarnáms á grundvelli laga þessara fer eftir almennum reglum.]^1)
                              ^1)L. 132/2011, 73. gr.
                             140. gr. [Endurgjald.
    Við ákvörðun eignarnámsbóta skal koma til frádráttar sérhagur viðkomandi
  fasteignar af framkvæmdum. Að öðru leyti fer um endurgjald fyrir eignarnumin
                      réttindi eftir almennum reglum.]^1)
                              ^1)L. 132/2011, 74. gr.
                             141. gr. [Bótaákvæði.
Eigandi mannvirkis við vatn, eða sá sem stendur fyrir framkvæmdum við vatn, ber
 ábyrgð á tjóni sem af framkvæmdunum hlýst án tillits til þess hvort tjón verði
                     rakið til saknæmrar háttsemi eða ekki:
   1. ef ráðist er án leyfis í framkvæmdir sem eru leyfisskyldar samkvæmt lögum
                                    þessum,
     2. ef staðið er þannig að framkvæmdum að ekki fullnægi áskilnaði 80. gr.,
                    3. ef brestur verður á viðhaldi mannvirkis.
 Leyfi til framkvæmdar sem valdið getur umtalsverðu tjóni má binda því skilyrði
 að framkvæmdaraðili leggi fram tryggingu vegna hugsanlegrar bótaábyrgðar.]^1)
                              ^1)L. 132/2011, 75. gr.
                                  142. gr. ^1)
                              ^1)L. 132/2011, 76. gr.

                         XVI. kafli. [Stjórnsýsla.]^1)
                              ^1)L. 132/2011, 83. gr.
                             143. gr. [Yfirstjórn.
 Iðnaðarráðherra fer með yfirstjórn mála samkvæmt lögum þessum nema öðruvísi sé
                               fyrir mælt í þeim.
 Orkustofnun fer með stjórnsýslu og eftirlit samkvæmt lögum þessum að svo miklu
    leyti sem lög mæla ekki fyrir um annað. Orkustofnun er iðnaðarráðherra,
    umhverfisráðherra og öðrum stjórnvöldum til ráðgjafar um vatnsnýtingu og
                      vatnamál á verksviði stofnunarinnar.
  Stjórnvaldsákvarðanir Orkustofnunar sem eru teknar á grundvelli laga þessara
                         sæta kæru til iðnaðarráðherra.
  Ákvarðanir Orkustofnunar er snerta mannvirkjagerð eða aðrar framkvæmdir sem
     fjallað er um í VI. kafla sæta kæru til úrskurðarnefndar umhverfis- og
  auðlindamála. Um aðild, kærufrest, málsmeðferð og annað er varðar kæruna fer
                    samkvæmt lögum um úrskurðarnefndina.]^1)
                              ^1)L. 132/2011, 78. gr.
       144. gr. [Tímafrestir vegna leyfisveitinga og tilkynningarskylda.
  Ef um leyfisskylda framkvæmd samkvæmt lögum þessum er að ræða skal ákvörðun
 Orkustofnunar um að veita leyfi eða synja leyfis liggja fyrir innan átta vikna
       frá því að tilkynning um fyrirhugaða framkvæmd barst stofnuninni.
   Skylt er að tilkynna Orkustofnun um allar framkvæmdir sem er fyrirhugað að
 ráðast í og tengjast vatni og vatnafari, þar á meðal framkvæmdir sem ekki eru
           sérstaklega leyfisskyldar samkvæmt þessum lögum eða öðrum.
Ekki er þó skylt að senda umsókn skv. 1. mgr. eða tilkynningu skv. 2. mgr. þegar
Fiskistofu er send skrifleg umsókn um framkvæmd í eða við veiðivatn skv. [11]V.
    kafla laga nr. 61/2006, um lax- og silungsveiði, með síðari breytingum.
Fiskistofa skal þegar henni berst umsókn um leyfi fyrir framkvæmdum þegar í stað
 senda Orkustofnun afrit af öllum slíkum umsóknum. Þá er ekki skylt að tilkynna
  til Orkustofnunar framkvæmdir sem telja verður til viðgerða eða lagfæringa á
 veitu- eða virkjunarmannvirkjum og rúmast innan áður útgefinna leyfa samkvæmt
                                 lögum þessum.
 Orkustofnun er heimilt að setja skilyrði fyrir leyfis- eða tilkynningarskyldri
 starfsemi og framkvæmdum sem talin eru nauðsynleg af tæknilegum ástæðum eða ef
 ætla má að framkvæmdir eða starfsemi geti spillt þeirri nýtingu sem fram fer í
  eða við vatn eða möguleikum á að nýta vatn síðar. Slík skilyrði skulu vera í
samræmi við markmið laganna, reglugerðir og vatnaáætlun samkvæmt lögum um stjórn
vatnamála. Heimild Orkustofnunar til þess að setja slík skilyrði nær þó ekki til
        starfsemi og framkvæmda á friðlýstum svæðum sem háðar eru leyfi
                              Umhverfisstofnunar.
 Orkustofnun skal gera tilkynningarskyldum aðila grein fyrir því innan fjögurra
vikna frá því að tilkynning barst stofnuninni hvort hún hyggst banna tilkynntar
  framkvæmdir, setja skilyrði fyrir þeim í samræmi við ákvæði laga þessara eða
 gera aðrar athugasemdir við framkvæmdir þær sem tilkynntar hafa verið. Berist
 athugasemdir Orkustofnunar ekki tilkynningarskyldum aðila innan frestsins skal
líta svo á að engar athugasemdir séu gerðar við fyrirhugaðar framkvæmdir. Ákveði
  Orkustofnun að setja tilkynningarskyldum aðila skilyrði skal ákvörðun liggja
  fyrir innan fjögurra vikna frá lokum fjögurra vikna frests samkvæmt þessari
                                   málsgrein.
Iðnaðarráðherra skal í reglugerð, að höfðu samráði við umhverfisráðherra, setja
 nánari fyrirmæli um framkvæmd leyfisveitinga og tilkynningarskyldu, þ.m.t. um
  upplýsingaskyldu umsækjenda um leyfi, sbr. 1. mgr., og tilkynnenda, sbr. 2.
  mgr., til Orkustofnunar, útfærslu skilyrða sem setja má fyrir framkvæmdum og
                    önnur atriði samkvæmt þessari grein.]^1)
                              ^1)L. 132/2011, 79. gr.
                         145. gr. [Eftirlit og úrræði.
Sé leyfisskyld framkvæmd samkvæmt lögum þessum hafin án leyfis getur Orkustofnun
    stöðvað hana tafarlaust. Sama á við ef aðili vanrækir tilkynningarskyldu
 samkvæmt lögum þessum. Ef staðið er þannig að framkvæmd eða starfsemi að ekki
samrýmist lögum þessum, reglugerðum settum samkvæmt þeim eða útgefnu leyfi skal
  Orkustofnun veita framkvæmdaraðila skriflega aðvörun og hæfilegan frest til
  úrbóta. Ef þá er ekki farið að fyrirmælum er heimilt að stöðva framkvæmd eða
 starfsemi og beita dagsektum þar til úr hefur verið bætt. Dagsektir geta numið
 10.000500.000 kr. Við ákvörðun dagsekta skal tekið tillit til eðlis vanrækslu
eða brots og þeirra hagsmuna sem eru í húfi. Ákvörðun um dagsektir skal tilkynnt
    þeim sem hún beinist að á sannanlegan hátt. Dagsektir renna í ríkissjóð.
  Ef þörf krefur er lögreglu skylt að aðstoða Orkustofnun við aðgerðir skv. 1.
                                      mgr.
Heimilt er Orkustofnun að afturkalla leyfi sem gefið er út samkvæmt lögum þessum
 ef um ítrekaða vanrækslu leyfishafa er að ræða eða ljóst er að hann getur ekki
                   staðið við skyldur sínar samkvæmt leyfinu.
Heimilt er að mæla fyrir um að sá sem staðið hefur að óheimilum framkvæmdum skv.
 1. eða 3. mgr. fjarlægi mannvirki og færi umhverfið til fyrra horfs. Ef slíkri
skyldu er ekki sinnt innan þeirra tímamarka sem stjórnvöld ákveða er heimilt að
   láta vinna verkið á kostnað hins brotlega. Skal kostnaður þá greiddur til
        bráðabirgða úr ríkissjóði en innheimtur síðar hjá hlutaðeigandi.
Áður en gripið er til úrræða skv. 3. og 4. mgr. skal veita skriflega aðvörun og
                          hæfilegan frest til úrbóta.
  Dagsektir skv. 1. mgr. og krafa um endurgreiðslu kostnaðar skv. 4. mgr. eru
                               aðfararhæfar.]^1)
                              ^1)L. 132/2011, 80. gr.
                              146. gr. [Gjaldtaka.
Fyrir leyfi sem stjórnvöld veita á grundvelli þessara laga og fyrir eftirlit sem
  þeim er falið er heimilt að innheimta gjald. Gjaldið skal vera í samræmi við
      gjaldskrá sem staðfest skal af viðkomandi ráðherra og birt í B-deild
                                Stjórnartíðinda.
Gjald skv. 1. mgr. má ekki vera hærra en nemur kostnaði við undirbúning, svo sem
    vegna nauðsynlegrar aðkeyptrar þjónustu, útgáfu leyfis og eftirlit.]^1)
                              ^1)L. 132/2011, 81. gr.
                               147.150. gr. ^1)
                              ^1)L. 132/2011, 82. gr.

                                XVII. kafli. ^1)
                              ^1)L. 132/2011, 85. gr.
                               151.152. gr. ^1)
                              ^1)L. 132/2011, 84. gr.

                        XVIII. kafli. [Ýmis ákvæði.]^1)
                              ^1)L. 132/2011, 89. gr.
                         153. gr. [Rannsóknarheimildir.
 Eiganda lands, sem og öðrum rétthöfum, er skylt að þola að yfirborðsrannsóknir
 og önnur undirbúningsstörf, sem nauðsynleg eru vegna framkvæmda samkvæmt lögum
   þessum, fari fram á landi hans, enda getur hann krafist bóta fyrir tjón og
   óþægindi sem af því hlýst. Landeiganda skal tilkynnt um hinar fyrirhuguðu
 rannsóknir með góðum fyrirvara og eigi síðar en um leið og tilkynning er send
     Orkustofnun. Til umfangsmeiri rannsókna þarf leyfi Orkustofnunar.]^1)
                              ^1)L. 132/2011, 86. gr.
                              154. gr. [Viðurlög.
 Brot gegn lögum þessum varða sektum nema þyngri refsingu varði samkvæmt öðrum
 lögum. Dæma má jafnt lögaðila sem einstakling til greiðslu sekta fyrir brot á
   lögum þessum. Lögaðila má ákvarða sekt án tillits til þess hvort sök verði
             sönnuð á fyrirsvarsmann eða starfsmann lögaðilans.]^1)
                              ^1)L. 132/2011, 87. gr.
                             [155. gr. Reglugerðir.
Iðnaðarráðherra er heimilt að setja í reglugerð nánari ákvæði um framkvæmd laga
 þessara, þ.m.t. ákvæði sem lúta að undantekningum frá tilkynningarskyldu vegna
             minni háttar vatna og um starfrækslu vatnafélaga.]^1)
                              ^1)L. 132/2011, 88. gr.

References

   Visible links
   1. file://1991019.html
   2. file://1991020.html
   3. file://1991021.html
   4. file://1991081.html
   5. file://2009009.html
   6. file://1991081.html
   7. file://1991081.html
   8. file://1991081.html
   9. file://2006061.html
  10. file://2009009.html#g23
  11. file://2006061.html
