
   --------------------------------------------------------------------------

                                          Lög um innheimtu og meðferð á kirknafé

                              1890 nr. 20 22. maí

   --------------------------------------------------------------------------

                                     1. gr.
            Rétt er, að fjárhaldsmaður kirkju feli hlutaðeigandi sóknarnefnd,
        vilji hún það að sér taka, að heimta inn tekjur kirkju og koma þeim í
                               peninga, gegn innheimtulaunum, 10 af hundraði.

                                     2. gr.
                                                                       ...^1)

   ^1)[2]L. 40/1909, 9. gr.

                                     3. gr.
        Frá næsta nýári eftir að lög þessi öðlast gildi og koma til
   framkvæmdar, skal reikningsár kirkna vera frá 1. janúar til 31. desember.
   Skal semja reikninga kirkna sem fyrst eftir nýár. Skal hlutaðeigandi
   prestur, eða, ef hann er féhirðir kirkjunnar, hlutaðeigandi
   safnaðarfulltrúi fyrst rannsaka reikninginn og bera hann saman við hrepps-
   og kirkjubækur. Fyrir rannsókn þessa má greiða 2 kr. af tekjum kirkjunnar.
   Fyrir lok maímánaðar skulu kirkjureikningar með fullnægjandi fylgiskjölum
   vera komnir til hlutaðeigandi prófasts, er rannsakar þá og leggur fram á
   héraðsfundi. Nú álítur bæði héraðsprófastur og héraðsfundur reikning
   kirkju réttan, er það þá fullnaðarúrskurður, en greini prófast og
   héraðsfund á, leggur biskup á fullnaðarúrskurð.

                                     4. gr.
        Stofna skal almennan kirkjusjóð, og skal hver kirkja hafa sína
   viðskiptabók við sjóðinn. Stiftsyfirvöld Íslands hafa umsjón yfir
   kirkjusjóði þessum og ábyrgð á honum. Fé kirkjusjóðs skal ávaxta eftir
   sömu reglum og landssjóðsfé. Forgangsrétt til lána úr sjóði þessum eiga
   kirkjur.
        Auglýsa skal reikninga sjóðs þessa í Stjórnartíðindunum, deildinni B,
   ár hvert.

                                     5. gr.
        Allt það fé, sem kirkjur eiga afgangs útgjöldum, skal láta á vöxtu í
   hinum almenna kirkjusjóði og vextirnir árlega leggjast við höfuðstólinn.
   Heimilt er þó reikningshaldara að halda eftir vaxtalaust 100 kr. af tekjum
   kirkju. Rétt er og að kirkjur greiði vexti af fé því, sem þær hafa að
   láni.
        Þó falla niður þeir vextir, sem eigi geta greiðst af helmingi þess,
   er hver kirkja hefur afgangs árlegum útgjöldum sínum.
        Af sjóðum þeim, sem kirkjur eiga, þá er lög þessi öðlast gildi, skal
   sá, er sjóðinn hefur undir höndum, greiða í hinn almenna kirkjusjóð
   ^1/[15] á ári, uns sjóðurinn er allur greiddur af hendi enda þurfi hans
   eigi kirkjunni til aðgjörðar eða endurbyggingar á því tímabili. Sé kirkja
   afhent, skal greiða sjóðinn allan af hendi.

                                     6. gr.
        Þá er fjárhaldsmaður, er haft hefur kirkju til umsjónar og ábyrgðar
   og lánað henni fé, sleppir fjárhaldinu eða deyr, skal hann eða erfingjar
   hans eiga heimting á að fá skuld þá borgaða af fé því, sem kirkjan hefur
   afgangs nauðsynlegum ársútgjöldum.

                                     7. gr.
        Ákvæði laga þessara ná eigi til bændakirkna, nema hlutaðeigandi
   kirkjuráðendur veiti til þess samþykki sitt.

References

   Visible links
   1. http://www.althingi.is/dba-bin/lawformpr.pl?lnr=1890020
   2. file:///altext/stjtnr.html#1909040?g9
