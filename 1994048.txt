                                    dálkum.

   --------------------------------------------------------------------------

                             Lög um brunatryggingar

                               1994 nr. 48 6. maí

   --------------------------------------------------------------------------

 Tóku gildi 20. maí 1994. EES-samningurinn: IX. viðauki tilskipun 73/239/EBE og
 92/49/EBE. Breytt með [2]l. 150/1994 (tóku gildi 31. des. 1994), [3]l. 10/1995
  (tóku gildi 1. mars 1995), [4]l. 131/1996 (tóku gildi 19. des. 1996), [5]l.
 34/1999 (tóku gildi 30. mars 1999) og [6]l. 40/2000 (tóku gildi 26. maí 2000).

1. gr. [Húseigendum er skylt að brunatryggja allar húseignir. Húseignir samkvæmt
       lögum þessum eru hvers konar byggingar sem ætlaðar eru til íbúðar,
                 atvinnustarfsemi, geymslu eða annarra afnota.
  Hús í smíðum er eigendum einnig skylt að brunatryggja á smíðatímanum. Fer um
  vátryggingarfjárhæð þeirra á hverjum tíma eftir samkomulagi milli eiganda og
                               vátryggingafélags.
Vátryggingarskyldar húseignir skv. 1. mgr. er skylt að meta eigi síðar en fjórum
vikum eftir að byggingu þeirra lauk eða þær hafa verið teknar í notkun. Eigandi
   ber ábyrgð á því að tilkynna vátryggingafélagi um lok byggingar eða notkun
                         húseignar og óska eftir mati.
  Vátryggingafélag skal ekki taka gilda uppsögn á brunatryggingu skv. 1. og 2.
  mgr. nema uppsögn fylgi staðfesting á að húseigandi hafi stofnað til nýrrar
 brunatryggingar hjá öðru vátryggingafélagi. Við eigendaskipti skal viðkomandi
 vátryggingafélag ekki taka gilda uppsögn nema henni fylgi staðfesting á að nýr
                 eigandi hafi stofnað til brunatryggingar.]^1)
                             ^1)[7]L. 34/1999, 1. gr.
2. gr. [Vátryggingarfjárhæð húseignar skv. 1. mgr. 1. gr. skal nema fullu verði
  eignarinnar eftir virðingu. Fasteignamat ríkisins annast virðingu húseignar
  samkvæmt matskerfi og verklagsreglum stofnunarinnar. Heiti þeirrar gerðar er
brunabótamat. Er markmið matsins að finna vátryggingarverðmæti húseignarinnar á
  þeim tíma er virðing fer fram. Skal matið taka til þeirra efnislegu verðmæta
  húseignarinnar sem eyðilagst geta af eldi og miðast við byggingarkostnað að
teknu tilliti til aldurs, slits, viðhalds og ástands eignar að öðru leyti. Matið
        skal skrá í [Landskrá fasteigna]^1) þar sem því skal viðhaldið.
Fasteignamat ríkisins getur endurmetið skyldutryggðar húseignir þegar stofnunin
sér ástæðu til. Skal húseiganda tilkynnt um fyrirhugaða breytingu á mati. Vilji
 húseigandi ekki una breyttu mati samkvæmt þessari málsgrein skal hann tilkynna
   stofnuninni það með sannanlegum hætti innan fjögurra vikna frá dagsetningu
                             tilkynningar um matið.
 Brunabótamat nýrrar húseignar og endurmat skv. 2. mgr. skal vera húseiganda að
                                kostnaðarlausu.
  Húseiganda er ætíð heimilt á sinn kostnað að óska eftir því að Fasteignamat
ríkisins endurmeti húseign hans. Skylt er húseiganda að óska nýs brunabótamats á
húseign ef ætla má að verðmæti eignarinnar hafi aukist vegna endurbyggingar eða
                                   endurbóta.
Sé ágreiningur á milli vátryggingafélags og húseiganda um matsfjárhæð getur hvor
                  aðili um sig óskað endurmats á sinn kostnað.
Ef húseigandi eða vátryggingafélag vill ekki una mati Fasteignamats ríkisins er
  heimilt að vísa ágreiningi þar um til yfirfasteignamatsnefndar, sbr. 5. gr.
   Fasteignamati ríkisins er heimilt að lækka vátryggingarfjárhæðir húseigna
(brunabótamat) sem eru í lélegu ástandi og hafa lítt eða ekki verið í notkun frá
 því sem brunabótamat þeirra hefði ella orðið skv. 1. mgr. Heimild þessi verður
 því aðeins nýtt að fyrir liggi staðfesting sveitarstjórnar á ástandi eignar og
 notkun og að hún geri ekki athugasemdir við að mat verði lækkað. Fasteignamat
    ríkisins tilkynnir eiganda húseignar, vátryggingafélagi og veðhöfum, ef
 einhverjir eru, um breytingu á vátryggingarfjárhæð samkvæmt þessari málsgrein.
Séu húseignir á eyðijörðum nýttar sem sumarhús eða til annarrar dægradvalar fer
            um brunabótamat slíkra eigna sem væru þær sumarbústaðir.
  Ef brunabótamat byggist á beinni skoðun á húseign skal gefa húseiganda, eða
                 fulltrúa hans, kost á því að vera viðstaddur.
   Fasteignamati ríkisins er heimilt að reikna brunabótamat án skoðunar. Skal
 útreikningur þessi gerður á grundvelli upplýsinga sem fyrir liggja í [Landskrá
fasteigna]^1) og í öðrum þeim gögnum sem hún kann að hafa yfir að ráða. Áður en
 mat samkvæmt þessari málsgrein tekur gildi skal húseiganda gefinn kostur á því
    að gera athugasemdir við matið. Hafi hann eigi komið athugasemdum sínum
    sannanlega á framfæri við Fasteignamat ríkisins innan fjögurra vikna frá
  dagsetningu tilkynningar um matið skal litið svo á að hann sé því samþykkur.
      Vátryggingarfjárhæð breytist til samræmis við breytingar á vísitölu
                byggingarkostnaðar hinna ýmsu tegunda húseigna.
   Í reglugerð skal kveða nánar á um tilhögun brunabótamats samkvæmt þessari
                                   grein.]^2)
                 ^1)[8]L. 40/2000, 1. gr. ^2)[9]L. 34/1999, 2. gr.
3. gr. Bætur fyrir tjón á húseign má aðeins greiða til þess að gera við húseign
sem skemmst hefur við bruna eða til endurbyggingar. Vátryggjanda er skylt að sjá
        til þess áður en bætur eru greiddar að þeim sé réttilega varið.
[Vátryggjanda er heimilt að veita undanþágu frá byggingarskyldu að höfðu samráði
  við skipulagsyfirvöld gegn því skilyrði að 15% dragist frá bótafjárhæðinni.
     Frádrætti þessum skal þó ekki beitt ef endurbygging er eigi heimil af
   skipulagsástæðum eða öðrum ástæðum sem tjónþola er ekki sjálfrátt um. Hafi
    ákvörðun verið tekin um að veita undanþágu frá byggingarskyldu og telji
vátryggjandi brunabótamat húseignar greinilega hærra en markaðsverð húseignar er
 vátryggjanda heimilt að miða bótafjárhæð við markaðsverð viðkomandi húseignar.
                                    ^1)]^2)
Nú verður brunatjón meira en helmingur brunabótamatsverðs og sveitarstjórn telur
 nauðsynlegt vegna eldhættu eða af skipulagsástæðum að hlutaðeigandi hús verði
 fjarlægt og er henni þá heimilt að leysa húsið til sín. Greiðir hún þá mismun
  þann sem er á brunabótum og heildarmatsverði hússins. [Ef sveitarstjórn eða
 eigandi telja brunabótamatsverð ekki rétt getur hvor um sig krafist endurmats
    Fasteignamats ríkisins og skal þá miða greiðslu við endurmatsverðið.]^1)
  [Ágreiningi um bótafjárhæð skv. 2. mgr. eða um endurmatsverð skv. 3. mgr. er
   heimilt að skjóta til gerðardóms sem ráðherra vátryggingamála setur nánari
  ákvæði um í reglugerð. Kostnað við úrskurð ber sá er gerð gengur á móti.]^1)
               ^1)[10]L. 34/1999, 3. gr. ^2)[11]L. 150/1994, 2. gr.
  [[4. gr.]^1) Hafi brunatrygging húss, sem tekin hefur verið, fallið niður af
       ástæðum sem húseiganda verður ekki um kennt ber Sambandi íslenskra
     tryggingafélaga að bæta honum tjón á húseign hans af völdum eldsvoða.
 Samband íslenskra tryggingafélaga skal endurkrefja vátryggingafélög, sem hafa
 með höndum brunatryggingar húsa, um kostnað vegna slíkra bótagreiðslna nema í
ljós verði leitt hver ber ábyrgð á að vátrygging féll niður og skal sambandið þá
 endurkrefja þann aðila. Kostnaði skal skipt á félögin í hlutfalli við bókfærð
  iðgjöld þeirra í lögboðnum brunatryggingum húsa hér á landi. Skal í því efni
  miðað við nýjustu upplýsingar um markaðshlutdeild félaganna við uppgjörsdag
                                     tjóns.
Skilyrði starfsleyfis lögboðinna brunatrygginga húseigna er að félag skuldbindi
   sig til að taka þátt í þessari tilhögun um greiðslu bóta vegna óvátryggðra
                                 húseigna.]^2)
               ^1)[12]L. 34/1999, 5. gr. ^2)[13]L. 150/1994, 4. gr.
           [5. gr. Ágreiningi um brunabótamat má skjóta til úrskurðar
  yfirfasteignamatsnefndar. Fyrir kostnað við úrskurð nefndarinnar skal greiða
 samkvæmt gjaldskrá sem ráðherra vátryggingamála setur. Kostnað við úrskurð ber
                         sá sem gerð gengur á móti.]^1)
                             ^1)[14]L. 34/1999, 7. gr.
                                [6. gr. ^1)]^2)
                ^1)[15]L. 40/2000, 2. gr. ^2)[16]L. 34/1999, 9. gr.
 [7. gr.]^1) [Öll iðgjöld og matskostnaður af húseignum í skyldutryggingu hvíla
sem lögveð á eignunum sjálfum og ganga í tvö ár fyrir öllum öðrum skuldbindingum
                 sem á þeim hvíla nema sköttum til ríkissjóðs.
   [Séu brunatryggingariðgjöld og önnur gjöld og skattar sem ákvörðuð eru sem
 hlutfall af brunabótamati og innheimtast eiga samhliða innheimtu iðgjalda, svo
   og matskostnaður, eigi greidd innan sex mánaða frá gjalddaga er heimilt að
 krefjast nauðungarsölu á hinni vátryggðu eign án undangengins dóms, sáttar eða
fjárnáms. Önnur gjöld og skattar samkvæmt þessari málsgrein eru brunavarnagjald,
        umsýslugjald, forvarnagjald, viðlagatryggingariðgjald og álag á
                       viðlagatryggingariðgjald.]^2)]^3)
    ^1)[17]L. 34/1999, 4. gr. ^2)[18]L. 131/1996, 2. gr. ^3)[19]L. 150/1994, 3.
                                      gr.
 [8. gr.]^1) [Ráðherra]^2) skal setja reglugerð^3) um nánari framkvæmd þessara
 laga, þar á meðal verksvið vátryggjanda, skyldur vátryggingataka, bótauppgjör,
 undanskildar áhættur, réttarstöðu við eigendaskipti, rétt veðhafa og framkvæmd
             virðingar og yfirmats, þar á meðal kostnað virðingar.
      ^1)[20]L. 34/1999, 6. gr. ^2)[21]L. 10/1995, 3. gr. ^3)Augl. 332/1996.
                      [22]Rg. 809/2000, sbr. [23]959/2003.
                   [9. gr.]^1) Lög þessi öðlast þegar gildi.
                             ^1)[24]L. 34/1999, 8. gr.
                            Ákvæði til bráðabirgða.
                                     I. ^1)
                            ^1)[25]L. 34/1999, 10. gr.
                                    II. ^1)
                            ^1)[26]L. 34/1999, 10. gr.
   [III. Til þess að standa straum af kostnaði Fasteignamats ríkisins við að
 uppfæra og halda Landskrá fasteigna skulu húseigendur greiða til þess sérstakt
  umsýslugjald á árunum 20002004. Skal gjald þetta nema 0,025 (prómillum) af
 brunabótamati hverrar húseignar árið 2000, en á árunum 20012004 skal gjaldið
 nema 0,1 (prómilli) af brunabótamati hverrar húseignar. Skal vátryggingafélag
     innheimta gjaldið samhliða innheimtu brunatryggingariðgjalda og skila
     umsýslugjaldi til Fasteignamats ríkisins eigi síðar en 45 dögum eftir
                                 gjalddaga.]^1)
                             ^1)[27]L. 40/2000, 3. gr.

References

   Visible links
   1. http://www.althingi.is/dba-bin/lawformpr.pl?lnr=1994048
   2. file:///altext/stjt/1994.150.html
   3. file:///altext/stjt/1995.010.html
   4. file:///altext/stjt/1996.131.html
   5. file:///altext/stjt/1999.034.html
   6. file:///altext/stjt/2000.040.html
   7. file:///altext/stjt/1999.034.html
   8. file:///altext/stjt/2000.040.html
   9. file:///altext/stjt/1999.034.html
  10. file:///altext/stjt/1999.034.html
  11. file:///altext/stjt/1994.150.html
  12. file:///altext/stjt/1999.034.html
  13. file:///altext/stjt/1994.150.html
  14. file:///altext/stjt/1999.034.html
  15. file:///altext/stjt/2000.040.html
  16. file:///altext/stjt/1999.034.html
  17. file:///altext/stjt/1999.034.html
  18. file:///altext/stjt/1996.131.html
  19. file:///altext/stjt/1994.150.html
  20. file:///altext/stjt/1999.034.html
  21. file:///altext/stjt/1995.010.html
  22. http://www.reglugerd.is/interpro/dkm/WebGuard.nsf/key2/809-2000
  23. http://www.reglugerd.is/interpro/dkm/WebGuard.nsf/key2/959-2003
  24. file:///altext/stjt/1999.034.html
  25. file:///altext/stjt/1999.034.html
  26. file:///altext/stjt/1999.034.html
  27. file:///altext/stjt/2000.040.html
