                                    dálkum.

   --------------------------------------------------------------------------

                   Lög um landshlutabundin skógræktarverkefni

                              1999 nr. 56 19. mars

   --------------------------------------------------------------------------

              [2]Ferill málsins á Alþingi.   [3]Frumvarp til laga.

                           Tóku gildi 30. mars 1999.
                               1. gr. Tilgangur.
  Tilgangur laga þessara er að stuðla að ræktun fjölnytjaskóga og skjólbelta í
          landinu og verndun og umhirðu þess skóglendis sem fyrir er.
                           2. gr. Landshlutaverkefni.
Landbúnaðarráðherra er heimilt eftir því sem fé er veitt til á fjárlögum hverju
      sinni og að fengnu áliti Skógræktar ríkisins að stofna til sérstakra
landshlutaverkefna í skógrækt. Landshlutaverkefni í skógrækt eru samkvæmt lögum
 þessum sjálfstæð verkefni sem fá framlög til skógræktar á tilteknu landsvæði.
                             3. gr. Skilgreiningar.
        Fjölnytjaskógrækt. Í lögum þessum er greint milli tveggja greina
   fjölnytjaskógræktar, annars vegar ræktunar timburskóga, með það markmið að
framleiða viðarafurðir til iðnaðarnota, og hins vegar ræktunar landbótaskóga, en
þá er fyrst og fremst lögð áhersla á verndar- og landbótamátt skógarins, fegurð
                            hans og útivistargildi.
Skjólbelti. Skjólbelti eru í lögum þessum greind í tvo flokka. Annars vegar eru
 belti sem ræktuð eru í því skyni að auka hvers kyns uppskeru og skýla búfénaði
    og mannvirkjum tengdum landbúnaði og hins vegar belti sem hugsuð eru sem
                        undanfari skógræktar á bersvæði.
             4. gr. Landshlutaáætlun og samningar við þátttakendur.
  Fyrir hvert landshlutaverkefni skal gera sérstaka landshlutaáætlun. Áætlunin
      skal vera til a.m.k. 40 ára og skiptast í tíu ára tímabil. Í hverju
    landshlutaverkefni skal stefnt að ræktun skóga á að minnsta kosti 5% af
                             flatarmáli láglendis.
    Gera skal samninga sem landbúnaðarráðherra staðfestir við hvern og einn
 þátttakanda verkefnis og þinglýsa þeim á viðkomandi jörð. Samningar skulu taka
  til afmarkaðs lands sem tekið er til ræktunar í hverju tilviki og kveða á um
  kostnaðarþátttöku ríkisins, hlutdeild ríkissjóðs í væntanlegum afrakstri og
                             annað sem þurfa þykir.
                               5. gr. Kostnaður.
Þátttaka ríkissjóðs í kostnaði hvers landshlutaverkefnis greiðist með sérstakri
             fjárveitingu sem færð er undir landbúnaðarráðuneytið.
   Landbúnaðarráðherra samþykkir skógræktar- og skjólbeltakostnað að fengnum
               tillögum Skógræktar ríkisins og verkefnisstjórna.
Landshlutaverkefnin greiða undirbúnings- og rekstrarkostnað og laun stjórnar og
fastra starfsmanna. Enn fremur greiða þau ákveðinn hluta af samþykktum kostnaði
      við skógrækt og skjólbeltarækt á lögbýlum óháð búsetu, með kvöðum um
        endurgreiðslu til ríkissjóðs, sbr. 6. gr. Hlutfallsleg greiðsla
 landshlutaverkefnanna af samþykktum kostnaði er ákveðin í reglugerð settri af
          landbúnaðarráðherra að fengnum tillögum stjórna verkefnanna.
                 6. gr. Skipting tekna af landshlutaverkefnum.
Til ríkissjóðs skal greiða 15% af söluverðmæti hvers rúmmetra trjáviðar á rót og
  skal því fé varið til ræktunar nýrra skóga. Undanþegin er grisjun fyrstu 40
  árin, enda sé hún skóginum nauðsynleg að mati Skógræktar ríkisins. Ráðherra
   setur í reglugerð nánari ákvæði um álagningu og innheimtu gjalda samkvæmt
                                 þessari grein.
                           7. gr. Forgangur að vinnu.
    Skógareigendur, sem hafa til umráða jarðir sem teknar eru til skógræktar
samkvæmt samningi við viðkomandi landshlutaverkefni, skulu hafa forgang að vinnu
 á þeirra vegum. Nýti þeir ekki forgangsréttinn skulu aðrir skógareigendur sem
          aðild eiga að landshlutaverkefninu hafa forgang að vinnunni.
                           8. gr. Stjórn og rekstur.
   Landbúnaðarráðherra skipar fjögurra manna stjórn fyrir hvert verkefni til
fjögurra ára í senn. Skal einn stjórnarmanna tilnefndur af félögum skógarbænda á
      viðkomandi svæði, annar af Skógrækt ríkisins, sá þriðji skipaður af
 skógræktarfélögum á viðkomandi svæði og sá fjórði er skipaður án tilnefningar.
     Stjórnin hefur á hendi yfirstjórn verkefnisins og samþykkir starfs- og
fjárhagsáætlanir. Stjórn er heimilt að ráða framkvæmdastjóra sem annast daglegan
rekstur. Skógrækt ríkisins veitir aðstoð og faglegar leiðbeiningar við verkefnin
                  samkvæmt samstarfssamningi viðkomandi aðila.
                      9. gr. Ársskýrslur og ársreikningar.
 Ársskýrslur og ársreikningar landshlutaverkefna skulu samþykktir af viðkomandi
stjórn og skulu enn fremur staðfestir af landbúnaðarráðherra. Þar skal koma fram
      staða framkvæmda á hverjum tíma og yfirlit yfir ráðstöfun fjármuna.
  Reikninga landshlutaverkefna skal birta í Stjórnartíðindum, endurskoðaða af
                               Ríkisendurskoðun.
                            10. gr. Önnur verkefni.
    Landbúnaðarráðherra getur, í samráði við skógræktarstjóra, falið stjórn
     landshlutaverkefna umsjón skógræktarverkefna þar sem einstaklingum og
              félagasamtökum er veittur stuðningur til skógræktar.
                    11. gr. Reglugerð og almenn lagaákvæði.
   Að öðru leyti en greinir í [4]lögum þessum fer um ræktun og meðferð skóga
  landshlutaverkefna samkvæmt ákvæðum laga um skógrækt, nr. 3/1955, með síðari
                                  breytingum.
Landbúnaðarráðherra setur með reglugerð nánari ákvæði um framkvæmd þessara laga.
                              12. gr. Gildistaka.
                         Lög þessi öðlast þegar gildi.
                            Ákvæði til bráðabirgða.
      I. Að fjórum árum liðnum skal endurskoða lög þessi ásamt [5]lögum um
           Héraðsskóga, nr. 32/1991, og Suðurlandsskóga, nr. 93/1997.
   II. Þar til endurskoðun [6]laga nr. 63/1993, um mat á umhverfisáhrifum, er
         lokið, sbr. fyrra bráðabirgðaákvæði [7]laga nr. 63/1993, skal
  landbúnaðarráðherra láta fara fram mat á umhverfisáhrifum landshlutaáætlunar
                   áður en stofnað er til landshlutaverkefna.

References

   Visible links
   1. http://www.althingi.is/dba-bin/lawformpr.pl?lnr=1999056
   2. http://www.althingi.is/dba-bin/ferill.pl?ltg=123&mnr=484
   3. http://www.althingi.is/altext/123/s/0791.html
   4. file://1955003.html
   5. file://1991032.html
   6. file://1993063.html
   7. file://1993063.html
