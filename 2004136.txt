                                    dálkum.

   --------------------------------------------------------------------------

                        Lög um Lánasjóð sveitarfélaga^1)

                           2004 nr. 136 20. desember

   --------------------------------------------------------------------------

    ^1)Falla úr gildi þegar Lánasjóður sveitarfélaga ohf. tekur til starfa skv.
                             [2]l. 150/2006, 4. gr.
              [3]Ferill málsins á Alþingi.   [4]Frumvarp til laga.

                           Tóku gildi 1. janúar 2005.
      1. gr. Lánasjóður sveitarfélaga er sjálfstæð stofnun, sameign allra
   sveitarfélaga á Íslandi, en þau bera þó ekki ábyrgð á skuldbindingum hans.
Lánasjóðurinn skal starfa sem lánafyrirtæki samkvæmt lögum um fjármálafyrirtæki
   og uppfylla skilyrði þeirra laga, sé ekki á annan veg mælt í lögum þessum.
   2. gr. Megintilgangur lánasjóðsins er að tryggja sveitarfélögum, stofnunum
 þeirra og fyrirtækjum lánsfé á hagstæðum kjörum með veitingu lána eða ábyrgða.
  Skilyrði fyrir því að lánasjóðurinn veiti lán eða ábyrgðir til fyrirtækja og
  stofnana sveitarfélaga er að þau séu að öllu leyti í eigu sveitarfélaga eða
  sveitarfélaga og ríkissjóðs sem beri ábyrgð á skuldbindingum þeirra gagnvart
                                  lánasjóðnum.
3. gr. Æðsta vald í málefnum lánasjóðsins er í höndum eigendafunda þar sem eiga
  sæti fulltrúar sem sveitarfélögin hafa kosið til setu á landsþingum Sambands
                íslenskra sveitarfélaga í samræmi við lög þess.
  Halda skal ársfund lánasjóðsins í tengslum við landsþing Sambands íslenskra
 sveitarfélaga, óháð ákvæðum um tímamörk í lögum um hlutafélög. Á ársfundi skal
    taka fyrir í það minnsta endurskoðaða ársreikninga lánasjóðsins, skýrslu
      stjórnar um rekstur lánasjóðsins síðastliðið ár og kjör stjórnar og
                                 endurskoðanda.
4. gr. Eigendafundur setur samþykktir fyrir lánasjóðinn þar sem kveðið er nánar
 á um stjórn hans og rekstur. Samþykktirnar eða breytingar á þeim öðlast gildi
             þegar þær hafa verið birtar í B-deild Stjórnartíðinda.
5. gr. Ársfundur kýs stjórn lánasjóðsins í samræmi við samþykktir hans. Stjórnin
    setur útlánareglur sem kveða nánar á um skilyrði lánveitinga úr sjóðnum.
      Stjórnin mótar jafnframt stefnu um fjármálaþjónustu lánasjóðsins við
    sveitarfélög og aðra starfsemi sem rekin verður í eðlilegum tengslum við
                             megintilgang sjóðsins.
   6. gr. Reikningsár Lánasjóðs sveitarfélaga er almanaksárið. Ársreikningur
lánasjóðsins skal fullgerður, endurskoðaður og undirritaður af stjórn hans fyrir
 marslok ár hvert. Að fenginni samþykkt ársfundar lánasjóðsins á ársreikningnum
                  skal hann birtur í B-deild Stjórnartíðinda.
   7. gr. Óheimilt er að ráðstafa eigin fé eða tekjuafgangi lánasjóðsins með
                   greiðslu arðs eða niðurfærslu eigin fjár.
    8. gr. Lánasjóði sveitarfélaga verður ekki slitið, hann lagður niður eða
  sameinaður öðrum stofnunum eða félögum eða honum formbreytt nema með lögum.
9. gr. Skuldabréf fyrir lánum sem lánasjóðurinn tekur og veitir skulu undanþegin
                                stimpilgjöldum.
                 10. gr. Lög þessi öðlast gildi 1. janúar 2005.
                                    11. gr.
    Ákvæði til bráðabirgða. Félagsmálaráðherra staðfestir fyrstu samþykktir
                lánasjóðsins samkvæmt tillögu stjórnar sjóðsins.
  Umboð núverandi stjórnar lánasjóðsins helst óbreytt þar til ný stjórn hefur
                      verið kjörin á fyrsta ársfundi hans.
 Nú vanrækir sveitarfélag greiðslu afborgana og vaxta af lánum úr lánasjóðnum,
   sem tekin voru fyrir gildistöku laga þessara, á réttum gjalddaga, og getur
    ráðherra þá greitt vanskilin af framlagi hlutaðeigandi sveitarfélags úr
 Jöfnunarsjóði sveitarfélaga eftir því sem til vinnst. Sama gildir um greiðslur
 sem Lánasjóður sveitarfélaga kann að hafa innt af hendi vegna ábyrgða sem hann
            hefur tekist á hendur skv. [5]10. gr. laga nr. 35/1966.
Lánasjóður sveitarfélaga skal innan mánaðar frá gildistöku laga þessara sækja um
     starfsleyfi sem lánafyrirtæki skv. 3. tölul. 1. mgr. [6]4. gr. laga um
fjármálafyrirtæki, nr. 161/2002, með síðari breytingum, sbr. einnig 2. tölul. 1.
  mgr. [7]3. gr. sömu laga. Sjóðnum er heimilt að starfa samkvæmt ákvæðum laga
   þessara og samþykktum um sjóðinn þar til ákvörðun um veitingu starfsleyfis
                                 liggur fyrir.
           Lög þessi skulu endurskoðuð eigi síðar en við árslok 2008.

References

   Visible links
   1. http://www.althingi.is/dba-bin/lawformpr.pl?lnr=2004136
   2. file://2006150.html#g4
   3. http://www.althingi.is/dba-bin/ferill.pl?ltg=131&mnr=269
   4. http://www.althingi.is/altext/131/s/0290.html
   5. file://1966035.html
   6. file://2002161.html#g4
   7. file://2002161.html#g3
