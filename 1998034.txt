                                    dálkum.

   --------------------------------------------------------------------------

            Lög um starfsemi kauphalla og skipulegra tilboðsmarkaða

                             1998 nr. 34 21. apríl

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 29. apríl 1998. Breytt með [4]l. 84/1998 (tóku gildi 1. jan. 1999),
 [5]l. 16/1999 (tóku gildi 24. mars 1999), [6]l. 11/2000 (tóku gildi 28. apríl
  2000), [7]l. 76/2002 (tóku gildi 17. maí 2002), [8]l. 33/2003 (tóku gildi 1.
júlí 2003), [9]l. 31/2005 (tóku gildi 1. júlí 2005), [10]l. 66/2005 (tóku gildi
 1. júlí 2005), [11]l. 67/2006 (tóku gildi 24. júní 2006), [12]l. 85/2006 (tóku
 gildi 30. júní 2006) og [13]l. 108/2006 (taka gildi um leið og samningur milli
 ríkisstjórnar Íslands annars vegar og ríkisstjórnar Danmerkur og heimastjórnar
  Færeyja hins vegar, sem undirritaður var í Hoyvík í Færeyjum 31. ágúst 2005,
                             hefur gengið í gildi).

                            I. kafli. Almenn ákvæði.
 1. gr. Lög þessi gilda um starfsemi kauphalla og skipulegra tilboðsmarkaða sem
                              starfa hér á landi.
  Starfsemi, sem kveðið er á um í lögum þessum, er einungis heimil kauphöll og
 skipulegum tilboðsmarkaði sem hlotið hefur starfsleyfi samkvæmt lögum þessum.
                         2. gr. Í lögum þessum merkir:
                         [skipulegur verðbréfamarkaður:^1)
    1. kauphöll: markað þar sem opinber skráning fjármálagerninga og viðskipti
   með þá fara fram og sem hlotið hefur starfsleyfi, sbr. 3. og 10. gr. laga
                                    þessara,
       2. skipulegan tilboðsmarkað: markað með fjármálagerninga sem ekki eru
 opinberlega skráðir í kauphöll og sem hlotið hefur starfsleyfi, sbr. 3. og 10.
                               gr. laga þessara,
   3. kauphallir innan Evrópska efnahagssvæðisins og aðra verðbréfamarkaði innan
 Evrópska efnahagssvæðisins þar sem fjármálagerningar ganga kaupum og sölum og
 sem eru opnir almenningi, starfa reglulega og eru viðurkenndir með þeim hætti
                      sem Fjármálaeftirlitið metur gildan,
   4. markaði skv. 3. tölul. sem eru í ríkjum utan Evrópska efnahagssvæðisins og
    eru viðurkenndir með þeim hætti sem Fjármálaeftirlitið metur gildan],^2)
       verðbréf: verðbréf samkvæmt skilgreiningu laga um verðbréfaviðskipti,
       fyrirtæki í verðbréfaþjónustu: fyrirtæki í verðbréfaþjónustu samkvæmt
                   skilgreiningu laga um verðbréfaviðskipti,
      opinber skráning: skráningu til opinberra viðskipta og verðskráningar í
 kauphöll á grundvelli samræmdra skilmála um verðbréf og útgefendur þeirra sem
                     staðfestir hafa verið af stjórnvöldum,
   markaðsaðili: þann sem rétt hefur til að setja fram tilboð og eiga viðskipti
                            á hlutaðeigandi markaði.
   ^1)Skilgreiningunni var breytt með [14]l. 108/2006, 85. gr. Breytingin tekur
     gildi um leið og samningur milli ríkisstjórnar Íslands annars vegar og
   ríkisstjórnar Danmerkur og heimastjórnar Færeyja hins vegar hefur gengið í
                       gildi. ^2)[15]L. 33/2003, 61. gr.
                                  Starfsleyfi.
 3. gr. Viðskiptaráðherra veitir starfsleyfi samkvæmt lögum þessum að fenginni
  umsögn [Fjármálaeftirlitsins].^1) Umsókn um starfsleyfi skal vera skrifleg.
 Ákvörðun ráðherra um starfsleyfi skal tilkynna umsækjanda skriflega svo fljótt
    sem unnt er og eigi síðar en sex mánuðum eftir að fullbúin umsókn barst
               ráðherra. Synjun ráðherra á umsókn skal rökstudd.
   Starfsleyfi verða aðeins veitt hlutafélögum er fullnægja skilyrðum laga um
  útgáfu leyfisins. Óheimilt er að hefja starfsemi fyrr en hlutafé skv. 4. gr.
                          hefur verið að fullu greitt.
                            ^1)[16]L. 84/1998, 22. gr.
   4. gr. Starfsleyfi samkvæmt lögum þessum verður einungis veitt aðilum sem
                       fullnægja eftirfarandi skilyrðum:
    1. Innborgað hlutafé nemi að lágmarki 65 milljónum króna en þó aldrei lægri
fjárhæð en sem nemur 730.000 [evrum]^1) miðað við opinbert viðmiðunargengi eins
og það er skráð hverju sinni. Taki starfsleyfi einungis til starfsemi skipulegs
tilboðsmarkaðar er þó heimilt að veita starfsleyfi ef innborgað hlutafé nemur að
                      lágmarki helmingi þeirrar fjárhæðar.
   2. Fyrir liggi fullnægjandi rekstraráætlun, svo og upplýsingar um fyrirhugað
      skipulag og reglur um viðskipta- og upplýsingakerfi sem nota skal í
starfseminni, svo og upplýsingar um þau skilyrði sem gilda um aðild að markaðnum
                     og áætlun um væntanlega markaðsaðila.
     3. Í samþykktum fyrir félag skal í ákvæðum um tilgang félagsins koma fram
             hvað unnt er að taka þar til viðskipta og skráningar.
  Auk skilyrða skv. 1. mgr. er starfsleyfi kauphallar háð því að uppfyllt séu
  skilyrði laga þessara, þar á meðal 30. gr. um starfsábyrgð kauphallar, og að
          lagðar hafi verið fram reglur sem fullnægja ákvæðum 17. gr.
   Í starfsleyfi kauphallar skal þess getið hvort þar skuli einnig fara fram
 starfsemi samkvæmt ákvæðum IX. kafla, um skipulegan tilboðsmarkað og starfsemi
                                     hans.
                             ^1)[17]L. 16/1999, 1. gr.
                                    Stjórn.
  5. gr. Stjórnarmenn í kauphöll skulu vera fimm hið fæsta. Í stjórn skipulegs
          tilboðsmarkaðar skulu vera eigi færri en þrír stjórnarmenn.
 Stjórnarmenn skulu vera lögráða, hafa óflekkað mannorð, vera fjár síns ráðandi
 og mega ekki á síðustu fimm árum í tengslum við atvinnurekstur hafa hlotið dóm
    fyrir refsiverðan verknað samkvæmt almennum hegningarlögum eða lögum um
hlutafélög, einkahlutafélög, bókhald, ársreikninga, gjaldþrot eða opinber gjöld.
                              Virkur eignarhlutur.
6. gr. Einstaklingar og lögaðilar skulu tilkynna [Fjármálaeftirlitinu]^1) beina
 eða óbeina hlutdeild í hlutafélagi er starfar eftir lögum þessum sem nemur að
  minnsta kosti 10% af hlutafé eða atkvæðisrétti eða minna ef hún felur í sér
      veruleg áhrif á stjórn félagsins, svo og um hve mikil eign þessi er.
 Fari hluthafi, sem á svo stóran hlut sem segir í 1. mgr., þannig með hlut sinn
að skaði heilbrigðan eða traustan rekstur félagsins getur ráðherra, að fenginni
      tillögu [Fjármálaeftirlitsins],^1) ákveðið að hlut þessum fylgi ekki
   atkvæðisréttur eða lagt fyrir félagið að grípa til viðeigandi ráðstafana.
  Hafi ráðherra ákveðið skv. 2. mgr. að hlutum fylgi ekki atkvæðisréttur skulu
 þeir hlutir ekki teknir með við útreikning á því hve mikinn hluta atkvæða mætt
                       hafi verið fyrir á hluthafafundum.
                            ^1)[18]L. 84/1998, 22. gr.
                     Framkvæmdastjórn og aðrir starfsmenn.
7. gr. Framkvæmdastjóri hlutafélags, sem starfar samkvæmt lögum þessum, skal auk
  þess uppfylla hæfisskilyrði laga um hlutafélög, hafa óflekkað mannorð, hafa
aldrei verið sviptur forræði á búi sínu og hafa til að bera víðtæka reynslu til
                           starfans að mati stjórnar.
Framkvæmdastjóra og öðrum starfsmönnum er án leyfis stjórnar óheimilt að sitja í
  stjórn stofnana og atvinnufyrirtækja eða taka þátt í atvinnurekstri að öðru
 leyti. Hlutafjáreign í fyrirtæki telst þátttaka í atvinnurekstri nema um sé að
ræða óverulegan hlut sem ekki ræður úrslitum um stjórnun þess og telst fyrst og
                           fremst ávöxtun sparifjár.
  Um verðbréfaviðskipti stjórnar og starfsmanna hlutafélags, sem hlotið hefur
 starfsleyfi samkvæmt lögum þessum, fer eftir þeim reglum sem stjórn félagsins
                  setur og [Fjármálaeftirlitið]^1) staðfestir.
                            ^1)[19]L. 84/1998, 22. gr.
                              Um nafntilgreiningu.
 8. gr. Félögum, sem hlotið hafa starfsleyfi til kauphallarstarfsemi, er einum
heimilt, nema lög ákveði annað, að nota í firma sínu eða til nánari skýringar á
       starfsemi sinni orðið kauphöll eitt sér eða samtengt öðrum orðum.
  Félögum, sem hlotið hafa starfsleyfi til reksturs skipulegs tilboðsmarkaðar
  samkvæmt lögum þessum, er einum heimilt að nota í firma sínu eða til nánari
    skýringar á starfsemi sinni orðin skipulegur tilboðsmarkaður ein sér eða
                             samtengd öðrum orðum.
 9. gr. Hlutafélagi, sem fengið hefur starfsleyfi samkvæmt lögum þessum, ber að
 tilkynna til [Fjármálaeftirlitsins]^1) ef það verður þess áskynja að lög þessi
 og önnur lög sem um starfsemina gilda, reglugerð sett samkvæmt þeim eða reglur
   sem settar hafa verið og gilda fyrir kauphöll eða tilboðsmarkað hafi verið
                                    brotin.
                            ^1)[20]L. 84/1998, 22. gr.

                    II. kafli. Kauphöll og hlutverk hennar.
 10. gr. Undir starfsemi kauphallar fellur skipulegur verðbréfamarkaður þar sem
    opinber skráning verðbréfa á sér stað, einnig sú skipulega starfsemi að
 viðskipti eiga sér stað milli kauphallaraðila með verðbréf sem eru opinberlega
                                   skráð hjá:
    1. kauphöll sem stofnuð er og skráð á Íslandi og hlotið hefur starfsleyfi í
                        samræmi við ákvæði þessara laga,
        2. kauphöll eða samsvarandi skipulegum verðbréfamarkaði á Evrópska
     efnahagssvæðinu [og í aðildarríkjum stofnsamnings Fríverslunarsamtaka
                                 Evrópu],^1)^2)
    3. kauphöll eða samsvarandi skipulegum verðbréfamarkaði sem aðildarríki að
  Evrópska efnahagssvæðinu [eða aðildarríki stofnsamnings Fríverslunarsamtaka
                 Evrópu]^1) hafa gert samstarfssamning við,^2)
   4. öðrum sambærilegum skipulegum verðbréfamörkuðum utan aðildarríkja Evrópska
efnahagssvæðisins [og aðildarríkja stofnsamnings Fríverslunarsamtaka Evrópu]^1)
                  sem [Fjármálaeftirlitið]^3) metur gilda.^2)
   ^1)[21]L. 76/2002, 87. gr. ^2)Liðnum var breytt með [22]l. 108/2006, 86. gr.
 Breytingin tekur gildi um leið og samningur milli ríkisstjórnar Íslands annars
   vegar og ríkisstjórnar Danmerkur og heimastjórnar Færeyja hins vegar hefur
                   gengið í gildi. ^3)[23]L. 84/1998, 22. gr.
                                   Hlutverk.
                        11. gr. Hlutverk kauphallar er:
          1. að annast opinbera skráningu verðbréfa og að setja reglur um
                             skráningarhæfi þeirra,
   2. að stuðla að því að skráning, viðskipti og verðmyndun í kauphöllinni verði
á skýran og gagnsæjan hátt og kappkosta að jafnræði sé með aðilum að viðskiptum
      sem þar fara fram og tryggja að starfrækt sé skipulegt viðskipta- og
                       upplýsingakerfi, sbr. 21.23. gr.,
     3. að setja reglur um starfsemi kauphallarinnar og viðskipti sem þar fara
  fram, svo og önnur atriði sem stjórn hennar telur nauðsynleg til að tryggja
                              öryggi í viðskiptum,
          4. að hafa eftirlit með því að útgefendur skráðra verðbréfa og
  kauphallaraðilar starfi eftir lögum, reglum og samþykktum sem um hana gilda,
                     5. að setja siðareglur fyrir kauphöllina.
                                   Starfsemi.
12. gr. Kauphöll er heimilt að stunda aðra starfsemi en lýst er í 10. og 11. gr.
          enda sé hún í eðlilegum tengslum við kauphallarstarfsemina.
  Kauphöll er einnig heimilt að stunda þá hliðarstarfsemi að veita aðilum utan
                             hennar þjónustu sína.
[Fjármálaeftirlitið]^1) getur ákveðið að starfsemi samkvæmt þessari grein skuli
                         einungis rekin af öðru félagi.
                            ^1)[24]L. 84/1998, 22. gr.
                                Málskotsréttur.
 13. gr. Synjun stjórnar kauphallar á umsókn um aðild að kauphöll eða umsókn um
    skráningu verðbréfa skal rökstudd skriflega. Hið sama gildir um að fella
            endanlega af skrá einstaka verðbréfaflokka, sbr. 18. gr.
 Ágreiningi um ákvarðanir stjórnar í kauphöll skv. 1. mgr. er heimilt að skjóta
  til ráðherra til endurskoðunar. Um málsmeðferð og kærur fer samkvæmt ákvæðum
                                stjórnsýslulaga.

                         III. kafli. Kauphallaraðilar.
 14. gr. Kauphallaraðilar eru þeir nefndir sem hafa rétt til þess að setja fram
    og samþykkja tilboð í verðbréf í kauphöll. Kauphallaraðilar geta orðið:
                              1. Seðlabanki Íslands,
       2. fyrirtæki í verðbréfaþjónustu sem heimilt er að eiga viðskipti með
                         verðbréf fyrir eigin reikning,
   3. lögaðilar sem heimild hafa til aðildar að markaði sem tilgreindur er í 2.
    og 3. tölul. 10. gr. og heimild hafa til að veita þjónustu hér á landi,
   4. lögaðilar sem heimild hafa til aðildar að markaði sem tilgreindur er í 4.
       tölul. 10. gr. og heimild hafa til að veita þjónustu hér á landi.
                       Aðildarumsókn og aðildarsamningur.
     15. gr. Stjórn kauphallarinnar setur nánari reglur um aðild að henni.
 Skriflegar umsóknir um aðild skulu sendar stjórn kauphallarinnar. Hún athugar
 hvort umsækjandi uppfylli skilyrði um aðild skv. 14. gr. og ákvæði reglna sem
                            hún hefur sett um aðild.
Ákvörðun um aðild að kauphöll skal tilkynnt umsækjanda skriflega svo fljótt sem
 unnt er og eigi síðar en þremur mánuðum eftir að fullbúin umsókn barst stjórn
                                kauphallarinnar.
    Um leið og umsókn um aðild að kauphöll er samþykkt skal það tilkynnt til
                           [Fjármálaeftirlitsins].^1)
                            ^1)[25]L. 84/1998, 22. gr.
  16. gr. Áður en kauphallaraðili má hefja viðskipti í kauphöllinni skal hann
              undirrita skriflegan aðildarsamning við kauphöllina.
Brjóti aðili að kauphöll ítrekað eða með vítaverðum hætti þau skilyrði sem sett
 eru í aðildarsamningi er kauphöllinni heimilt að fella samninginn einhliða úr
  gildi eða beita vægari ráðstöfunum, svo sem tímabundinni stöðvun aðildar að
kauphöllinni. Grípi kauphöll til ráðstafana samkvæmt þessari málsgrein skal hún
            án tafar gera [Fjármálaeftirlitinu]^1) grein fyrir þeim.
                            ^1)[26]L. 84/1998, 22. gr.

       [IV. kafli. Reglur um opinbera skráningu verðbréfa í kauphöll.]^1)
                             ^1)[27]L. 85/2006, 1. gr.
[17. gr. Kauphallaraðilar sækja um opinbera skráningu verðbréfa í viðskiptakerfi
kauphallarinnar fyrir hönd útgefenda nema stjórn hennar samþykki annað. Skráning
  er háð samþykki stjórnar kauphallar sem setur nánari reglur um verðbréf sem
 tekin eru til opinberrar skráningar. Áður en stjórn kauphallar samþykkir fyrir
sitt leyti reglur um opinbera skráningu verðbréfa skal hún leita umsagnar um þær
   hjá Fjármálaeftirlitinu. Reglur, sem kauphöll setur um opinbera skráningu
verðbréfa, skulu uppfylla ákvæði laga þessara og reglugerðar sem ráðherra setur
  á grundvelli þeirra. Reglur um opinbera skráningu verðbréfa skulu fela í sér
            skilyrði fyrir upptöku viðskipta og skráningar, svo sem:
                  1. að lögð sé fram skráningarlýsing útgefanda,
    2. um stærð og dreifingu hvers flokks, svo og önnur atriði sem stjórn telur
                að geti skipt máli fyrir markaðshæfi verðbréfa,
        3. að birtar séu við skráningu og eftirleiðis upplýsingar um hvern
    verðbréfaflokk og útgefanda hans sem máli skipta varðandi mat á verðmæti
                  bréfanna samkvæmt reglum sem stjórnin setur.
  Umsækjanda skal tilkynnt ákvörðun stjórnar um umsókn um skráningu að jafnaði
eigi síðar en tveimur mánuðum eftir að fullbúin umsókn barst. Ákvörðun stjórnar
                 skal þó ávallt liggja fyrir innan sex mánaða.
 Stjórnin tryggir að nauðsynlegar upplýsingar um opinberlega skráð verðbréf séu
                          aðgengilegar almenningi.]^1)
                             ^1)[28]L. 85/2006, 1. gr.
         [Niðurfelling skráningar og tímabundin stöðvun viðskipta.]^1)
                             ^1)[29]L. 85/2006, 1. gr.
 [18. gr. Stjórninni er skylt að fella af skrá þau verðbréf sem að hennar mati
uppfylla ekki skilyrði laga þessara og reglna settra af stjórninni eða skilyrða
  skráningu verðbréfanna. Jafnframt er henni heimilt að fella tímabundið niður
            skráningu einstakra verðbréfaflokka ef ástæða þykir til.
  Útgefandi opinberlega skráðra verðbréfa eða kauphallaraðili fyrir hans hönd
getur óskað eftir því skriflega að þau verði felld af skrá kauphallarinnar. Skal
 stjórn kauphallarinnar verða við því að fenginni skriflegri greinargerð fyrir
 þeirri ósk. Stjórnin getur ákveðið að bréfin verði ekki tekin af skrá fyrr en
allt að eitt ár er liðið frá því að fullbúin greinargerð barst kauphöllinni. Hún
       getur einnig ákveðið að birta greinargerðina í heild eða að hluta.
 Heimilt er að stöðva tímabundið viðskipti í kauphöll þegar sérstakar aðstæður
          krefjast þess. Tilkynna skal um slíka tímabundna stöðvun til
                           Fjármálaeftirlitsins.]^1)
                             ^1)[30]L. 85/2006, 1. gr.

                           V. kafli. Yfirtökutilboð.
                                  19. gr. ^1)
                            ^1)[31]L. 33/2003, 61. gr.
                                  20. gr. ^1)
                            ^1)[32]L. 33/2003, 61. gr.

                   VI. kafli. Viðskipta- og upplýsingakerfið.
     21. gr. Stjórn kauphallarinnar setur reglur um skipulegt viðskipta- og
upplýsingakerfi og uppgjör viðskipta sem þar eiga sér stað. Í þeim skal kveðið á
 um með hvaða hætti tilboð eru sett fram, svo og um söfnun og miðlun upplýsinga
um viðskipti með verðbréf sem þar eru skráð, hvort sem viðskiptin eiga sér stað
                       í viðskiptakerfinu eða utan þess.
  22. gr. Kauphallaraðilar gera upp viðskipti sín á milli samkvæmt reglum sem
      stjórnin setur og bera ábyrgð á viðskiptum sínum með skráð verðbréf.
 Kauphallaraðilar skulu gera stjórn kauphallar grein fyrir þóknun sem þeir taka
             fyrir að annast kaup eða sölu bréfa sem þar eru skráð.
23. gr. Kauphallaraðila er heimilt að eiga viðskipti með verðbréf sem skráð eru
 í kauphöll án þess að hann bjóði þau fram í viðskiptakerfi hennar svo fremi að
    hann geri bæði kaupendum og seljendum grein fyrir að svo sé. Senda skal
  upplýsingar um slík viðskipti til kauphallarinnar með þeim hætti sem reglur
                       settar skv. 21. gr. segja til um.

                         VII. kafli. Upplýsingaskylda.
 24. gr. Útgefanda verðbréfa, sem tekin hafa verið til opinberrar skráningar í
kauphöll, ber að gera þegar í stað opinberar allar upplýsingar um öll atriði sem
 máli skipta og telja verður að geti haft áhrif á verð bréfanna eða skylt er að
  gera í samræmi við reglur sem stjórn kauphallar setur, sbr. 17. gr. þessara
                                     laga.
  Birting telst hafa átt sér stað þegar tilkynning er komin til kauphallar sem
   tekið hefur verðbréfin til opinberrar skráningar og hefur verið miðlað til
 kauphallaraðila í samræmi við reglur sem stjórn setur. Kauphöll er heimilt að
                    setja nánari reglur um form tilkynninga.
    25. gr. Hlutafélagi, sem fengið hefur hlutabréf sín opinberlega skráð í
 kauphöll, ber þegar í stað að tilkynna henni um heildareign félagsins á eigin
hlutabréfum, þar með talið í dótturfélögum þess, þegar hún nær, hækkar upp fyrir
         eða lækkar niður fyrir 5% og 10% af heildarhlutafé í félaginu.
    Í tilkynningum til kauphallar, sem getið er um í 1. mgr., skal taka fram
 raunverulega hlutafjáreign, hvernig hún skiptist á hlutabréfaflokka og hvernig
             hún var samkvæmt síðustu tilkynningu um hlutafjáreign.
    [25. gr. a. Félög sem fengið hafa skráningu fyrir einn eða fleiri flokka
hlutabréfa á skipulegum verðbréfamarkaði skulu í ársskýrslu sinni birta nákvæmar
                      upplýsingar um eftirfarandi atriði:
   1. uppbyggingu hlutafjár, þar á meðal hluti sem ekki eru skráðir á skipulegum
 verðbréfamarkaði, mismunandi hlutaflokka og réttindi og skyldur tengdar þeim,
                   sem og hlutfall þeirra af heildarhlutafé,
         2. allar takmarkanir á framsali hluta, t.d. takmarkanir varðandi
  hlutafjáreign einstakra aðila eða ef samþykki félagsins eða annarra hluthafa
                              þarf fyrir framsali,
   3. verulega beina eða óbeina hlutafjáreign, þar á meðal óbeina eign í gegnum
                önnur félög eða gagnkvæma hlutafjáreign félaga,
   4. eigendur hluta með sérstök stjórnunarréttindi og lýsingu á þeim réttindum,
                  5. helstu ákvæði kaupréttaráætlana starfsmanna,
   6. allar takmarkanir varðandi atkvæðisrétt, t.d. takmarkanir á atkvæðisrétti
    hluthafa sem eiga ákveðið hlutfall eða fjölda atkvæða, frest til að nýta
atkvæðisrétt eða ef fjárhagsleg réttindi tengd hlutum eru ekki tengd eignarhaldi
                                    þeirra,
   7. alla samninga milli hluthafa sem félaginu er kunnugt um og geta haft í för
            með sér takmarkanir varðandi framsal og/eða atkvæðarétt,
    8. reglur varðandi tilnefningar og endurnýjun stjórnarmanna og breytingar á
                               samþykktum félags,
    9. sérstakar heimildir stjórnar, þar á meðal heimildir til að gefa út nýja
                          hluti eða kaupa eigin hluti,
     10. samninga sem félagið er aðili að og taka gildi, breytast eða falla úr
     gildi ef breytingar verða á stjórnun eða yfirráðum í félagi í kjölfar
yfirtökutilboðs og áhrif þess á félagið, nema um sé að ræða upplýsingar sem haft
  geta skaðleg áhrif á starfsemi félagsins eða hafa óveruleg áhrif á starfsemi
félagsins; þær undantekningar eiga þó ekki við ef um er að ræða upplýsingar sem
                  félagi er skylt að birta á grundvelli laga,
   11. samninga félagsins við stjórnarmenn eða starfsmenn um greiðslur eða bætur
ef þeir segja upp eða ef þeim er sagt upp án gildrar ástæðu eða ef starfi þeirra
                          lýkur vegna yfirtökutilboðs.
  Stjórn félags sem skráð hefur einn eða fleiri hlutabréfaflokka á skipulegum
   verðbréfamarkaði skal á aðalfundi hvert ár kynna greinargerð með skýringum
               varðandi þau atriði sem tiltekin eru í 1. mgr.]^1)
                            ^1)[33]L. 31/2005, 28. gr.
                                Flöggunarreglur.
                                  26. gr. ^1)
                            ^1)[34]L. 33/2003, 61. gr.
  27. gr. Í reglugerð sem ráðherra setur er heimilt að kveða nánar á um skyldu
útgefenda og eigenda hlutabréfa til að veita kauphöll upplýsingar, svo og hvenær
                 veita megi undanþágur frá upplýsingaskyldunni.
 Í reglugerð er einnig heimilt að setja nánari reglur um upplýsingaskyldu þegar
     útgefandi hefur fengið verðbréf sín skráð í fleiri en einni kauphöll.
                       Hagtölugerð og veiting upplýsinga.
  28. gr. Stjórn kauphallar er heimilt, að eigin frumkvæði eða samkvæmt beiðni
 utanaðkomandi aðila og í samræmi við heimildir annarra laga, að vinna og birta
  hagtölur og aðrar upplýsingar í þágu markaðarins á grundvelli gagna sem hún
   hefur yfir að ráða eða aflar með öðrum hætti um viðskipti sem skráð eru í
                                 kauphöllinni.
                           Viðskipti og skýrslugjöf.
29. gr. Skylt er markaðsaðilum að gera grein fyrir samningum um eignayfirtöku á
   verðbréfum sem skráð eru eða viðskipti eiga sér stað með í kauphöll eða á
 skipulegum tilboðsmarkaði eða samsvarandi skipulegum markaði fyrir verðbréf í
     ríki innan Evrópusambandsins eða í ríki sem Evrópusambandið hefur gert
 samstarfssamning við enda hafi markaðsaðilar að þeim átt þátt í að viðskiptin
                                   fóru fram.
Í reglugerð sem ráðherra setur er heimilt að ákveða að skylda til skýrslugjafar
  hvíli jafnframt á öðrum og þar að auki má ákveða að í sérstökum tilvikum nái
skylda til skýrslugjafar einnig til annarra óskráðra verðbréfa sem keypt eru og
                             seld á tilboðsmarkaði.
   Þeir sem skylda til skýrslugjafar hvílir á skulu geyma skjöl sem varða þau
viðskipti sem skylt er að gera grein fyrir og skýrsluna í að minnsta kosti fimm
                      ár eftir að skýrslugjöfin fór fram.
 Ráðherra setur nánari reglur um skyldu til skýrslugjafar, þar með talið hversu
  víðtæk hún skuli vera og innihald hennar að öðru leyti og hvert skuli senda
                                     hana.
  Kauphöll setur nánari reglur um gjaldtöku vegna skýrslugjafar og kostnað af
                                   birtingu.

                     VIII. kafli. Starfsábyrgð kauphallar.
30. gr. Kauphöll er skylt að hafa í gildi ábyrgðartryggingu vegna fjárhagstjóns
    viðskiptamanns sem rakið er til gáleysis í starfsemi kauphallarinnar eða
                              starfsmanna hennar.
      Vátryggingin skal bæta tjón allt að 32,5 milljónum króna vegna hvers
tjónsatburðar og allt að 65 milljónum króna innan hvers tryggingarárs. Fjárhæðir
    þessar skulu breytast mánaðarlega í hlutfalli við breytingar sem verða á
vísitölu neysluverðs til verðtryggingar frá gildistöku laganna. Nánari ákvæði um
       gildissvið vátryggingar þessarar er heimilt að setja í reglugerð.

            IX. kafli. Skipulegur tilboðsmarkaður og starfsemi hans.
      31. gr. Undir starfsemi skipulegs tilboðsmarkaðar fellur skipulegur
    verðbréfamarkaður þar sem viðskipti fara fram með verðbréf sem ekki eru
                         opinberlega skráð í kauphöll.
  Verðbréf, sem ekki hafa verið tekin til opinberrar skráningar í kauphöll, er
 heimilt að beiðni útgefanda að kaupa og selja á skipulegum tilboðsmarkaði enda
   séu skilyrði laga uppfyllt að öðru leyti og viðskipti með verðbréfin séu í
 samræmi við tilgang í samþykktum sem um tilboðsmarkaðinn gilda og stjórn hans
         telur hagsmuni af því að viðskipti eigi sér þar stað með þau.
   Í samþykktum fyrir skipulegan tilboðsmarkað skal koma fram hvaða tegundir
                       verðbréfa þar skuli keypt og seld.
                             Hlutverk og starfsemi.
32. gr. Stjórn skipulegs tilboðsmarkaðar ber ábyrgð á því að starfsemi hans fari
                       fram á öruggan og hagkvæman hátt.
            Sérhver skipulegur tilboðsmarkaður ber ábyrgð á því að:
   1. tryggður sé nauðsynlegur aðgangur að upplýsinga- og viðskiptakerfum fyrir
                      verðbréf sem þar eru keypt og seld,
   2. stuðlað sé að því að starfsemi hans fari fram á þann hátt að tryggt sé að
 viðskiptin á markaðinum eigi sér stað með skýrum og gagnsæjum hætti í samræmi
við ákvæði gildandi laga, reglugerða og reglna settra samkvæmt þeim og tryggt sé
                jafnræði allra aðila að viðskiptum á markaðinum,
     3. haft sé eftirlit með því að útgefendur skráðra verðbréfa og aðilar að
 tilboðsmarkaðinum starfi eftir lögum og reglum, svo og samþykktum sem um hann
                                     gilda.
             Stjórn skipulegs tilboðsmarkaðar skal setja reglur um:
   1. skilyrði þess að hefja megi viðskipti með verðbréf á markaðinum, svo og um
               upplýsingaskyldu útgefanda verðbréfa og hluthafa,
     2. skilyrði sem uppfylla þarf til þess að geta orðið aðili að markaðinum,
                 3. skýrslugjöf vegna viðskipta í upplýsingaskyni.
Reglur, sem settar eru samkvæmt þessari grein, skulu liggja frammi á starfsstöð
                        hins skipulega tilboðsmarkaðar.
 Áður en markaðsaðili má hefja viðskipti á skipulegum tilboðsmarkaði skal hann
     undirrita skriflegan aðildarsamning. Brjóti markaðsaðili að skipulegum
tilboðsmarkaði ítrekað eða með vítaverðum hætti skilyrði þau sem sett eru fyrir
             aðild að markaðinum er heimilt að afturkalla aðildina.
                             Um stöðvun viðskipta.
  33. gr. Stjórn skipulegs tilboðsmarkaðar er heimilt að ákveða að hætt skuli
 viðskiptum með verðbréf á markaðinum enda telji hún að áframhaldandi viðskipti
          með þau séu ekki í þágu útgefenda verðbréfa eða markaðarins.
  Hafi bú útgefanda verðbréfs verið tekið til gjaldþrotaskipta er óheimilt að
                          stunda viðskipti með bréfið.
Setji útgefandi verðbréfs fram beiðni um að hætt verði viðskiptum með bréfið ber
að taka hana til greina nema stjórn skipulega tilboðsmarkaðarins telji að það sé
í andstöðu við hagsmuni fjárfesta, lántakenda eða markaðarins. Stjórn skipulegs
 tilboðsmarkaðar er heimilt að óska eftir skriflegri greinargerð frá útgefanda.
Stjórnin getur ákveðið að bréfin verði ekki tekin af skrá fyrr en að sex mánuðum
 liðnum frá því að fullbúin greinargerð er afhent. Hún getur einnig ákveðið að
                   birta greinargerðina í heild eða að hluta.
Viðskipti með verðbréf á skipulegum tilboðsmarkaði er skylt að stöðva eigi síðar
                  en við opinbera skráningu þeirra í kauphöll.
 Stjórn skipulegs tilboðsmarkaðar setur nánari reglur um hvenær viðskiptum með
                              verðbréf skuli hætt.

             X. kafli. Viðskipti utan skipulegs verðbréfamarkaðar.
34. gr. Óheimilt er að gefa til kynna að verðbréfamarkaður sé skipulagður vegna
    viðskipta með eða tilboða í verðbréf sem ekki eru skráð í kauphöll eða á
  skipulegum tilboðsmarkaði, svo sem með því að birta skipulega upplýsingar um
 viðskiptin með sama hætti og kauphöll og skipulegur tilboðsmarkaður gera eða á
 nokkurn þann hátt að hætta skapist á ruglingi við slíka starfsemi. Þetta á við
 jafnt þótt slík viðskipti fari fram í viðskiptakerfi kauphallar eða skipulegs
                                tilboðsmarkaðar.
  Starfræki aðilar verðbréfamarkað þar sem veruleg viðskipti eiga sér stað er
 [Fjármálaeftirlitinu]^1) heimilt að setja það sem skilyrði fyrir áframhaldandi
 starfsemi hans að hann uppfylli ákvæði þessara laga um kauphöll eða skipulegan
                  tilboðsmarkað, eftir því sem við getur átt.
                            ^1)[35]L. 84/1998, 22. gr.
                            [34. gr. a. Markaðstorg.
Þrátt fyrir ákvæði 34. gr. getur Fjármálaeftirlitið veitt fjármálafyrirtæki sem
 hefur leyfi til verðbréfaviðskipta eða skipulegum verðbréfamarkaði starfsleyfi
   til að starfrækja markaðstorg þar sem fram fari kerfisbundin viðskipti með
           verðbréf sem ekki eru skráð á skipulegum verðbréfamarkaði.
  Í stjórn markaðstorgs skulu vera eigi færri en þrír stjórnarmenn og ber hún
     ábyrgð á því að starfsemi þess fari fram á öruggan og hagkvæman hátt.
           Stjórn markaðstorgs ber ábyrgð á því að settar séu reglur:
    1. sem tryggja nauðsynlegan aðgang að upplýsinga- og viðskiptakerfum fyrir
                      verðbréf sem þar eru keypt og seld,
     2. sem tryggja að viðskipti á markaðstorginu eigi sér stað með skýrum og
  gagnsæjum hætti í samræmi við ákvæði gildandi laga og reglna settra samkvæmt
    þeim og að gætt sé jafnræðis allra aðila að viðskiptum á markaðstorginu,
    3. sem tryggja að nægjanlegt eftirlit sé með því að útgefendur verðbréfa og
 aðilar að markaðstorgi starfi eftir lögum og reglum, svo og samþykktum sem um
                                   það gilda,
    4. sem tryggja að tilkynnt sé um brot á lögum og reglum, svo og samþykktum
sem um markaðstorgið gilda, og að nauðsynlegar upplýsingar þar um berist lögbæru
                                   yfirvaldi,
    5. um skilyrði þess að hefja megi viðskipti með verðbréf á markaðstorginu,
svo og um upplýsingaskyldu útgefanda verðbréfa og hluthafa, svo að aðilar að því
                   geti tekið upplýsta fjárfestingarákvörðun,
         6. um skilyrði sem uppfylla þarf til þess að geta orðið aðili að
                                markaðstorginu,
               7. um skýrslugjöf vegna viðskipta í upplýsingaskyni,
    8. um skipulegt viðskipta- og upplýsingakerfi og uppgjör viðskipta sem þar
eiga sér stað; í þeim skal kveðið á um með hvaða hætti tilboð eru sett fram, svo
 og um söfnun og miðlun upplýsinga um viðskipti með verðbréf sem þar er verslað
   með, hvort sem viðskiptin eiga sér stað í viðskiptakerfinu eða utan þess.
  Ákvæði [36]VIII.[37]XI. kafla [38]laga um verðbréfaviðskipti, nr. 33/2003,
                gilda um viðskipti með verðbréf á markaðstorgi.
   Áður en markaðsaðili má hefja viðskipti á markaðstorgi skal hann undirrita
skriflegan aðildarsamning. Brjóti markaðsaðili ítrekað eða með vítaverðum hætti
  skilyrði þau sem sett eru fyrir aðild að markaðinum er heimilt að afturkalla
                                   aðildina.
 Fjármálaeftirlitið hefur eftirlit með starfsemi markaðstorgs og hefur við það
   eftirlit allar heimildir XI. kafla þessara laga. Fjármálaeftirlitið getur
 afturkallað starfsleyfi markaðstorgs að uppfylltum ákvæðum XII. kafla þessara
                                   laga.]^1)
    ^1)[39]L. 66/2005, 1. gr. Fram til 1. júlí 2006 er útgefendum, sem eru með
skráð verðbréf í kauphöll við gildistöku [40]l. 66/2005, óheimilt að versla með
verðbréf sín á markaðstorgi. Stjórn kauphallar er heimilt að veita undanþágu frá
    þessu banni þjóni það hagsmunum fjárfesta, sbr. [41]l. 66/2005, brbákv.

                              XI. kafli. Eftirlit.
35. gr. [Fjármálaeftirlitið]^1) hefur eftirlit með því að starfsemi kauphalla og
  skipulegra tilboðsmarkaða sé í samræmi við lög þessi, reglur eða reglugerðir
 settar samkvæmt þeim, svo og önnur fyrirmæli eða samþykktir sem um starfsemina
gilda. Skal [Fjármálaeftirlitinu]^1) þess vegna heimill aðgangur að öllum gögnum
  og upplýsingum um starfsemi sem fram fer samkvæmt lögum þessum sem það telur
 nauðsyn á. Telji [Fjármálaeftirlitið]^1) að starfsemi samkvæmt lögum þessum sé
stunduð án tilskilinna leyfa skal það eiga sambærilegan aðgang að upplýsingum og
                        gögnum hjá viðkomandi aðila. ^2)
     [[Fjármálaeftirlitið getur krafist hvers konar gagna og upplýsinga frá
     einstaklingum eða lögaðilum sem eiga eða hyggjast eignast eða fara með
 eignarhlut í hlutafélagi sem starfar samkvæmt lögum þessum í því skyni að meta
  hvort þeir falli undir tilkynningarskyldu skv. 6. gr. og hvort þeir teljist
 hæfir til að fara með virkan eignarhlut. Fjármálaeftirlitið getur krafist sömu
  upplýsinga frá einstaklingum eða lögaðilum sem hafa selt eignarhlut eða haft
milligöngu um viðskipti með eignarhlut. Lagaákvæði um þagnarskyldu takmarka ekki
         skyldu til þess að veita upplýsingar og aðgang að gögnum.]^3)
                                      ^4)
   Telji Fjármálaeftirlitið að starfsemi samkvæmt lögum þessum sé stunduð án
 tilskilinna leyfa getur það krafist gagna og upplýsinga hjá viðkomandi aðilum
  sem nauðsynleg eru til að ganga úr skugga um hvort svo sé. Getur það krafist
þess að slíkri starfsemi sé hætt þegar í stað. Jafnframt er því heimilt að birta
   opinberlega nöfn aðila sem taldir eru bjóða þjónustu án tilskilinna leyfa.
 Um eftirlit samkvæmt þessum lögum gilda að öðru leyti ákvæði laga um opinbert
   eftirlit með fjármálastarfsemi. Heimilt er að beita ákvæðum þeirra laga um
  dagsektir, stjórnvaldssektir og leit og hald á gögnum við upplýsingaöflun og
                      eftirlit samkvæmt þessum lögum.]^2)
   ^1)[42]L. 84/1998, 22. gr. ^2)[43]L. 11/2000, 15. gr. ^3)[44]L. 67/2006, 16.
                         gr. ^4)[45]L. 33/2003, 61. gr.
        36. gr. Telji [Fjármálaeftirlitið]^1) að kauphöll eða skipulegur
  tilboðsmarkaður, sem starfar samkvæmt lögum þessum, hafi brotið gegn ákvæðum
   laga þessara, laga um verðbréfaviðskipti eða reglum og reglugerðum settum
  samkvæmt þeim eða að háttsemi félaga eða stofnana sé að öðru leyti óeðlileg,
 óheilbrigð eða ótraust skal það veita hlutaðeigandi hæfilegan frest til úrbóta
                            nema brot séu alvarleg.
Í tilefni af brotum samkvæmt lögum þessum er [Fjármálaeftirlitinu]^1) jafnframt
   heimilt að krefjast úrbóta án tafar, svo og að leggja tímabundið bann við
             frekari starfsemi ef sérstakar aðstæður krefjast þess.
   Hafi kauphöll eða skipulegur tilboðsmarkaður ekki sinnt ítrekuðum tilmælum
 [Fjármálaeftirlitsins]^1) um úrbætur samkvæmt þessari grein er því heimilt að
      gera tillögu um afturköllun starfsleyfis, sbr. 37. gr. þessara laga.
                            ^1)[46]L. 84/1998, 22. gr.

                     XII. kafli. Afturköllun starfsleyfis.
      37. gr. Ráðherra skal afturkalla starfsleyfi kauphallar og skipulegs
         tilboðsmarkaðar að fengnum tillögum [Fjármálaeftirlitsins]:^1)
   1. hafi leyfisveiting byggst á röngum skýrslum eða upplýsingum leyfishafa eða
                     verið aflað með öðrum ólögmætum hætti,
     2. brjóti félagið með alvarlegum hætti eða ítrekað gegn samþykktum sem um
starfsemina gilda eða lögum þessum, reglum og reglugerðum settum samkvæmt þeim,
     3. fullnægi stjórnarmenn ekki skilyrðum 5. gr. eða rekstur leyfishafa er
                   óstarfhæfur vegna ákvæða í 2. mgr. 6. gr.,
       4. sé það mat [Fjármálaeftirlitsins]^1) að náin tengsl leyfishafa við
 einstaklinga og lögaðila geti hindrað það í eðlilegum eftirlitsaðgerðum eða að
        lög og reglur, sem um þá aðila gilda, hindri eðlilegt eftirlit,
   5. hafi bú leyfishafa verið tekið til gjaldþrotaskipta eða fyrirtækinu slitið
                               af öðrum ástæðum.
     Starfsleyfi verður þó aðeins afturkallað skv. 1.4. tölul. 1. mgr. að
 [Fjármálaeftirlitið]^1) hafi gert athugasemdir við hlutaðeigandi leyfishafa og
                     veitt honum kost á að leysa úr málinu.
                            ^1)[47]L. 84/1998, 22. gr.
 38. gr. Afturköllun starfsleyfis skal tilkynnt stjórn hlutaðeigandi leyfishafa
og rökstudd skriflega. Birta skal tilkynningu um afturköllun í Lögbirtingablaði
                         og auglýsa hana í fjölmiðlum.
Afturkalli ráðherra starfsleyfi kauphallar eða skipulegs tilboðsmarkaðar til að
                    starfa hér á landi skal slíta félaginu.
                                    Févíti.
39. gr. Kauphöll og skipulegum tilboðsmarkaði er heimilt í aðildarsamningi, svo
     og reglum sem stjórn félagsins setur, að ákveða viðurlög vegna brota á
aðildarsamningi eða reglum sem gilda um starfsemi þeirra í formi févítis. Févíti
getur numið allt að tíföldu árgjaldi markaðsaðila að viðkomandi markaði ef brot
                                 eru alvarleg.

               XIII. kafli. Um þagnarskyldu og skil ársreikninga.
                                 Þagnarskylda.
   40. gr. Stjórnarmenn og allir starfsmenn félags sem starfar samkvæmt lögum
 þessum eru bundnir þagnarskyldu um allt það er varðar hagi viðskiptamanna þess
og málefni félagsins, svo og önnur atriði sem þeir fá vitneskju um í starfi sínu
og leynt skulu fara samkvæmt lögum eða eðli máls, nema dómari úrskurði að skylt
sé að veita upplýsingar fyrir dómi eða lögreglu eða skylda sé til þess að veita
    upplýsingar lögum samkvæmt. Þagnarskyldan helst þótt látið sé af starfi.
  Þrátt fyrir ákvæði 1. mgr. er kauphöll heimilt að hafa samvinnu við erlendar
  kauphallir eða lögbær yfirvöld erlendis og láta þeim í té upplýsingar að því
      tilskildu að greindir erlendir aðilar uppfylli kröfur um samsvarandi
þagnarskyldu í sínu heimalandi. Með upplýsingar, sem kauphöll fær framangreindum
    erlendum aðilum og einkenndar eru sem trúnaðarmál eða eru það eðli máls
                      samkvæmt, skal fara að hætti 1. mgr.
                             Um skil ársreikninga.
   41. gr. Ársreikningur hlutafélags, sem starfar samkvæmt lögum þessum, skal
        endurskoðaður af löggiltum endurskoðanda eða endurskoðunarstofu.
Skylt er að veita endurskoðanda aðgang að öllum eignum, bókum og fylgiskjölum og
öðrum gögnum félagsins og jafnframt skulu stjórn og starfsmenn veita honum allar
                 umbeðnar upplýsingar sem unnt er að láta í té.
            Endurskoðaður ársreikningur ásamt ársskýrslu skal sendur
     [Fjármálaeftirlitinu]^1) innan þriggja mánaða frá lokum reikningsárs.
                            ^1)[48]L. 84/1998, 22. gr.

                          XIV. kafli. Gildistaka o.fl.
 [42. gr. Í reglugerð^1) er ráðherra heimilt að setja nánari reglur um opinbera
               skráningu verðbréfa og framkvæmd laga þessara.]^2)
    ^1)[49]Rg. 432/1999. [50]Rg. 433/1999. [51]Rg. 245/2006. ^2)[52]L. 16/1999,
                                     4. gr.
                   [43. gr.]^1) Lög þessi öðlast þegar gildi.
                             ^1)[53]L. 16/1999, 4. gr.
                            Ákvæði til bráðabirgða.

References

   Visible links
   1. http://www.althingi.is/dba-bin/lawformpr.pl?lnr=1998034
   2. http://www.althingi.is/dba-bin/ferill.pl?ltg=122&mnr=285
   3. http://www.althingi.is/altext/122/s/0356.html
   4. file:///altext/stjt/1998.084.html
   5. file:///altext/stjt/1999.016.html
   6. file:///altext/stjt/2000.011.html
   7. file:///altext/stjt/2002.076.html
   8. file://2003033.html
   9. file:///altext/stjt/2005.031.html
  10. file:///altext/stjt/2005.066.html
  11. file:///altext/stjt/2006.067.html
  12. file:///altext/stjt/2006.085.html
  13. file:///altext/stjt/2006.108.html
  14. file:///altext/stjt/2006.108.html
  15. file://2003033.html#g61
  16. file:///altext/stjt/1998.084.html
  17. file:///altext/stjt/1999.016.html
  18. file:///altext/stjt/1998.084.html
  19. file:///altext/stjt/1998.084.html
  20. file:///altext/stjt/1998.084.html
  21. file:///altext/stjt/2002.076.html
  22. file:///altext/stjt/2006.108.html
  23. file:///altext/stjt/1998.084.html
  24. file:///altext/stjt/1998.084.html
  25. file:///altext/stjt/1998.084.html
  26. file:///altext/stjt/1998.084.html
  27. file:///altext/stjt/2006.085.html
  28. file:///altext/stjt/2006.085.html
  29. file:///altext/stjt/2006.085.html
  30. file:///altext/stjt/2006.085.html
  31. file://2003033.html#g61
  32. file://2003033.html#g61
  33. file:///altext/stjt/2005.031.html
  34. file://2003033.html#g61
  35. file:///altext/stjt/1998.084.html
  36. file://2003033.html
  37. file://2003033.html
  38. file://2003033.html
  39. file:///altext/stjt/2005.066.html
  40. file:///altext/stjt/2005.066.html
  41. file:///altext/stjt/2005.066.html
  42. file:///altext/stjt/1998.084.html
  43. file:///altext/stjt/2000.011.html
  44. file:///altext/stjt/2006.067.html
  45. file://2003033.html#g61
  46. file:///altext/stjt/1998.084.html
  47. file:///altext/stjt/1998.084.html
  48. file:///altext/stjt/1998.084.html
  49. http://www.reglugerd.is/interpro/dkm/WebGuard.nsf/key2/432-1999
  50. http://www.reglugerd.is/interpro/dkm/WebGuard.nsf/key2/433-1999
  51. http://www.reglugerd.is/interpro/dkm/WebGuard.nsf/key2/245-2006
  52. file:///altext/stjt/1999.016.html
  53. file:///altext/stjt/1999.016.html
