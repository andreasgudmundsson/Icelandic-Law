
   --------------------------------------------------------------------------

                 Lög um Landsbókasafn Íslands  Háskólabókasafn

                              1994 nr. 71 11. maí

   --------------------------------------------------------------------------

                 Ferill málsins á Alþingi.   Frumvarp til laga.

  Tóku gildi 30. maí 1994. Breytt með l. 83/1997 (tóku gildi 6. júní 1997) og
                    [1]l. 3/2003 (tóku gildi 7. febr. 2003).

                             I. kafli. Stjórnsýsla.
 1. gr. Landsbókasafn Íslands  Háskólabókasafn er sjálfstæð háskólastofnun með
      sérstaka stjórn og heyrir stjórnarfarslega undir menntamálaráðherra.
 2. gr. Menntamálaráðherra skipar fimm menn í stjórn bókasafnsins til fjögurra
     ára í senn svo sem hér segir: Tvo að tilnefningu háskólaráðs, einn að
   tilnefningu [vísindanefndar Vísinda- og tækniráðs],^1) einn að tilnefningu
  Bókavarðafélags Íslands og einn án tilnefningar. Varamenn skulu skipaðir með
                                  sama hætti.
        Ráðherra skipar einn stjórnarmanna formann og annan varaformann.
      Stjórnin markar bókasafninu stefnu, hefur umsjón með gerð starfs- og
            fjárhagsáætlana safnsins og eftirlit með starfsemi þess.
Forstöðumaður bókasafnsins, landsbókavörður, situr fundi stjórnar með málfrelsi
         og tillögurétt, svo og einn fulltrúi starfsmanna bókasafnsins.
               Menntamálaráðherra ákveður stjórnarmönnum þóknun.
                             ^1)[2]L. 3/2003, 13. gr.
 3. gr. [Ráðherra skipar landsbókavörð til fimm ára í senn.]^1) Landsbókavörður
  skal skipaður úr hópi þeirra umsækjenda sem stjórn bókasafnsins telur hæfa.
 Heimilt er að endurskipa landsbókavörð einu sinni án þess að staðan sé auglýst
                          að fenginni umsögn stjórnar.
  Landsbókavörður annast daglegan rekstur og stjórn bókasafnsins og kemur fram
     fyrir hönd þess út á við. Landsbókavörður skal árlega semja tillögu að
    starfsáætlun og fjárhagsáætlun bókasafnsins og leggja fyrir stjórn þess.
                              ^1)L. 83/1997, 137. gr.
4. gr. Landsbókavörður ræður aðstoðarlandsbókavörð ^1) úr hópi þeirra umsækjenda
                    sem stjórn bókasafnsins telur hæfa. ^1)
         Landsbókavörður ræður jafnframt aðra starfsmenn bókasafnsins.
                              ^1)L. 83/1997, 138. gr.
 5. gr. Í reglugerð^1) skal kveðið á um deildaskiptingu bókasafnsins, svo og um
safnráð, er sé samráðsvettvangur yfirmanna bókasafnsins og forstöðumanna deilda.
                          ^1)Rg. 706/1998, sbr. 664/2003.

                        II. kafli. Hlutverk og markmið.
         6. gr. Bókasafnið er þjóðbókasafn og bókasafn Háskóla Íslands.
     Safnið er rannsóknarbókasafn sem skal halda uppi ávirkri og fjölþættri
    upplýsingaþjónustu á sviði vísinda og fræða, stjórnsýslu og atvinnulífs.
                     7. gr. Hlutverk bókasafnsins er m.a.:
   1. Að viða að sér gögnum í prentuðu formi eða á öðrum miðlum, skrá þau og búa
                               í hendur notendum.
     2. Að þaulsafna íslenskum gögnum, m.a. með viðtöku skylduskila, svo og að
                 afla erlendra gagna er varða íslensk málefni.
    3. Að varðveita handritasöfn þau sem stofnað hefur verið til, sbr. 2. mgr.
14. gr., vinna að frekari söfnun og rannsóknum íslenskra handrita og samsvarandi
efnis á nýrri miðlum. Hið sama á við um hliðstætt erlent efni sem varðar Ísland.
    4. Að tryggja sem best viðhald og varðveislu safnkostsins. Í því skyni skal
 m.a. starfrækja bókbandsstofu, viðgerðarstofu og myndastofu. Þá skal taka frá
    eitt eintak af öllu efni sem berst í skylduskilum, undanskilja það allri
                     venjulegri notkun og geyma tryggilega.
                          5. Að starfrækja bókminjasafn.
      6. Að gera skrár um íslenskar bækur, handrit og hljóðrit, svo og eftir
                        atvikum margvíslegar efnisskrár.
    7. Að halda uppi rannsóknum á sviði íslenskrar bókfræði og bóksögu og veita
                      upplýsingar um íslenska bókaútgáfu.
    8. Að starfrækja landsskrifstofu fyrir alþjóðabóknúmerakerfi og samsvarandi
   númerakerfi annarra safngagna, eftir því sem stjórn bókasafnsins ákveður.
      9. Að gefa safngestum kost á vinnuaðstöðu og sem greiðustum aðgangi að
                                  safngögnum.
   10. Að leiðbeina notendum bókasafnsins eftir föngum um heimildaöflun og halda
                      uppi fjölþættri upplýsingaþjónustu.
       11. Að sinna þörfum kennslu og rannsóknarstarfsemi í Háskóla Íslands.
    12. Að stuðla að sínu leyti að sjálfstæði og frumkvæði háskólanema í námi.
         13. Að veita bókasafns- og upplýsingaþjónustu í þágu atvinnuvega,
    stjórnsýslu, rannsókna og hvers konar lista- og menningarmála í landinu.
       14. Að starfrækja samskrá bókasafna og láta bókasöfnum í té tölvu- og
         skráningarþjónustu eftir því sem stjórn bókasafnsins ákveður.
    15. Að stuðla að samræmingu starfshátta í íslenskum bókasöfnum, veita þeim
            faglega ráðgjöf og eiga við þau sem víðtækast samstarf.
                   16. Að vera landsmiðstöð fyrir millisafnalán.
     17. Að taka þátt í fjölþjóðlegu samstarfi á sviði rannsóknarbókasafna og
                                upplýsingamála.
    18. Að stuðla að fræðslu- og menningarstarfsemi, m.a. með því að standa að
                  fyrirlestrahaldi, sýningum og listviðburðum.
           Kveðið skal nánar á um hlutverk bókasafnsins í reglugerð.

                          III. kafli. Fjárhagsmálefni.
8. gr. Kostnaður við rekstur bókasafnsins greiðist úr ríkissjóði. Þá skal hluti
   af fjárveitingu til Háskóla Íslands renna árlega til bókasafnsins samkvæmt
             sérstöku samkomulagi milli bókasafnsins og Háskólans.
     Rekstur, endurnýjun og viðhald fasteigna, búnaðar og tækja greiðist úr
                   ríkissjóði og er sérstakur fjárlagaliður.
  9. gr. Heimilt er að bjóða út vissa þætti í starfsemi bókasafnsins, svo sem
    veitingarekstur, ákveðin verkefni á vegum bókbandsstofu, viðgerðarstofu,
                                myndastofu o.fl.
Stjórn bókasafnsins er einnig heimilt að semja við aðrar stofnanir um að annast
          ákveðna þjónustu sem bókasafninu er að lögum falið að rækja.
 Enn fremur getur bókasafnið með samþykki menntamálaráðuneytis gert samkomulag
  við aðrar stofnanir um að litið sé á ritakost þeirra sem hluta af íslenskum
                                 þjóðbókakosti.
 10. gr. Bókasafninu er heimilt að taka gjald fyrir ákveðna þætti þjónustunnar,
 svo sem millisafnalán, tölvuleitir, sérfræðilega heimildaþjónustu, fjölföldun
  hvers konar og úttak tölvugagna. Gjaldskrá vegna þessarar þjónustu skal háð
                        samþykki stjórnar bókasafnsins.

                            IV. kafli. Ýmis ákvæði.
 11. gr. Heimilt er að grisja efniskost bókasafnsins og farga eða ráðstafa til
 annarra aðila því efni sem bókasafnið telur sig ekki lengur þurfa á að halda.
   Landsbókavörður setur reglur um slíka grisjun að fengnu samþykki stjórnar
                                 bókasafnsins.
    12. gr. Menntamálaráðherra skal með reglugerð^1) setja nánari ákvæði um
    framkvæmd þessara laga. Í reglugerð skal m.a. mælt fyrir um starfshætti
 bókasafnsins, starfssvið stjórnenda þess og stjórnarfundi og boðun þeirra. Þá
 skal nánar kveðið á um form og efnistök umsagna sem mælt er fyrir um í 1. mgr.
                       3. gr. og 1. mgr. 4. gr. laganna.
    Í reglugerð má ákveða viðurlög við brotum notenda á reglum bókasafnsins.
                          ^1)Rg. 706/1998, sbr. 664/2003.
    13. gr. Lög þessi öðlast þegar gildi. Bókasafnið skal taka til starfa 1.
                                 desember 1994.

                            Ákvæði til bráðabirgða.
                                    14. gr.

References

   Visible links
   1. file://2003003.html
   2. file://2003003.html#g13
