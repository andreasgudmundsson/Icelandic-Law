                                    dálkum.

   --------------------------------------------------------------------------

  Lög um merkingar og upplýsingaskyldu varðandi orkunotkun heimilistækja o.fl.

                              1994 nr. 72 11. maí

   --------------------------------------------------------------------------

  Tóku gildi 30. maí 1994. EES-samningurinn: II. viðauki tilskipun 92/75/EBE.
Breytt með [2]l. 61/2002 (tóku gildi 17. maí 2002; EES-samningurinn: II. viðauki
                             tilskipun 92/75/EBE).

    1. gr. [Tilgangur laga þessara er að stuðla að því að orka sé notuð með
  skynsamlegum og hagkvæmum hætti með því að tryggja að neytendur hafi greiðan
aðgang að samræmdum upplýsingum um orkunotkun og hávaðamengun tækja sem lögin ná
     til, svo og áhrif á umhverfi auk annars er varðar rekstur þeirra.]^1)
                             ^1)[3]L. 61/2002, 1. gr.
  2. gr. [Lög þessi taka til merkinga og staðlaðra upplýsinga um heimilistæki,
   bifreiðar og tæki eða búnað til hitunar húsnæðis og upphitunar á vatni sem
                       kveðið er á um í reglugerð.^1)]^2)
            Lögin taka ekki til endursölu notaðra tækja og búnaðar.
    ^1)[4]Rg. 69/1996, [5]rg. 397/1996, [6]rg. 398/1996, [7]rg. 78/1999, [8]rg.
     611/1999, [9]rg. 216/2000, [10]rg. 861/2003. ^2)[11]L. 61/2002, 2. gr.
   3. gr. [Framleiðandi, fulltrúi hans eða sá er markaðssetur vöru, hér eftir
    nefndur birgðasali, skal láta neytendum í té upplýsingar um orkunotkun,
 orkunýtni, hávaða og annað er varðar rekstur þeirra tækja sem seld eru, leigð,
boðin til sölu eða leigu og tilgreindar eru í reglugerð sem sett er á grundvelli
  laga þessara. Upplýsingar þessar skulu vera á íslensku og þær skal samkvæmt
        nánari ákvæðum í reglugerð vera að finna á merkimiðum, sérstökum
                     upplýsingablöðum eða veggspjöldum.]^1)
    Birgðasala og seljanda er skylt að vekja athygli neytenda á fyrrgreindum
                                  upplýsingum.
                             ^1)[12]L. 61/2002, 3. gr.
 4. gr. Birgðasali skal taka saman tæknileg gögn sem leggja má til grundvallar
  við mat á upplýsingum þeim sem greint er frá á merkingum og upplýsingablaði.
                    Slíkar upplýsingar skulu hafa að geyma:
                              1. Almenna vörulýsingu.
               2. Niðurstöður útreikninga varðandi hönnun ef við á.
    3. Prófunarskýrslur þegar þær eru til, þar með taldar skýrslur um prófanir
        sem tilnefndir aðilar hafa framkvæmt í samræmi við aðra löggjöf.
   4. Ofangreindar upplýsingar um svipaðar gerðir tækja ef tölulegar niðurstöður
                                miðast við þær.
                    5. Lýsingu á mælingum og könnunum á hávaða.
Birgðasali skal hafa þessi gögn til reiðu vegna skoðunar í fimm ár frá því tækið
                             var síðast framleitt.
       5. gr. Birgðasali ber ábyrgð á því að upplýsingar á merkimiðum og
               upplýsingablöðum, sem hann lætur í té, séu réttar.
Óheimilar eru merkingar sem samrýmast hvorki ákvæðum þessara laga né reglugerða
                      sem settar eru á grundvelli þeirra.
  6. gr. Iðnaðarráðherra fer með framkvæmd laga þessara. Ráðherra getur falið
öðrum aðilum að annast eftirlit með því að ákvæðum laga þessara og reglugerða sé
           fylgt. Þeir aðilar eru hér eftir nefndir eftirlitsaðilar.
  7. gr. Ef ástæða er til að ætla að upplýsingar, sem veittar hafa verið, séu
    rangar er eftirlitsaðilum, sbr. 6. gr., heimilt að krefja birgðasala eða
seljendur um gögn sem nauðsynleg eru við eftirlit. Jafnframt er þeim heimilt að
      krefjast þess að eintak vöru og umbúða verði lagt fram til skoðunar.
8. gr. Iðnaðarráðherra skal setja í reglugerð^1) nánari ákvæði um framkvæmd laga
  þessara. Ráðherra er heimilt að ákveða í reglugerð að birgðasali skuli bera
   kostnað af eftirliti og skoðun og setja sérstaka gjaldskrá er það varðar.
   Nánari reglur um kæru ákvarðana eftirlitsaðila er heimilt að kveða á um í
                                   reglugerð.
     ^1)[13]Rg. 524/1994, [14]rg. 69/1996, [15]rg. 397/1996, [16]rg. 398/1996,
 [17]rg. 78/1999, [18]rg. 611/1999, [19]rg. 216/2000, [20]rg. 260/2003, [21]rg.
                                   861/2003.
 9. gr. Brot á lögum þessum og reglugerðum sem settar verða samkvæmt þeim varða
  sektum sem renna í ríkissjóð. Um meðferð slíkra brota fer að hætti opinberra
                                     mála.
                      10. gr. Lög þessi öðlast þegar gildi

References

   Visible links
   1. http://www.althingi.is/dba-bin/lawformpr.pl?lnr=1994072
   2. file:///altext/stjt/2002.061.html
   3. file:///altext/stjt/2002.061.html
   4. http://www.reglugerd.is/interpro/dkm/WebGuard.nsf/key2/069-1996
   5. http://www.reglugerd.is/interpro/dkm/WebGuard.nsf/key2/397-1996
   6. http://www.reglugerd.is/interpro/dkm/WebGuard.nsf/key2/398-1996
   7. http://www.reglugerd.is/interpro/dkm/WebGuard.nsf/key2/078-1999
   8. http://www.reglugerd.is/interpro/dkm/WebGuard.nsf/key2/611-1999
   9. http://www.reglugerd.is/interpro/dkm/WebGuard.nsf/key2/216-2000
  10. http://www.reglugerd.is/interpro/dkm/WebGuard.nsf/key2/861-2003
  11. file:///altext/stjt/2002.061.html
  12. file:///altext/stjt/2002.061.html
  13. http://www.reglugerd.is/interpro/dkm/WebGuard.nsf/key2/524-1994
  14. http://www.reglugerd.is/interpro/dkm/WebGuard.nsf/key2/069-1996
  15. http://www.reglugerd.is/interpro/dkm/WebGuard.nsf/key2/397-1996
  16. http://www.reglugerd.is/interpro/dkm/WebGuard.nsf/key2/398-1996
  17. http://www.reglugerd.is/interpro/dkm/WebGuard.nsf/key2/078-1999
  18. http://www.reglugerd.is/interpro/dkm/WebGuard.nsf/key2/611-1999
  19. http://www.reglugerd.is/interpro/dkm/WebGuard.nsf/key2/216-2000
  20. http://www.reglugerd.is/interpro/dkm/WebGuard.nsf/key2/260-2003
  21. http://www.reglugerd.is/interpro/dkm/WebGuard.nsf/key2/861-2003
