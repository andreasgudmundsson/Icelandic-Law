
   --------------------------------------------------------------------------

                       Lög um atvinnuréttindi útlendinga

                              2002 nr. 97 10. maí

   --------------------------------------------------------------------------

                 Ferill málsins á Alþingi.   Frumvarp til laga.

  Tóku gildi 1. janúar 2003. Breytt með l. 84/2003 (tóku gildi 10. apríl 2003;
  EES-samningurinn: V eða VIII. viðauki), l. 19/2004 (tóku gildi 1. maí 2004),
[1]l. 139/2005 (tóku gildi 30. des. 2005), l. 21/2006 (tóku gildi 1. maí 2006),
  l. 108/2006 (tóku gildi 1. nóv. 2006 skv. augl. C 1/2006), l. 106/2007 (tóku
gildi 27. júní 2007), l. 78/2008 (tóku gildi 1. ágúst 2008; EES-samningurinn: V.
  viðauki tilskipun 2004/38/EB), l. 154/2008 (tóku gildi 31. des. 2008) og l.
                      65/2010 (tóku gildi 27. júní 2010).

                            I. kafli. Almenn ákvæði.
                               1. gr. Gildissvið.
  Ákvæði laga þessara gilda um heimild útlendinga til atvinnu hér á landi. Um
          undanþágu frá kröfu um atvinnuleyfi gilda ákvæði III. kafla.
                                      ^1)
                               ^1)L. 78/2008, 1. gr.
                               2. gr. Tilgangur.
Lögin gefa heimild til að veita atvinnuleyfi vegna starfa útlendinga hér á landi
                 í samræmi við stefnu stjórnvalda hverju sinni.
Lögunum er einnig ætlað að tryggja réttaröryggi útlendinga sem koma til landsins
í atvinnuskyni og kveða á um rétt útlendinga til atvinnu hér á landi að ákveðnum
                             skilyrðum fullnægðum.
                              3. gr. Orðskýringar.
                 [Merking orða í lögum þessum er sem hér segir:
   1. Tímabundið atvinnuleyfi: Leyfi veitt útlendingi til að starfa tímabundið á
              innlendum vinnumarkaði hjá tilteknum atvinnurekanda.
    2. Óbundið atvinnuleyfi: Leyfi veitt útlendingi til að starfa ótímabundið á
                            innlendum vinnumarkaði.
   3. Atvinnurekandi: Einstaklingur eða fyrirtæki sem er með atvinnurekstur hér
  á landi án tillits til þess hvernig rekstrarformi og eignarhaldi er háttað.
     4. Búsetuleyfi: Heimild veitt útlendingi til ótímabundinnar dvalar hér á
                      landi samkvæmt lögum um útlendinga.
     5. Útlendingur: Einstaklingur sem ekki hefur íslenskan ríkisborgararétt.
      6. Nánustu aðstandendur: Einstaklingar sem teljast nánustu aðstandendur
                       samkvæmt lögum um útlendinga.]^1)
                               ^1)L. 78/2008, 2. gr.
                           4. gr. Framkvæmd laganna.
    Félagsmálaráðherra fer með yfirstjórn mála samkvæmt lögunum og setur með
                reglugerð^1) nánari ákvæði um framkvæmd þeirra.
         Vinnumálastofnun fer í umboði ráðherra með framkvæmd laganna.
                                 ^1)Rg. 339/2005.

                            II. kafli. Atvinnuleyfi.
                                5. gr. Almennt.
Atvinnuleyfi veitir rétt til að vinna hér á landi samkvæmt þeim lögum og reglum
                      sem gilda á íslenskum vinnumarkaði.
Leyfi samkvæmt lögum þessum er heimilt að binda skilyrðum öðrum en þeim er koma
       fram í lögum þessum og ráðherra telur nauðsynleg vegna mikilvægra
                                almannahagsmuna.
    [Félagsmálaráðherra getur sett nánari reglur^1) um veitingu atvinnuleyfa
          samkvæmt lögum þessum í samræmi við stefnu stjórnvalda.]^2)
                      ^1)Rg. 339/2005. ^2)L. 78/2008, 3. gr.
 6. gr. Óheimilt er að veita útlendingi atvinnuleyfi sem dvelst hér á landi án
   dvalarleyfis eða hefur verið gert að fara af landi brott samkvæmt lögum um
                                útlendinga. ^1)
Óheimilt er hverjum manni, félagi eða stofnun, sem rekur atvinnu eða starfrækir
  fyrirtæki, hverju nafni sem það nefnist, að ráða útlending til starfa, hvort
 heldur er um langan tíma eða skamman, [sbr. þó 4. og 5. mgr. 19. gr.],^1) eða
       hlutast til um að útlendingur flytjist til landsins í því skyni án
                                 atvinnuleyfis.
   [Útlendingi er óheimilt að starfa hér á landi við eigin atvinnurekstur eða
         sjálfstæða starfsemi nema á grundvelli óbundins atvinnuleyfis.
Útlendingi er óheimilt að ráða sig til starfa hér á landi nema leyfi hafi verið
         veitt samkvæmt lögum þessum, sbr. þó 4. og 5. mgr. 19. gr.]^1)
                               ^1)L. 78/2008, 4. gr.
               7. gr. [Almenn skilyrði tímabundins atvinnuleyfis.
   Heimilt er að veita tímabundið atvinnuleyfi skv. 8.12. gr. og 16. gr. ef
                    eftirfarandi skilyrðum er m.a. fullnægt:
       a. Starfsfólk fáist hvorki á innlendum vinnumarkaði né innan Evrópska
 efnahagssvæðisins, EFTA-ríkja eða Færeyja eða aðrar sérstakar ástæður mæli með
 leyfisveitingu. Áður en leyfi er veitt ber atvinnurekanda að hafa leitað eftir
 starfsfólki með aðstoð Vinnumálastofnunar, nema slík leit verði fyrirsjáanlega
                      árangurslaus að mati stofnunarinnar.
        b. Fyrir liggi umsögn stéttarfélags eða landssambands launafólks í
 hlutaðeigandi starfsgrein. Umsögn skal liggja fyrir innan sjö daga frá móttöku
afrits umsóknar um atvinnuleyfi og ráðningarsamnings. Þó er heimilt að víkja frá
 þessu skilyrði þegar ekki er til að dreifa heildarsamtökum eða landssambandi í
                           hlutaðeigandi starfsgrein.
    c. Fyrir liggi undirritaður ráðningarsamningur til tiltekins tíma eða vegna
  verkefnis milli atvinnurekanda og útlendings sem tryggi útlendingnum laun og
     önnur starfskjör til jafns við heimamenn í samræmi við gildandi lög og
   kjarasamninga þar um. Þegar um er að ræða störf sem falla utan gildissviðs
 kjarasamninga skal tryggja útlendingnum laun og önnur starfskjör til jafns við
                                   heimamenn.
    d. Fyrir liggi að atvinnurekandi hafi sjúkratryggt útlending samkvæmt lögum
                                 um útlendinga.
   e. Atvinnurekandi ábyrgist greiðslu á heimflutningi útlendings að starfstíma
   loknum, ef um er að ræða ráðningarslit sem starfsmaður á ekki sök á eða ef
    útlendingur verður óvinnufær um lengri tíma vegna veikinda eða slysa. Í
      ráðningarsamningi skal koma fram til hvaða lands heimflutningur nær.
    Óheimilt er að veita atvinnuleyfi samkvæmt lögum þessum vegna starfa hjá
                             starfsmannaleigum.]^1)
                               ^1)L. 78/2008, 5. gr.
   8. gr. [Tímabundið atvinnuleyfi vegna starfs sem krefst sérfræðiþekkingar.
 Heimilt er að veita tímabundið atvinnuleyfi vegna tiltekins starfs hér á landi
  sem krefst sérfræðiþekkingar. Skilyrði fyrir veitingu atvinnuleyfis samkvæmt
                      ákvæði þessu eru m.a. eftirfarandi:
                 a. skilyrði ae-liða 1. mgr. 7. gr. séu uppfyllt,
     b. útlendingur hafi gert ráðningarsamning við atvinnurekanda um að gegna
tilteknu starfi sem krefst sérfræðiþekkingar enda sé ekki um að ræða tímabundið
                                   verkefni,
    c. sérfræðiþekking útlendingsins sé nauðsynleg hlutaðeigandi fyrirtæki, og
       d. sérfræðiþekking útlendingsins feli í sér háskóla-, iðn-, list- eða
tæknimenntun sem viðurkennd er hér á landi. Vinnumálastofnun óskar staðfestingar
á menntun útlendingsins með viðeigandi skilríkjum í samræmi við íslenskar reglur
                       telji stofnunin slíkt nauðsynlegt.
    Enn fremur er Vinnumálastofnun í undantekningartilvikum heimilt að veita
 tímabundið atvinnuleyfi samkvæmt ákvæði þessu ef viðkomandi útlendingur hefur
      yfir að ráða sérþekkingu sem jafna má við menntun skv. d-lið 1. mgr.
   Vinnumálastofnun óskar staðfestingar á sérþekkingu í samræmi við íslenskar
 reglur telji stofnunin slíkt nauðsynlegt. Að öðru leyti gildir ákvæði 1. mgr.
 Þegar um er að ræða umsókn um atvinnuleyfi samkvæmt ákvæði þessu vegna starfs
 sem krefst háskólamenntunar er Vinnumálastofnun heimilt að víkja frá skilyrði
                   a-liðar 1. mgr. 7. gr., sbr. a-lið 1. mgr.
Atvinnuleyfi samkvæmt ákvæði þessu sem veitt er í fyrsta skipti skal eigi veitt
     til lengri tíma en eins árs en þó aldrei til lengri tíma en sem nemur
  ráðningartímanum samkvæmt ráðningarsamningi. Heimilt er að framlengja það um
allt að tvö ár í senn enda séu uppfyllt skilyrði 1. mgr. Við framlengingu þurfa
  skilyrði a-, d- og e-liðar 1. mgr. 7. gr., sbr. a-lið 1. mgr., ekki að vera
     uppfyllt. Enn fremur er það skilyrði framlengingar atvinnuleyfisins að
  atvinnurekandi hafi staðið skil á staðgreiðslu skatta sem og tryggingagjaldi
                   lögum samkvæmt vegna starfa útlendingsins.
  Dveljist útlendingur hér á landi á grundvelli dvalarleyfis samkvæmt lögum um
útlendinga er heimilt að sækja um atvinnuleyfi samkvæmt ákvæði þessu þegar hann
                             er staddur á landinu.
      Atvinnuleyfi samkvæmt ákvæði þessu getur orðið grundvöllur óbundins
                         atvinnuleyfis skv. 17. gr.]^1)
                               ^1)L. 78/2008, 6. gr.
           [9. gr. Tímabundið atvinnuleyfi vegna skorts á vinnuafli.
 Heimilt er að veita tímabundið atvinnuleyfi vegna tiltekins starfs hér á landi
    þegar starfsfólk fæst hvorki á innlendum vinnumarkaði né innan Evrópska
    efnahagssvæðisins, í EFTA-ríkjum eða í Færeyjum. Skilyrði fyrir veitingu
  atvinnuleyfis samkvæmt ákvæði þessu eru m.a. að skilyrði 1. mgr. 7. gr. séu
                                   uppfyllt.
 Vinnumálastofnun er heimilt að víkja frá skilyrði a-liðar 1. mgr. 7. gr. þegar
atvinnurekandi sendir starfsmann sinn tímabundið til starfa við starfsstöð sína
    hér á landi enda er um að ræða starfsmann atvinnurekanda með ótímabundna
   ráðningu sem stjórnandi eða sérfræðingur, sbr. 8. gr., við starfsstöð hans
  erlendis. Vinnumálastofnun óskar eftir rökstuðningi atvinnurekanda varðandi
nauðsyn þess að viðkomandi útlendingur komi til starfa við starfsstöð hans hér á
                    landi telji stofnunin slíkt nauðsynlegt.
Atvinnuleyfi samkvæmt ákvæði þessu sem veitt er í fyrsta skipti skal eigi veitt
     til lengri tíma en eins árs en þó aldrei til lengri tíma en sem nemur
     ráðningartímanum samkvæmt ráðningarsamningi. Heimilt er að framlengja
atvinnuleyfið í allt að eitt ár til viðbótar enda séu skilyrði 1. mgr. uppfyllt.
Við framlengingu þarf skilyrði d-liðar 1. mgr. 7. gr. ekki að vera uppfyllt. Enn
  fremur er það skilyrði framlengingar atvinnuleyfisins að atvinnurekandi hafi
 staðið skil á staðgreiðslu skatta sem og tryggingagjaldi lögum samkvæmt vegna
                             starfa útlendingsins.
Heimilt er að veita framlengingu til lengri tíma en skv. 3. mgr. þegar um er að
 ræða skýrt afmarkaða og tímabundna verkframkvæmd sem tekur lengri tíma en þar
   greinir. Er þá heimilt að framlengja tímabundið atvinnuleyfi vegna starfa
     útlendings við verkframkvæmdina þar til henni lýkur. Þegar sótt er um
   framlengingu á tímabundnu atvinnuleyfi vegna slíkra verkframkvæmda þarf að
 fylgja með áætlun um hvenær verkframkvæmdinni er ætlað að ljúka. Að öðru leyti
                           eiga við skilyrði 3. mgr.
Óheimilt er að veita útlendingi sem haft hefur tímabundið atvinnuleyfi samkvæmt
  ákvæði þessu leyfi samkvæmt ákvæðinu að nýju fyrr en að lokinni tveggja ára
samfelldri dvöl erlendis frá lokum gildistíma leyfisins. Þetta ákvæði á þó ekki
 við þegar útlendingur starfar hér á landi skemur en sex mánuði á hverjum tólf
      mánuðum eða þegar útlendingur skiptir um atvinnurekanda skv.16. gr.
    Atvinnuleyfi samkvæmt ákvæði þessu getur ekki orðið grundvöllur óbundins
                         atvinnuleyfis skv. 17. gr.]^1)
                               ^1)L. 78/2008, 7. gr.
              [10. gr. Tímabundið atvinnuleyfi fyrir íþróttafólk.
   Heimilt er að veita tímabundið atvinnuleyfi vegna starfa íþróttafólks hjá
íþróttafélagi innan Íþrótta- og Ólympíusambands Íslands. Skilyrði fyrir veitingu
atvinnuleyfis samkvæmt ákvæði þessu eru m.a. að skilyrði ce-liða 1. mgr. 7. gr.
                                 séu uppfyllt.
Atvinnuleyfi samkvæmt ákvæði þessu sem veitt er í fyrsta skipti skal eigi veitt
     til lengri tíma en eins árs en þó aldrei til lengri tíma en sem nemur
     ráðningartímanum samkvæmt ráðningarsamningi. Heimilt er að framlengja
 atvinnuleyfið um allt að tvö ár í senn enda séu skilyrði 1. mgr. uppfyllt. Við
  framlengingu þarf skilyrði d-liðar 1. mgr. 7. gr. ekki að vera uppfyllt. Enn
fremur er það skilyrði framlengingar atvinnuleyfisins að viðkomandi íþróttafélag
  hafi staðið skil á staðgreiðslu skatta sem og tryggingagjaldi lögum samkvæmt
                          vegna starfa útlendingsins.
    Atvinnuleyfi samkvæmt ákvæði þessu getur ekki orðið grundvöllur óbundins
                         atvinnuleyfis skv. 17. gr.]^1)
                               ^1)L. 78/2008, 7. gr.
           [11. gr. Tímabundið atvinnuleyfi vegna sérstakra ástæðna.
Heimilt er að veita tímabundið atvinnuleyfi vegna tiltekins starfs hér á landi í
     undantekningartilvikum þegar eftirfarandi skilyrði eru m.a. uppfyllt:
     a. útlendingi hafi áður verið veitt bráðabirgðadvalarleyfi, dvalarleyfi á
grundvelli mannúðarsjónarmiða samkvæmt lögum um útlendinga eða dvalarleyfi skv.
                     3. mgr. 11. gr. laga um útlendinga, og
              b. skilyrði c- og d-liðar 1. mgr. 7. gr. séu uppfyllt.
Atvinnuleyfi samkvæmt ákvæði þessu sem veitt er í fyrsta skipti skal eigi veitt
til lengri tíma en eins árs en þó aldrei til lengri tíma en sem nemur gildistíma
   dvalarleyfis eða ráðningartíma samkvæmt ráðningarsamningi sé ráðningartími
    skemmri en gildistími dvalarleyfis. Heimilt er að framlengja tímabundið
 atvinnuleyfi um allt að eitt ár í senn enda séu skilyrði 1. mgr. uppfyllt. Við
framlengingu þurfa skilyrði d-liðar 1. mgr. 7. gr., sbr. b-lið 1. mgr., ekki að
  vera uppfyllt. Enn fremur er það skilyrði framlengingar atvinnuleyfisins að
  atvinnurekandi hafi staðið skil á staðgreiðslu skatta sem og tryggingagjaldi
                   lögum samkvæmt vegna starfa útlendingsins.
  Dveljist útlendingur hér á landi á grundvelli dvalarleyfis samkvæmt lögum um
útlendinga er heimilt að sækja um atvinnuleyfi samkvæmt ákvæði þessu þegar hann
                             er staddur á landinu.
    Atvinnuleyfi samkvæmt ákvæði þessu sem tengist dvalarleyfi á grundvelli
    mannúðarsjónarmiða, sbr. a-lið 1. mgr., getur orðið grundvöllur óbundins
                         atvinnuleyfis skv. 17. gr.]^1)
                               ^1)L. 78/2008, 7. gr.
      [12. gr. Tímabundið atvinnuleyfi á grundvelli fjölskyldusameiningar.
  Heimilt er að veita tímabundið atvinnuleyfi vegna starfa nánustu aðstandenda
[íslensks ríkisborgara eða]^1) útlendings sem hefur tímabundið atvinnuleyfi skv.
  8. gr. laganna, tímabundið atvinnuleyfi sem tengist dvalarleyfi á grundvelli
 mannúðarsjónarmiða skv. 11. gr. laganna eða óbundið atvinnuleyfi að uppfylltum
skilyrðum 1. mgr. 7. gr. Við veitingu atvinnuleyfis samkvæmt ákvæði þessu er þó
 heimilt að víkja frá skilyrðum a-, b- og e-liðar 1. mgr. 7. gr. Skilyrði er að
    áður hafi verið veitt dvalarleyfi samkvæmt ákvæðum laga um útlendinga um
                        dvalarleyfi fyrir aðstandendur.
  Heimilt er að veita tímabundið atvinnuleyfi vegna starfa útlendings sem náð
hefur 18 ára aldri hafi hann dvalið hér á landi á grundvelli dvalarleyfis fyrir
 aðstandendur eða búsetuleyfis samkvæmt lögum um útlendinga fyrir 18 ára aldur,
   að uppfylltum skilyrðum 1. mgr. 7. gr. Við veitingu atvinnuleyfis samkvæmt
 ákvæði þessu er þó heimilt að víkja frá skilyrðum a-, b- og e-liðar 1. mgr. 7.
 gr. Skilyrði er að áður hafi verið veitt dvalarleyfi samkvæmt ákvæðum laga um
                 útlendinga um dvalarleyfi fyrir aðstandendur.
  Atvinnuleyfi skv. 1. mgr. skal eigi veitt til lengri tíma en eins árs en þó
aldrei til lengri tíma en sem nemur gildistíma dvalarleyfis nánasta aðstandanda
    eða ráðningartíma samkvæmt ráðningarsamningi sé ráðningartími skemmri en
gildistími dvalarleyfis. Heimilt er að framlengja það um allt að eitt ár í senn
með sömu takmörkunum og þegar leyfið er veitt í fyrsta skipti enda séu skilyrði
1. mgr. uppfyllt. Við framlengingu þarf skilyrði d-liðar 1. mgr. 7. gr. ekki að
  vera uppfyllt. Enn fremur er það skilyrði framlengingar atvinnuleyfisins að
  atvinnurekandi hafi staðið skil á staðgreiðslu skatta sem og tryggingagjaldi
                   lögum samkvæmt vegna starfa hlutaðeigandi.
  Ef hjúskap ^2) eða sambúð er slitið vegna þess að útlendingur eða barn hans
     hefur sætt misnotkun eða ofbeldi í sambandinu er heimilt að framlengja
 atvinnuleyfi samkvæmt ákvæði þessu. Skilyrði er að áður hafi verið endurnýjað
      dvalarleyfi skv. 6. mgr. [2]13. gr. laga um útlendinga, nr. 96/2002.
    Dveljist nánasti aðstandandi hér á landi á grundvelli dvalarleyfis fyrir
 aðstandendur samkvæmt lögum um útlendinga er heimilt að sækja um atvinnuleyfi
             samkvæmt ákvæði þessu þegar hann er staddur á landinu.
      Atvinnuleyfi samkvæmt ákvæði þessu getur orðið grundvöllur óbundins
   atvinnuleyfis skv. 2. mgr. 17. gr. hafi útlendingi sem nánasti aðstandandi
 leiðir heimildir sínar af verið veitt óbundið atvinnuleyfi [eða um sé að ræða
                 nánasta aðstandanda íslensks ríkisborgara].^1)
 Börn sem dveljast hér á landi á grundvelli dvalarleyfis fyrir aðstandendur eða
búsetuleyfis samkvæmt lögum um útlendinga er tímabundið heimilt að starfa hér á
                 landi án atvinnuleyfa að átján ára aldri.]^3)
        ^1)L. 154/2008, 2. gr. ^2)L. 65/2010, 30. gr. ^3)L. 78/2008, 7. gr.
                  [13. gr. Tímabundið atvinnuleyfi vegna náms.
Heimilt er að veita tímabundið atvinnuleyfi vegna starfa útlendings sem stundar
nám hér á landi. Skilyrði fyrir veitingu atvinnuleyfis samkvæmt ákvæði þessu eru
                               m.a. eftirfarandi:
             a. skilyrði c- og d-liðar 1. mgr. 7. gr. séu uppfyllt og
      b. útlendingi hafi verið veitt dvalarleyfi vegna náms samkvæmt lögum um
                                  útlendinga.
 Atvinnuleyfi sem veitt er samkvæmt ákvæði þessu skal að jafnaði ekki veitt til
   lengri tíma en sex mánaða í senn en þó aldrei til lengri tíma en sem nemur
 gildistíma dvalarleyfis vegna náms samkvæmt lögum um útlendinga. Heimilt er að
 framlengja það meðan á námstíma stendur og skilyrðum 1. mgr. er fullnægt. Enn
  fremur er það skilyrði framlengingar atvinnuleyfisins að atvinnurekandi hafi
 staðið skil á staðgreiðslu skatta sem og tryggingagjaldi lögum samkvæmt vegna
                             starfa útlendingsins.
Þegar útlendingur hefur lokið námi við íslenskan skóla sem felur í sér háskóla-,
 iðn-, list- eða tæknimenntun er heimilt að veita atvinnuleyfi skv. 1. mgr. 8.
 gr. vegna tiltekins starfs er tengist menntun hans. Er þá heimilt að víkja frá
       skilyrðum d- og e-liðar 1. mgr. 7. gr., sbr. a-lið 1. mgr. 8. gr.
  Dveljist útlendingur hér á landi á grundvelli dvalarleyfis samkvæmt lögum um
útlendinga er heimilt að sækja um atvinnuleyfi samkvæmt ákvæði þessu þegar hann
                             er staddur á landinu.
    Atvinnuleyfi samkvæmt ákvæði þessu getur ekki orðið grundvöllur óbundins
                         atvinnuleyfis skv. 17. gr.]^1)
                               ^1)L. 78/2008, 7. gr.
               [14. gr.]^1) Íslenskukennsla og samfélagsfræðsla.
     Atvinnurekandi og stéttarfélag skulu veita starfsmanni með tímabundið
     atvinnuleyfi upplýsingar um grunnnámskeið í íslensku fyrir útlendinga,
  samfélagsfræðslu og aðra þá fræðslu sem honum og fjölskyldu hans stendur til
                                     boða.
                               ^1)L. 78/2008, 7. gr.
  [15. gr.]^1) [Tímabundið atvinnuleyfi til sérhæfðra starfsmanna á grundvelli
                             þjónustusamninga.]^2)
  Heimilt er við sérstakar aðstæður að veita útlendingi, sem fyrirhugað er að
senda hingað til lands á vegum fyrirtækis sem ekki hefur starfsstöð hér á landi,
        tímabundið atvinnuleyfi, að uppfylltum skilyrðum [ce-liðar]^2)
Þjónustusamningur við fyrirtæki hér á landi skal liggja fyrir. Í samningnum skal
     m.a. koma fram að skilyrði viðskiptanna sé að starfsmaður hins erlenda
                         fyrirtækis annist þjónustuna.
 Leyfi samkvæmt þessari grein skal að jafnaði ekki veitt til lengri tíma en sex
                   mánaða á grundvelli sama þjónustusamnings.
Atvinnuleyfi veitt samkvæmt þessari grein skal liggja fyrir áður en útlendingur
                              kemur til landsins.
   [Atvinnuleyfi samkvæmt ákvæði þessu getur ekki orðið grundvöllur óbundins
                         atvinnuleyfis skv. 17. gr.]^2)
                    ^1)L. 78/2008, 7. gr. ^2)L. 78/2008, 8. gr.
                          [16. gr. Nýr atvinnurekandi.
  Heimilt er að veita nýtt tímabundið atvinnuleyfi samkvæmt ákvæðum 8.13. gr.
 eftir því sem við á vegna tiltekins starfs útlendings hjá öðrum atvinnurekanda
 en þeim er fyrra leyfið var skilyrt við. Útlendingi er óheimilt að hefja störf
hjá hinum nýja atvinnurekanda áður en atvinnuleyfi hefur verið veitt, sbr. þó 4.
mgr. 19. gr. Tímabundið atvinnuleyfi sem gefið er út samkvæmt ákvæði þessu skal
    aldrei hafa lengri gildistíma en fyrra leyfi og samanlagður starfstími á
grundvelli tímabundinna atvinnuleyfa skv. 9. gr. skal aldrei vera lengri en tvö
                                      ár.
Yfirlýsing um ráðningarslit milli útlendings og fyrri atvinnurekanda skal fylgja
 með umsókn skv. 1. mgr. ásamt skriflegum ráðningarsamningi milli útlendings og
                         hins nýja atvinnurekanda.]^1)
                              ^1)L. 78/2008, 10. gr.
                         [17. gr. Óbundið atvinnuleyfi.
Heimilt er að veita útlendingi óbundið atvinnuleyfi þegar eftirfarandi skilyrði
                                 eru uppfyllt:
       a. útlendingur hafi öðlast búsetuleyfi hér á landi samkvæmt lögum um
                                  útlendinga,
         b. fyrir liggi skriflegur ráðningarsamningur milli útlendings og
                               atvinnurekanda, og
    c. útlendingi hafi áður verið veitt tímabundið atvinnuleyfi skv. 8. gr. eða
tímabundið atvinnuleyfi sem tengist dvalarleyfi á grundvelli mannúðarsjónarmiða
                                  skv. 11. gr.
Heimilt er að veita nánasta aðstandanda útlendings með óbundið atvinnuleyfi sem
         uppfyllir skilyrði a- og b-liðar 1. mgr. óbundið atvinnuleyfi.
  Heimilt er að veita börnum sem hafa öðlast búsetuleyfi hér á landi samkvæmt
  lögum um útlendinga fyrir átján ára aldur óbundið atvinnuleyfi við átján ára
                                     aldur.
   Óbundið atvinnuleyfi fellur niður þegar útlendingur hefur dvalist erlendis
  samfellt lengur en átján mánuði. Vinnumálastofnun tekur ákvörðun um að fella
   leyfi úr gildi. Vinnumálastofnun er þó heimilt að fenginni umsókn að veita
     undanþágu frá tímamörkum 1. málsl. þannig að útlendingur haldi óbundnu
               atvinnuleyfi þrátt fyrir lengri dvöl erlendis.]^1)
                              ^1)L. 78/2008, 10. gr.
     [18. gr. Tímabundin atvinnuleyfi á grundvelli samninga við önnur ríki.
   Heimilt er að veita tímabundið atvinnuleyfi til maka ^1) eða sambúðarmaka
   erlends sendimanns og barna hans undir 21 árs aldri á grundvelli samnings
   íslenskra stjórnvalda þar að lútandi við önnur ríki enda hafi maki ^1) eða
  sambúðarmaki eða börn hans gilt dvalarleyfi á grundvelli þjóðréttarsamnings.
Heimilt er að veita útlendingum á aldrinum 18 til 26 ára tímabundin atvinnuleyfi
hér á landi að hámarki til eins árs á grundvelli samninga íslenskra stjórnvalda
við önnur ríki um störf ríkisborgara þeirra hér á landi í þeim tilgangi að kynna
sér landið og menningu þess. Tímabundið atvinnuleyfi á grundvelli slíks samnings
     er ekki skilyrt við störf hjá tilteknum atvinnurekanda. Skilyrði er að
útlendingnum hafi ekki áður verið veitt atvinnuleyfi á grundvelli slíks samnings
           hér á landi. Óheimilt er að framlengja slík atvinnuleyfi.
   Félagsmálaráðherra er heimilt að setja nánari skilyrði fyrir atvinnuleyfum
                     samkvæmt ákvæði þessu í reglugerð.]^2)
                   ^1)L. 65/2010, 31. gr. ^2)L. 78/2008, 10. gr.
                   [19. gr. Meðferð umsóknar um atvinnuleyfi.
  Atvinnurekandi sem óskar eftir að ráða útlending tímabundið til starfa skal
sækja um tímabundið atvinnuleyfi til Vinnumálastofnunar fyrir hönd útlendingsins
áður en útlendingurinn kemur til landsins í fyrsta skipti til starfa nema kveðið
  sé á um annað í lögum þessum. Hið sama á við þegar útlendingur hefur dvalist
erlendis í a.m.k. sex mánuði frá þeim tíma er áður útgefið atvinnuleyfi féll úr
gildi enda hafi honum ekki verið veitt leyfi Útlendingastofnunar til að dveljast
 hér á landi. Umsóknin skal vera skrifleg á þar til gerðum eyðublöðum og skulu
 atvinnurekandi og útlendingur undirrita hana. Umsókninni skulu fylgja öll þau
   gögn og vottorð sem Vinnumálastofnun gerir kröfu um til staðfestingar á að
    uppfyllt séu þau skilyrði sem lög og reglugerðir kveða á um, þar á meðal
   skriflegur ráðningarsamningur milli útlendings og atvinnurekanda sem báðir
                            aðilar hafa undirritað.
     Vinnumálastofnun er heimilt að taka til meðferðar umsókn um tímabundið
  atvinnuleyfi á grundvelli 8. gr. og 2. mgr. 9. gr. á undan öðrum umsóknum um
     atvinnuleyfi sem hafa borist stofnuninni enda liggi fyrir undirritaður
             ráðningarsamningur milli atvinnurekanda og útlendings.
 Atvinnurekandi sem óskar eftir að framlengja ráðningu útlendings skal sækja um
 framlengingu tímabundins atvinnuleyfis fyrir hönd útlendingsins eigi síðar en
fjórum vikum áður en fyrra leyfi fellur úr gildi. Umsóknin skal vera skrifleg á
þar til gerðum eyðublöðum og skulu atvinnurekandi og útlendingur undirrita hana.
Umsókninni skulu fylgja öll þau gögn og vottorð sem Vinnumálastofnun gerir kröfu
um til staðfestingar á að uppfyllt séu þau skilyrði sem lög og reglugerðir kveða
      á um, þar á meðal skriflegur ráðningarsamningur milli útlendings og
                atvinnurekanda sem báðir aðilar hafa undirritað.
   Útlendingi, sem hefur gilt dvalarleyfi á grundvelli laga um útlendinga, er
  heimilt að halda starfi sínu áfram á afgreiðslutíma umsóknar um framlengingu
   tímabundins atvinnuleyfis enda hafi umsóknin borist Vinnumálastofnun innan
frestsins skv. 3. mgr. Hafi umsókn borist síðar tekur Vinnumálastofnun ákvörðun
    um heimild útlendingsins til að halda starfi sínu áfram á afgreiðslutíma
   umsóknar enda liggi fyrir ákvörðun Útlendingastofnunar um að útlendingi sé
      heimilt að dvelja hér á landi á þeim tíma. Hið sama gildir þegar nýr
  atvinnurekandi sækir um tímabundið atvinnuleyfi fyrir útlending skv. 16. gr.
                          eftir því sem við getur átt.
Útlendingur skal sækja um óbundið atvinnuleyfi skv. 17. gr. eigi síðar en fjórum
vikum áður en fyrra leyfi fellur úr gildi. Umsóknin skal vera skrifleg á þar til
      gerðum eyðublöðum og skulu fylgja henni öll þau gögn og vottorð sem
Vinnumálastofnun gerir kröfu um til staðfestingar á að uppfyllt séu þau skilyrði
  sem lög og reglugerðir kveða á um, þar á meðal skriflegur ráðningarsamningur
milli umsækjanda og atvinnurekanda sem báðir hafa undirritað. Hafi umsókn borist
 síðar tekur Vinnumálastofnun ákvörðun um heimildir útlendingsins til að halda
     starfi sínu áfram á afgreiðslutíma umsóknar enda liggi fyrir ákvörðun
 Útlendingastofnunar um að útlendingi sé heimilt að dveljast hér á landi á þeim
                                     tíma.
 Heimilt er að synja um veitingu atvinnuleyfis vegna starfa hjá atvinnurekanda
 sem áður hefur gerst sekur um að hafa ráðið útlending til starfa án tilskilins
atvinnuleyfis samkvæmt lögum þessum þrátt fyrir að skilyrði þeirra séu uppfyllt.
Hið sama gildir um útlending sem hefur gerst sekur um að ráða sig til starfa án
                tilskilins atvinnuleyfis samkvæmt lögum þessum.
 Þegar Vinnumálastofnun hefur tekið efnislega ákvörðun á grundvelli umsóknar um
     atvinnuleyfi samkvæmt lögum þessum skal stofnunin tilkynna um það til
                     Útlendingastofnunar og aðila máls.]^1)
                              ^1)L. 78/2008, 10. gr.
                         [20. gr. Útgáfa atvinnuleyfa.
   Atvinnuleyfi er gefið út á nafn útlendingsins eftir að hann er kominn til
  landsins og er útlendingurinn handhafi leyfisins. Tímabundið atvinnuleyfi er
 skilyrt við starf hjá tilteknum atvinnurekanda, sbr. þó 2. mgr. 18. gr., og er
 útlendingi óheimilt að hefja störf hjá öðrum atvinnurekanda áður en nýtt leyfi
    hefur verið gefið út, sbr. þó 4. mgr. 19. gr. Í skilríkjum um tímabundið
 atvinnuleyfi skal m.a. koma fram nafn og kennitala útlendings, ríkisfang hans,
nafn atvinnurekanda og gildistími leyfisins. Sömu upplýsingar skulu koma fram í
skilríkjum um óbundið atvinnuleyfi en þar skal þó ekki tilgreina atvinnurekanda
                                  útlendings.
    Útlendingur skal hafa skilríki skv. 1. mgr. ávallt meðferðis og sýna þau
                            krefjist lögregla þess.
 Félagsmálaráðherra getur sett nánari reglur í reglugerð um útgáfu atvinnuleyfa
samkvæmt ákvæði þessu í samræmi við stefnu stjórnvalda hverju sinni, svo sem um
     samstarf Vinnumálastofnunar og Útlendingastofnunar, að fenginni umsögn
                             dómsmálaráðherra.]^1)
                              ^1)L. 78/2008, 10. gr.
                              [21. gr. Starfslok.
   Atvinnurekandi skal tilkynna Vinnumálastofnun þegar útlendingur sem hefur
tímabundið atvinnuleyfi samkvæmt lögum þessum lætur af störfum hjá honum áður en
                      gildistími leyfisins er liðinn.]^1)
                              ^1)L. 78/2008, 10. gr.

                          III. kafli. Undanþáguákvæði.
        [22. gr.]^1) Eftirtaldir eru undanþegnir kröfu um atvinnuleyfi:
     [a. Ríkisborgarar í aðildarríkjum samningsins um Evrópska efnahagssvæðið,
stofnsamnings Fríverslunarsamtaka Evrópu og samnings milli ríkisstjórnar Íslands
 annars vegar og ríkisstjórnar Danmerkur og heimastjórnar Færeyja hins vegar og
   aðrir útlendingar sem falla undir reglur framangreindra samninga, með þeim
     takmörkunum sem þar greinir og nánar skal kveðið á um í reglugerð.]^2)
    [b. ]^3) Útlendingar sem hafa verið íslenskir ríkisborgarar frá fæðingu en
                     hafa misst íslenskan ríkisborgararétt.
    [c. ]^3) [Erlendir makar ^4) íslenskra ríkisborgara og börn þeirra að átján
              ára aldri sem eru í forsjá og á framfæri þeirra.]^2)
          [d. ]^3) Útlendingar í einkaþjónustu sendimanna erlendra ríkja.
   [e. Útlendingar sem hafa fengið dvalarleyfi sem flóttamenn samkvæmt lögum um
                                útlendinga.]^2)
     ^1)L. 78/2008, 10. gr. ^2)L. 78/2008, 11. gr. ^3)L. 84/2003, 2. gr. ^4)L.
                                65/2010, 32. gr.
[23. gr.]^1) Eftirtaldir útlendingar eru undanþegnir kröfu um atvinnuleyfi vegna
                vinnu í allt að fjórar vikur á ári hér á landi:
   a. Vísindamenn og fyrirlesarar að því leyti sem varðar kennslu eða hliðstæða
                                   starfsemi.
     b. Listamenn, að undanskildum hljóðfæraleikurum sem ráða sig til starfa á
  veitingahúsum. Undanþága samkvæmt þessum lið tekur ekki til dansara sem koma
  fram á næturklúbbum, sbr. i-lið 9. gr. laga um veitinga- og gististaði, nr.
                         67/1985, sbr. lög nr. 66/2000.
                               c. Íþróttaþjálfarar.
        d. Fulltrúar í viðskiptaerindum fyrir fyrirtæki sem ekki hafa útibú
                                   hérlendis.
    e. Ökumenn fólksflutningabifreiða sem skráðar eru í erlendu ríki, enda hafi
          þeir komið með erlenda ferðamenn í bifreiðunum til landsins.
   f. Blaða- og fréttamenn erlendra fjölmiðla sem eru í þjónustu fyrirtækja sem
                        ekki hafa starfsstöð á Íslandi.
   g. Starfsmenn, ráðgjafar og leiðbeinendur sem vinna að sérhæfðri samsetningu,
                   uppsetningu, eftirliti eða viðgerð tækja.
Ráðherra getur sett reglur^2) sem skilgreina nánar einstök störf sem falla undir
                       undanþágu samkvæmt þessari grein.
                      ^1)L. 78/2008, 10. gr. ^2)Rg. 339/2005.

               IV. kafli. Afturköllun atvinnuleyfis og viðurlög.
                           [24. gr.]^1) Afturköllun.
   [Vinnumálastofnun er heimilt að afturkalla atvinnuleyfi ef útlendingur eða
atvinnurekandi hefur við umsókn, gegn betri vitund, veitt rangar upplýsingar eða
 leynt atvikum sem hefðu getað haft verulega þýðingu við leyfisveitinguna. Enn
 fremur er Vinnumálastofnun heimilt að afturkalla atvinnuleyfi þegar skilyrðum
fyrir veitingu atvinnuleyfis samkvæmt lögum þessum er ekki lengur fullnægt, svo
  sem þegar útlendingur hefur starfað hjá öðrum atvinnurekanda en atvinnuleyfi
         hans er skilyrt við, eða það leiðir að öðru leyti af almennum
                             stjórnsýslureglum.]^2)
                   ^1)L. 78/2008, 10. gr. ^2)L. 78/2008, 12. gr.
                        [25. gr.]^1) Meðferð upplýsinga.
 [Vinnumálastofnun og lögreglu er heimil vinnsla persónuupplýsinga, þar á meðal
þeirra sem viðkvæmar geta talist, að því marki sem slík vinnsla telst nauðsynleg
                             við framkvæmd laganna.
Að því marki sem nauðsynlegt er til að tryggja að útlendingar starfi löglega hér
    á landi er heimilt við vinnslu persónuupplýsinga að samkeyra upplýsingar
Vinnumálastofnunar, Útlendingastofnunar, lögreglu, skattyfirvalda og þjóðskrár.
   Slíkar samkeyrslur skulu gerðar án þess að upplýsingar úr skrám einstakra
stofnana séu sendar öðrum stofnunum umfram það sem nauðsynlegt er til skoðunar á
       fyrir fram skilgreindu athugunarefni. Að öðru leyti fer um meðferð
 persónuupplýsinga samkvæmt lögum um persónuvernd og meðferð persónuupplýsinga.
Fái Vinnumálastofnun upplýsingar sem gefa til kynna að brotið sé gegn íslenskum
        lögum og reglum er stofnuninni heimilt að afhenda hlutaðeigandi
     eftirlitsstjórnvaldi eða lögreglu, eftir atvikum, upplýsingarnar.]^1)
                              ^1)L. 78/2008, 13. gr.
               [26. gr. Eftirlit Vinnumálastofnunar og lögreglu.
Lögregla og Vinnumálastofnun hafa eftirlit með framkvæmd laganna. Atvinnurekandi
 skal veita lögreglu og Vinnumálastofnun aðgang að skjölum eða öðrum gögnum sem
   nauðsynleg eru til að sýna fram á að ekki hafi verið brotið gegn lögunum.
Útlendingur og atvinnurekandi skulu gefa allar aðrar nauðsynlegar upplýsingar í
                            tengslum við eftirlitið.
Lögreglu skal veittur aðgangur að vinnustöðvum atvinnurekanda í þeim tilgangi að
 kanna hvort atvinnurekandi og útlendingur sem starfar hjá honum fari að lögum
              þessum. Lögreglan skal sýna skilríki um starf sitt.
   Útlendingur skal að kröfu lögreglu sýna skilríki um að honum sé heimilt að
starfa hér á landi og, ef þörf er á, veita upplýsingar svo að ljóst sé hver hann
    er, m.a. til að sýna fram á að hann sé undanþeginn kröfu um atvinnuleyfi
                       samkvæmt lögum þessum þegar við á.
   Lögreglu er heimilt að krefja aðra starfsmenn sem starfa eða hafa starfað
    einhvern tíma á síðustu þremur mánuðum hjá viðkomandi atvinnurekanda um
            nauðsynlegar upplýsingar í tengslum við eftirlitið.]^1)
                              ^1)L. 78/2008, 14. gr.
                           [27. gr.]^1) Refsiákvæði.
          Það varðar sektum eða fangelsi allt að sex mánuðum ef maður:
      a. af ásetningi eða gáleysi brýtur gegn lögum þessum eða reglum settum
                               samkvæmt þeim eða
    b. af ásetningi eða stórfelldu gáleysi veitir í máli samkvæmt lögum þessum
    upplýsingar sem eru í verulegum atriðum rangar eða augljóslega villandi.
         Það varðar sektum eða fangelsi allt að tveimur árum ef maður:
   a. af ásetningi eða stórfelldu gáleysi nýtir starfskrafta útlendings sem ekki
                      hefur atvinnuleyfi samkvæmt lögunum,
   b. af ásetningi eða stórfelldu gáleysi hefur milligöngu um vinnu eða húsnæði
 fyrir útlending eða gefur út eða miðlar yfirlýsingum, umsögnum eða skjölum til
  notkunar í máli samkvæmt lögunum ef hann með því notfærir sér ótilhlýðilega
                            aðstæður útlendingsins,
    c. af ásetningi með því að vekja, styrkja eða hagnýta sér ranga eða óljósa
   hugmynd, eða á annan ótilhlýðilegan hátt, tælir útlending til að koma til
                            landsins í atvinnuskyni,
    d. í hagnaðarskyni aðstoðar útlending við að stunda atvinnu án tilskilinna
                                     leyfa.
 Það varðar sektum eða fangelsi allt að fimm árum að reka skipulagða starfsemi
 til að aðstoða útlendinga við að starfa hér á landi án atvinnuleyfis samkvæmt
                                 lögum þessum.
  Þegar brot er framið í starfsemi lögaðila má gera lögaðilanum sekt skv. II.
                        kafla A almennra hegningarlaga.
Tilraun eða hlutdeild í brotum á lögum þessum er refsiverð eftir því sem segir í
                       III. kafla almennra hegningarlaga.
                              ^1)L. 78/2008, 14. gr.
                          [28. gr.]^1) Heimflutningur.
 Sá sem hefur milligöngu um að útlendingur flytjist til landsins í atvinnuskyni
   án tilskilinna leyfa, sbr. b- og c-lið 2. mgr. 17. gr., skal greiða allan
                   kostnað við að flytja útlending úr landi.
                              ^1)L. 78/2008, 14. gr.

          V. kafli. Samráð Vinnumálastofnunar og Útlendingastofnunar.
                           [29. gr.]^1) Samráðsnefnd.
 Vinnumálastofnun og Útlendingastofnun skulu koma á fót sérstakri samráðsnefnd
                        vegna framkvæmdar laga þessara.
  Samráðsnefndin skal skipuð fjórum mönnum og skipar hvor stofnunin tvo menn í
 nefndina. Skipunartími nefndarinnar er tvö ár. Samráðsnefndin velur formann úr
     hópi nefndarmanna. Skal formaður annast boðun funda og stjórn þeirra.
                              ^1)L. 78/2008, 14. gr.
  [30. gr.]^1) Vinnumálastofnun skal tilkynna allar atvinnuleyfisveitingar og
                       synjanir til Útlendingastofnunar.
Útlendingastofnun skal í samráði við Vinnumálastofnun gefa út skírteini þar sem
   m.a. komi fram upplýsingar um dvalarleyfi og réttindi útlendingsins til að
 stunda vinnu á Íslandi. Þar skulu einnig vera nauðsynlegar persónuupplýsingar.
Heimilt er að krefja umsækjanda um atvinnuleyfi um endurgjald fyrir skírteinið.
    Endurgjaldið skal ekki vera hærra en sem nemur kostnaði við útgáfu þess.
                              ^1)L. 78/2008, 14. gr.

                            VI. kafli. Málsmeðferð.
                  [31. gr.]^1) Almennar reglur um málsmeðferð.
    Stjórnsýslulögin gilda um meðferð mála nema annað leiði af lögum þessum.
                              ^1)L. 78/2008, 14. gr.
                            [32. gr.]^1) Málshraði.
Vinnumálastofnun skal taka ákvörðun um hvort orðið er við umsókn um atvinnuleyfi
svo fljótt sem verða má og eigi síðar en tveimur mánuðum eftir að umsókn berst.
Þegar fyrirsjáanlegt er að afgreiðsla máls muni tefjast ber að skýra aðila máls
  frá því. Skal þá upplýst um ástæðu tafanna og hvenær ákvörðunar er að vænta.
                              ^1)L. 78/2008, 14. gr.
                       [33. gr.]^1) Leiðbeiningarskylda.
Í máli er varðar synjun eða afturköllun atvinnuleyfis skal stjórnvald leiðbeina
                útlendingi um kæruheimild skv. 24. gr. laganna.
                              ^1)L. 78/2008, 14. gr.
                           [34. gr.]^1) Kæruheimild.
    [Atvinnurekanda og útlendingi er sameiginlega heimilt að kæra ákvarðanir
   Vinnumálastofnunar um synjun eða afturköllun tímabundins atvinnuleyfis til
félagsmálaráðuneytis og skulu þeir báðir undirrita stjórnsýslukæruna. Þeir geta
 þó veitt öðrum umboð sitt til að fara með málið fyrir sína hönd. Útlendingi er
  heimilt að kæra ákvarðanir stofnunarinnar um synjun eða afturköllun óbundins
                                 atvinnuleyfis.
      Kærufrestur er fjórar vikur frá því að tilkynning barst um ákvörðun
  Vinnumálastofnunar. Kæra telst fram komin innan kærufrests ef bréf sem hefur
  hana að geyma hefur borist ráðuneytinu eða verið afhent póstþjónustu áður en
                             fresturinn er liðinn.
Stjórnsýslukæra frestar ekki réttaráhrifum ákvörðunar Vinnumálastofnunar og skal
 útlendingur dveljast erlendis meðan á afgreiðslu kæru stendur enda hafi honum
    ekki verið veitt leyfi Útlendingastofnunar til að dveljast hér á landi.
Félagsmálaráðuneytið skal leitast við að kveða upp úrskurð innan tveggja mánaða
                frá því að ráðuneytinu berst mál til úrskurðar.
     Að öðru leyti fer um málsmeðferð samkvæmt ákvæðum stjórnsýslulaga.]^2)
                   ^1)L. 78/2008, 14. gr. ^2)L. 78/2008, 15. gr.

                     VII. kafli. Ýmis ákvæði og gildistaka.
                          [35. gr.]^1) Samstarfsnefnd.
     Félagsmálaráðherra skal skipa samstarfsnefnd sem í eiga sæti fulltrúar
   Vinnumálastofnunar, Útlendingastofnunar, Alþýðusambands Íslands og Samtaka
  atvinnulífsins. Félagsmálaráðherra skipar formann án tilnefningar. Varamenn
                         skulu skipaðir með sama hætti.
                      Samstarfsnefndin skal kölluð saman:
             a. vegna almennra álitamála varðandi útgáfu atvinnuleyfa,
     b. þegar beiðnir berast til Vinnumálastofnunar um atvinnuleyfi fyrir hópa
                                  útlendinga.
                              ^1)L. 78/2008, 14. gr.
                       [36. gr. Gildi milliríkjasamninga.
  Við framkvæmd laga þessara skal hafa hliðsjón af efni milliríkjasamninga um
             atvinnuréttindi útlendinga sem Ísland er aðili að.]^1)
                              ^1)L. 78/2008, 16. gr.
              [37. gr.]^1) Lög þessi öðlast gildi 1. janúar 2003.
                              ^1)L. 78/2008, 16. gr.

                            [Ákvæði til bráðabirgða.
    I. [Þrátt fyrir ákvæði a-liðar 14. gr. skal atvinnurekandi tilkynna til
  Vinnumálastofnunar um ráðningu ríkisborgara Eistlands, Lettlands, Litháens,
Póllands, Slóvakíu, Slóveníu, Tékklands eða Ungverjalands til starfa fram til 1.
  maí 2009. Í tilkynningunni skal koma fram nafn atvinnurekanda, kennitala og
 heimilisfang ásamt nafni útlendingsins, kennitölu og aðsetri hans hér á landi.
Enn fremur skal fylgja tilkynningunni ráðningarsamningur sem tryggi útlendingnum
      laun og önnur starfskjör samkvæmt íslenskum lögum og kjarasamningum.
 Tilkynningin skal berast Vinnumálastofnun innan tíu virkra daga frá ráðningu.
Vinnumálastofnun skal halda skrá yfir þá útlendinga sem koma frá framangreindum
                       ríkjum til að starfa hér á landi.
 Ef atvinnurekandi lætur hjá líða að senda Vinnumálastofnun tilkynningu skv. 1.
    mgr. getur stofnunin ákveðið að atvinnurekandi greiði dagsektir þar til
  tilkynning berst stofnuninni. Ákvörðun um dagsektir skal tilkynnt bréflega á
                   sannanlegan hátt þeim sem hún beinist að.
  Dagsektir mega nema allt að 50.000 kr. á sólarhring. Við ákvörðun fjárhæðar
 dagsekta skal m.a. líta til fjölda starfsmanna sem atvinnurekandi lét hjá líða
  að tilkynna um og hversu stór og umsvifamikill viðkomandi atvinnurekstur er.
                       Dagsektir skulu renna í ríkissjóð.
    Ákvarðanir Vinnumálastofnunar um dagsektir eru aðfararhæfar. Málskot til
                félagsmálaráðuneytis skv. 24. gr. frestar aðför.
Vinnumálastofnun skal afhenda stéttarfélagi í viðkomandi starfsgrein á svæði því
sem útlendingur skv. 1. mgr. starfar á afrit af ráðningarsamningi útlendingsins
    óski stéttarfélagið eftir því enda liggi fyrir grunur um brot á gildandi
                                 kjarasamningi.
                  Ákvæði þetta gildir til 1. maí 2009.]^1)]^2)
                    ^1)L. 21/2006, 3. gr. ^2)L. 19/2004, 2. gr.
   [II. Ákvæði a-liðar [22. gr.]^1) tekur þó ekki gildi að því er varðar rétt
 ríkisborgara Búlgaríu og Rúmeníu til að starfa hér á landi fyrr en [1. janúar
     2012],^1) sbr. þó 36. gr. samningsins um Evrópska efnahagssvæðið.]^2)
                   ^1)L. 154/2008, 3. gr. ^2)L. 106/2007, 4. gr.
[III. Tímabundin atvinnuleyfi sem veitt hafa verið fyrir gildistöku laga þessara
   halda gildi sínu á gildistíma þeirra. Heimilt er að framlengja tímabundin
     atvinnuleyfi sem veitt voru fyrir gildistöku laganna að sömu skilyrðum
 uppfylltum og giltu um veitingu upphaflega leyfisins. Tímabundin atvinnuleyfi
   sem gátu verið grundvöllur óbundins atvinnuleyfis skv. [3]11. gr. laga nr.
  97/2002, um atvinnuréttindi útlendinga, fyrir gildistíð þessara laga, skulu
    áfram teljast grundvöllur óbundins atvinnuleyfis samkvæmt lögum þessum.
 Óbundin atvinnuleyfi sem veitt hafa verið fyrir gildistöku laga þessara halda
                                gildi sínu.]^1)
                              ^1)L. 78/2008, 17. gr.

References

   Visible links
   1. file://2005139.html
   2. file://2002096.html#g13
   3. file://2002097.html#g11
