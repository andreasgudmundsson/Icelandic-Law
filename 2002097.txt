                                    dálkum.

   --------------------------------------------------------------------------

                       Lög um atvinnuréttindi útlendinga

                              2002 nr. 97 10. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 1. janúar 2003. Breytt með [4]l. 84/2003 (tóku gildi 10. apríl 2003;
EES-samningurinn: V eða VIII. viðauki), [5]l. 19/2004 (tóku gildi 1. maí 2004),
  [6]l. 139/2005 (tóku gildi 30. des. 2005), [7]l. 21/2006 (tóku gildi 1. maí
  2006) og [8]l. 108/2006 (taka gildi um leið og samningur milli ríkisstjórnar
 Íslands annars vegar og ríkisstjórnar Danmerkur og heimastjórnar Færeyja hins
 vegar, sem undirritaður var í Hoyvík í Færeyjum 31. ágúst 2005, hefur gengið í
                                    gildi).

                            I. kafli. Almenn ákvæði.
                               1. gr. Gildissvið.
  Ákvæði laga þessara gilda um heimild útlendinga til atvinnu hér á landi. Um
          undanþágu frá kröfu um atvinnuleyfi gilda ákvæði III. kafla.
      Íslenskir ríkisborgarar geta einnig borið skyldur samkvæmt lögunum.
                               2. gr. Tilgangur.
Lögin gefa heimild til að veita atvinnuleyfi vegna starfa útlendinga hér á landi
                 í samræmi við stefnu stjórnvalda hverju sinni.
Lögunum er einnig ætlað að tryggja réttaröryggi útlendinga sem koma til landsins
í atvinnuskyni og kveða á um rétt útlendinga til atvinnu hér á landi að ákveðnum
                             skilyrðum fullnægðum.
                              3. gr. Orðskýringar.
                 Merking orða í lögum þessum er sem hér segir:
   1. Atvinnuleyfi: Leyfi sem félagsmálaráðherra veitir útlendingi til að starfa
         hér á landi eða atvinnurekanda til að ráða útlending í starf.
   2. Tímabundið atvinnuleyfi: Tímabundið leyfi veitt atvinnurekanda til að ráða
                             útlending til starfa.
   3. Atvinnuleyfi til sérhæfðra starfsmanna: Tímabundið leyfi veitt útlendingi
                           vegna sérhæfðra verkefna.
    4. Óbundið atvinnuleyfi: Ótímabundið leyfi veitt útlendingi til að vinna á
                                    Íslandi.
     5. Atvinnuleyfi vegna námsdvalar og vistráðningar: Atvinnuleyfi erlendra
   námsmanna í íslenskum skólum eða vegna samninga um vistráðningu á heimili.
   6. Atvinnurekandi: Einstaklingur eða fyrirtæki sem er með atvinnurekstur hér
  á landi án tillits til þess hvernig rekstrarformi og eignarhaldi er háttað.
    7. [Búsetuleyfi: Leyfi sem felur í sér rétt til ótímabundinnar dvalar skv.
                        15. gr. laga um útlendinga.]^1)
     8. Útlendingur: Einstaklingur sem ekki hefur íslenskan ríkisborgararétt.
    9. Nánustu aðstandendur: Maki, sambúðarmaki, samvistarmaki, niðjar yngri en
              18 ára og ættmenni útlendings eða maka að feðgatali.
                             ^1)[9]L. 84/2003, 1. gr.
                           4. gr. Framkvæmd laganna.
    Félagsmálaráðherra fer með yfirstjórn mála samkvæmt lögunum og setur með
                reglugerð^1) nánari ákvæði um framkvæmd þeirra.
         Vinnumálastofnun fer í umboði ráðherra með framkvæmd laganna.
                               ^1)[10]Rg. 339/2005.

                            II. kafli. Atvinnuleyfi.
                                5. gr. Almennt.
Atvinnuleyfi veitir rétt til að vinna hér á landi samkvæmt þeim lögum og reglum
                      sem gilda á íslenskum vinnumarkaði.
Leyfi samkvæmt lögum þessum er heimilt að binda skilyrðum öðrum en þeim er koma
       fram í lögum þessum og ráðherra telur nauðsynleg vegna mikilvægra
                                almannahagsmuna.
  Vinnumálastofnun skal gefa út atvinnuleyfi samkvæmt nánari ákvæðum sem sett
                             skulu í reglugerð.^1)
                               ^1)[11]Rg. 339/2005.
 6. gr. Óheimilt er að veita útlendingi atvinnuleyfi sem dvelst hér á landi án
   dvalarleyfis eða hefur verið gert að fara af landi brott samkvæmt lögum um
útlendinga. Sé þessu skilyrði ekki fullnægt og útlendingurinn dvelst í landinu á
 grundvelli bráðabirgðadvalarleyfis samkvæmt lögum um útlendinga má veita honum
tímabundið atvinnuleyfi að uppfylltum skilyrðum 3. mgr. 7. gr. og 1. mgr. 8. gr.
Óheimilt er hverjum manni, félagi eða stofnun, sem rekur atvinnu eða starfrækir
  fyrirtæki, hverju nafni sem það nefnist, að ráða útlending til starfa, hvort
heldur er um langan tíma eða skamman, eða hlutast til um að útlendingur flytjist
                   til landsins í því skyni án atvinnuleyfis.
Útlendingi er óheimilt að ráða sig í vinnu eða starfa sjálfstætt nema leyfi hafi
                       verið veitt samkvæmt lögum þessum.
                        7. gr. Tímabundið atvinnuleyfi.
   Tímabundið atvinnuleyfi er veitt atvinnurekanda til að ráða útlending til
  starfa. Skilyrði þess að atvinnuleyfi megi veita samkvæmt þessari grein eru
                                 eftirfarandi:
      a. Að kunnáttumenn verði ekki fengnir innan lands, atvinnuvegi landsins
  skorti vinnuafl eða aðrar sérstakar ástæður mæli með leyfisveitingu. Áður en
atvinnuleyfi er veitt ber atvinnurekanda að hafa leitað til svæðisvinnumiðlunar
   eftir vinnuafli, nema slík leit verði fyrirsjáanlega árangurslaus að mati
                              Vinnumálastofnunar.
   b. Að fyrir liggi umsögn stéttarfélags á staðnum í hlutaðeigandi starfsgrein
eða viðkomandi landssambands. Umsögn skal liggja fyrir innan 14 daga frá móttöku
 umsagnaraðila á umsókn um atvinnuleyfi. Þó er heimilt í sérstökum tilvikum að
     víkja frá þessu skilyrði þegar ekki er til að dreifa stéttarfélagi eða
                   landssambandi í hlutaðeigandi starfsgrein.
    c. Að fyrir liggi undirskrifaður ráðningarsamningur til tiltekins tíma eða
    verkefnis sem tryggi starfsmanni laun og önnur starfskjör til jafns við
        heimamenn, sbr. lög um starfskjör launafólks og skyldutryggingu
                               lífeyrisréttinda.
    d. Að atvinnurekandi sjúkratryggi erlendan starfsmann þannig að hann njóti
               verndar til jafns við ákvæði almannatryggingalaga.
       e. Að atvinnurekandi ábyrgist greiðslu á heimflutningi starfsmanns að
starfstíma loknum ef starfsmaður verður óvinnufær um lengri tíma vegna veikinda
  eða slysa og ef um er að ræða ráðningarslit sem starfsmaður á ekki sök á. Í
        ráðningarsamningi komi fram til hvaða lands heimflutningur nær.
            f. Að lagt hafi verið fram fullnægjandi heilbrigðisvottorð.
Heimilt er að veita tímabundið atvinnuleyfi vegna nánustu aðstandenda útlendings
 sem fengið hefur búsetuleyfi og óbundið atvinnuleyfi. Skilyrði er að áður hafi
verið veitt dvalarleyfi samkvæmt ákvæðum laga um útlendinga um dvalarleyfi fyrir
aðstandendur. Við veitingu leyfis samkvæmt þessari málsgrein er heimilt að víkja
                      frá skilyrðum a- og e-liðar 1. mgr.
Heimilt er að veita tímabundið atvinnuleyfi vegna útlendings, sem sótt hefur um
    hæli, þar til ákvörðun hefur verið tekin um hælisumsóknina, svo og vegna
 útlendings, sem fengið hefur endanlega synjun um hæli eða dvalarleyfi, þar til
   brottvísun kemur til framkvæmda, ef rík mannúðarsjónarmið standa til þess.
Skilyrði er að áður hafi útlendingi verið veitt bráðabirgðadvalarleyfi samkvæmt
 lögum um útlendinga. Við veitingu leyfis samkvæmt þessari málsgrein er heimilt
                að víkja frá skilyrðum a-, b- og e-liðar 1. mgr.
[Óheimilt er að veita dvalar- og atvinnuleyfi samkvæmt lögum þessum vegna starfa
                             hjá starfsmannaleigum.
   Félagsmálaráðherra getur með reglugerð^1) sett nánari ákvæði um tímabundin
                               atvinnuleyfi.]^2)
                 ^1)[12]Rg. 339/2005. ^2)[13]L. 139/2005, 16. gr.
  8. gr. Tímabundið atvinnuleyfi skal liggja fyrir áður en útlendingur kemur í
       fyrsta skipti til starfa á Íslandi. Frá þessu má þó víkja ef ríkar
sanngirnisástæður eru fyrir hendi, einnig ef skilyrði skv. 1. mgr. 6. gr. og 3.
                          mgr. 7. gr. eru fyrir hendi.
  Atvinnuleyfi sem veitt er í fyrsta skipti skal eigi veitt til lengri tíma en
   eins árs. Heimilt er að framlengja það um allt að tvö ár í senn, enda séu
           uppfyllt skilyrði sem fram koma í ac-liðum 1. mgr. 7. gr.
    Hafi ríki gert samning við Ísland um atvinnuréttindi er heimilt að veita
 útlendingi frá því ríki atvinnuleyfi til lengri tíma en greinir í 2. mgr. Hið
   sama gildir ef ríki er aðili að alþjóðasamningum um félagsleg réttindi sem
                             Ísland hefur fullgilt.
                  9. gr. Íslenskukennsla og samfélagsfræðsla.
     Atvinnurekandi og stéttarfélag skulu veita starfsmanni með tímabundið
     atvinnuleyfi upplýsingar um grunnnámskeið í íslensku fyrir útlendinga,
  samfélagsfræðslu og aðra þá fræðslu sem honum og fjölskyldu hans stendur til
                                     boða.
                10. gr. Atvinnuleyfi til sérhæfðra starfsmanna.
  Heimilt er við sérstakar aðstæður að veita útlendingi, sem fyrirhugað er að
senda hingað til lands á vegum fyrirtækis sem ekki hefur starfsstöð hér á landi,
   tímabundið atvinnuleyfi, að uppfylltum skilyrðum cf-liðar 1. mgr. 7. gr.
Þjónustusamningur við fyrirtæki hér á landi skal liggja fyrir. Í samningnum skal
     m.a. koma fram að skilyrði viðskiptanna sé að starfsmaður hins erlenda
                         fyrirtækis annist þjónustuna.
 Leyfi samkvæmt þessari grein skal að jafnaði ekki veitt til lengri tíma en sex
                   mánaða á grundvelli sama þjónustusamnings.
Atvinnuleyfi veitt samkvæmt þessari grein skal liggja fyrir áður en útlendingur
                              kemur til landsins.
                         11. gr. Óbundið atvinnuleyfi.
     Heimilt er að veita útlendingi óbundið atvinnuleyfi. Skilyrði þess að
        atvinnuleyfi megi veita samkvæmt þessari grein eru eftirfarandi:
      a. að hann hafi átt lögheimili og dvalið samfellt á Íslandi í þrjú ár,
    b. að hann hafi öðlast búsetuleyfi á Íslandi samkvæmt lögum um útlendinga,
                   c. að áður hafi verið veitt leyfi skv. 7. gr.
  Víkja má frá skilyrðum 1. mgr. ef íslenskur ríkisborgari fær lögskilnað eða
   slítur sambúð eða samvist við erlendan maka sinn. Þarf hjúskapur, staðfest
samvist eða skráð sambúð að hafa varað í a.m.k. tvö ár og erlendi makinn þarf að
   hafa átt lögheimili hér á landi samfellt í a.m.k. sama tíma. Enn fremur er
heimilt að víkja frá skilyrðum 1. mgr. vegna erlends maka ef um andlát íslensks
maka er að ræða eða í hlut á maki útlendings sem hefur óbundið atvinnuleyfi eða
                           börn hans 18 ára og eldri.
Víkja má frá skilyrði c-liðar 1. mgr. ef um er að ræða útlending sem verið hefur
             í námi hér á landi að lágmarki í þrjú ár og lokið því.
   Heimilt er að veita útlendingi, sem hefur fengið landvist hér á landi sem
                       flóttamaður, óbundið atvinnuleyfi.
     Leyfi samkvæmt þessari grein gildir meðan útlendingur hefur lögheimili
                                   hérlendis.
                     12. gr. Atvinnuleyfi vegna námsdvalar.
   Heimilt er að veita útlendingi, sem stundar fullt nám hér á landi samkvæmt
 vottorði frá hlutaðeigandi skóla, leyfi til að stunda vinnu sem hluta af námi,
           með námi eða í námsleyfum, enda sé námsframvinda eðlileg.
       Skilyrði fyrir veitingu leyfis samkvæmt þessari grein er framvísun
innritunarvottorðs hlutaðeigandi skóla. Leyfi skal ekki veitt til lengri tíma en
 sex mánaða í senn. Heimilt er að framlengja atvinnuleyfi vegna námsdvalar gegn
                innritunarvottorði og vottorði um námsframvindu.
   Skilyrði þess að atvinnuleyfi sé veitt á grundvelli þessarar greinar er að
          útlendingur hafi lagt fram fullnægjandi heilbrigðisvottorð.
  Í reglugerð^1) skal kveðið nánar á um atvinnuleyfi vegna námsdvalar, þ.m.t.
                           hámarksvinnustundafjölda.
                               ^1)[14]Rg. 339/2005.
                   13. gr. Atvinnuleyfi vegna vistráðningar.
 Heimilt er að veita leyfi til að ráða útlending á aldrinum 1826 ára í vist á
                               íslenskt heimili.
  Skilyrði fyrir veitingu leyfis er að fyrir liggi skriflegur samningur milli
 aðila þar sem fram kemur m.a. gildistími samnings, hlunnindi að því er varðar
 fæði og húsnæði, daglegur vinnutími, daglegur og vikulegur hvíldartími, réttur
til að stunda nám og ákvæði um sjúkra- og slysatryggingar. Fæði og húsnæði skal
                                 vera ókeypis.
   Skilyrði þess að atvinnuleyfi sé veitt á grundvelli þessarar greinar er að
          útlendingur hafi lagt fram fullnægjandi heilbrigðisvottorð.
  Óheimilt er að veita leyfi til ráðningar sama einstaklings skv. 1. mgr. til
                            lengri tíma en eins árs.
      Vinnumálastofnun skal gefa út nauðsynleg eyðublöð vegna samninga um
vistráðningu. Á eyðublaðið skal prenta upplýsingar um ábyrgð þess sem ræður til
 sín útlending í vist, m.a. í sambandi við sjúkra- og slysatryggingar og önnur
                                   hlunnindi.
 Vinnumálastofnun skal ákveða upphæð vasapeninga sem greiða skal útlendingi sem
                     ráðinn hefur verið í vist skv. 1. mgr.
  Vinnumálastofnun er heimilt að fela stofnun eða fyrirtæki alla milligöngu og
                      eftirlit með ráðningum skv. 1. mgr.
          Nánar skal kveða á um skilyrði þessa ákvæðis í reglugerð.^1)
                               ^1)[15]Rg. 339/2005.

                          III. kafli. Undanþáguákvæði.
           14. gr. Eftirtaldir eru undanþegnir kröfu um atvinnuleyfi:
    [a. Ríkisborgarar í aðildarríkjum samningsins um Evrópska efnahagssvæðið og
 stofnsamnings Fríverslunarsamtaka Evrópu og aðrir útlendingar sem falla undir
         reglur samningsins um Evrópska efnahagssvæðið og stofnsamnings
 Fríverslunarsamtaka Evrópu, með þeim takmörkunum sem þar greinir og nánar skal
                        kveðið á um í reglugerð.^1)]^2)
    [b. ]^2) Útlendingar sem hafa verið íslenskir ríkisborgarar frá fæðingu en
                     hafa misst íslenskan ríkisborgararétt.
      [c. ]^2) Erlendir makar íslenskra ríkisborgara og börn þeirra að 18 ára
                                     aldri.
          [d. ]^2) Útlendingar í einkaþjónustu sendimanna erlendra ríkja.
    ^1)Liðnum var breytt með [16]l. 108/2006, 10. gr. Breytingin tekur gildi um
  leið og samningur milli ríkisstjórnar Íslands annars vegar og ríkisstjórnar
 Danmerkur og heimastjórnar Færeyja hins vegar hefur gengið í gildi. ^2)[17]L.
                                84/2003, 2. gr.
  15. gr. Eftirtaldir útlendingar eru undanþegnir kröfu um atvinnuleyfi vegna
                vinnu í allt að fjórar vikur á ári hér á landi:
   a. Vísindamenn og fyrirlesarar að því leyti sem varðar kennslu eða hliðstæða
                                   starfsemi.
     b. Listamenn, að undanskildum hljóðfæraleikurum sem ráða sig til starfa á
  veitingahúsum. Undanþága samkvæmt þessum lið tekur ekki til dansara sem koma
  fram á næturklúbbum, sbr. i-lið 9. gr. laga um veitinga- og gististaði, nr.
                       67/1985, sbr. [18]lög nr. 66/2000.
                               c. Íþróttaþjálfarar.
        d. Fulltrúar í viðskiptaerindum fyrir fyrirtæki sem ekki hafa útibú
                                   hérlendis.
    e. Ökumenn fólksflutningabifreiða sem skráðar eru í erlendu ríki, enda hafi
          þeir komið með erlenda ferðamenn í bifreiðunum til landsins.
   f. Blaða- og fréttamenn erlendra fjölmiðla sem eru í þjónustu fyrirtækja sem
                        ekki hafa starfsstöð á Íslandi.
   g. Starfsmenn, ráðgjafar og leiðbeinendur sem vinna að sérhæfðri samsetningu,
                   uppsetningu, eftirliti eða viðgerð tækja.
Ráðherra getur sett reglur^1) sem skilgreina nánar einstök störf sem falla undir
                       undanþágu samkvæmt þessari grein.
                               ^1)[19]Rg. 339/2005.

               IV. kafli. Afturköllun atvinnuleyfis og viðurlög.
                              16. gr. Afturköllun.
   Vinnumálastofnun er heimilt að afturkalla atvinnuleyfi ef útlendingur eða
atvinnurekandi hefur við umsókn, gegn betri vitund, veitt rangar upplýsingar eða
  leynt atvikum sem hefðu getað haft verulega þýðingu við leyfisveitinguna eða
ekki er lengur fullnægt skilyrðum fyrir veitingu atvinnuleyfis eða það leiðir að
                   öðru leyti af almennum stjórnsýslureglum.
                        [16. gr. a. Meðferð upplýsinga.
Fái Vinnumálastofnun upplýsingar sem gefa til kynna að brotið sé gegn íslenskum
        lögum og reglum er stofnuninni heimilt að afhenda hlutaðeigandi
       eftirlitsstjórnvaldi eða lögreglu, eftir atvikum, upplýsingarnar.
 Heimilt er við vinnslu upplýsinga að samkeyra upplýsingar Vinnumálastofnunar,
 Útlendingastofnunar, lögreglu og skattyfirvalda í þeim tilgangi að kanna hvort
atvinnurekendur sem hafa ráðið útlendinga til starfa hafi farið að lögum þessum
  enda sé um að ræða afmörkuð verkefni en ekki viðvarandi samkeyrslu. Að öðru
leyti fer um meðferð persónuupplýsinga samkvæmt lögum um persónuvernd og meðferð
                             persónuupplýsinga.]^1)
                             ^1)[20]L. 21/2006, 2. gr.
                              17. gr. Refsiákvæði.
          Það varðar sektum eða fangelsi allt að sex mánuðum ef maður:
      a. af ásetningi eða gáleysi brýtur gegn lögum þessum eða reglum settum
                               samkvæmt þeim eða
    b. af ásetningi eða stórfelldu gáleysi veitir í máli samkvæmt lögum þessum
    upplýsingar sem eru í verulegum atriðum rangar eða augljóslega villandi.
         Það varðar sektum eða fangelsi allt að tveimur árum ef maður:
   a. af ásetningi eða stórfelldu gáleysi nýtir starfskrafta útlendings sem ekki
                      hefur atvinnuleyfi samkvæmt lögunum,
   b. af ásetningi eða stórfelldu gáleysi hefur milligöngu um vinnu eða húsnæði
 fyrir útlending eða gefur út eða miðlar yfirlýsingum, umsögnum eða skjölum til
  notkunar í máli samkvæmt lögunum ef hann með því notfærir sér ótilhlýðilega
                            aðstæður útlendingsins,
    c. af ásetningi með því að vekja, styrkja eða hagnýta sér ranga eða óljósa
   hugmynd, eða á annan ótilhlýðilegan hátt, tælir útlending til að koma til
                            landsins í atvinnuskyni,
    d. í hagnaðarskyni aðstoðar útlending við að stunda atvinnu án tilskilinna
                                     leyfa.
 Það varðar sektum eða fangelsi allt að fimm árum að reka skipulagða starfsemi
 til að aðstoða útlendinga við að starfa hér á landi án atvinnuleyfis samkvæmt
                                 lögum þessum.
  Þegar brot er framið í starfsemi lögaðila má gera lögaðilanum sekt skv. II.
                        kafla A almennra hegningarlaga.
Tilraun eða hlutdeild í brotum á lögum þessum er refsiverð eftir því sem segir í
                       III. kafla almennra hegningarlaga.
                            18. gr. Heimflutningur.
 Sá sem hefur milligöngu um að útlendingur flytjist til landsins í atvinnuskyni
   án tilskilinna leyfa, sbr. b- og c-lið 2. mgr. 17. gr., skal greiða allan
                   kostnað við að flytja útlending úr landi.

          V. kafli. Samráð Vinnumálastofnunar og Útlendingastofnunar.
                             19. gr. Samráðsnefnd.
 Vinnumálastofnun og Útlendingastofnun skulu koma á fót sérstakri samráðsnefnd
                        vegna framkvæmdar laga þessara.
  Samráðsnefndin skal skipuð fjórum mönnum og skipar hvor stofnunin tvo menn í
 nefndina. Skipunartími nefndarinnar er tvö ár. Samráðsnefndin velur formann úr
     hópi nefndarmanna. Skal formaður annast boðun funda og stjórn þeirra.
20. gr. Vinnumálastofnun skal tilkynna allar atvinnuleyfisveitingar og synjanir
                            til Útlendingastofnunar.
Útlendingastofnun skal í samráði við Vinnumálastofnun gefa út skírteini þar sem
   m.a. komi fram upplýsingar um dvalarleyfi og réttindi útlendingsins til að
 stunda vinnu á Íslandi. Þar skulu einnig vera nauðsynlegar persónuupplýsingar.
Heimilt er að krefja umsækjanda um atvinnuleyfi um endurgjald fyrir skírteinið.
    Endurgjaldið skal ekki vera hærra en sem nemur kostnaði við útgáfu þess.

                            VI. kafli. Málsmeðferð.
                    21. gr. Almennar reglur um málsmeðferð.
    Stjórnsýslulögin gilda um meðferð mála nema annað leiði af lögum þessum.
                               22. gr. Málshraði.
Vinnumálastofnun skal taka ákvörðun um hvort orðið er við umsókn um atvinnuleyfi
svo fljótt sem verða má og eigi síðar en tveimur mánuðum eftir að umsókn berst.
Þegar fyrirsjáanlegt er að afgreiðsla máls muni tefjast ber að skýra aðila máls
  frá því. Skal þá upplýst um ástæðu tafanna og hvenær ákvörðunar er að vænta.
                          23. gr. Leiðbeiningarskylda.
Í máli er varðar synjun eða afturköllun atvinnuleyfis skal stjórnvald leiðbeina
                útlendingi um kæruheimild skv. 24. gr. laganna.
                              24. gr. Kæruheimild.
Ákvörðun Vinnumálastofnunar um synjun eða afturköllun atvinnuleyfis má kæra til
                             félagsmálaráðuneytis.
 Nú vill umsækjandi nýta sér kæruheimild og er kærufrestur fjórar vikur frá því
 að tilkynning barst um ákvörðun Vinnumálastofnunar. Að öðru leyti fer um kæru
              skv. VII. kafla stjórnsýslulaga um stjórnsýslukæru.

                     VII. kafli. Ýmis ákvæði og gildistaka.
                            25. gr. Samstarfsnefnd.
     Félagsmálaráðherra skal skipa samstarfsnefnd sem í eiga sæti fulltrúar
   Vinnumálastofnunar, Útlendingastofnunar, Alþýðusambands Íslands og Samtaka
  atvinnulífsins. Félagsmálaráðherra skipar formann án tilnefningar. Varamenn
                         skulu skipaðir með sama hætti.
                      Samstarfsnefndin skal kölluð saman:
             a. vegna almennra álitamála varðandi útgáfu atvinnuleyfa,
     b. þegar beiðnir berast til Vinnumálastofnunar um atvinnuleyfi fyrir hópa
                                  útlendinga.
                 26. gr. Lög þessi öðlast gildi 1. janúar 2003.
[Ákvæði til bráðabirgða. [Þrátt fyrir ákvæði a-liðar 14. gr. skal atvinnurekandi
 tilkynna til Vinnumálastofnunar um ráðningu ríkisborgara Eistlands, Lettlands,
 Litháens, Póllands, Slóvakíu, Slóveníu, Tékklands eða Ungverjalands til starfa
   fram til 1. maí 2009. Í tilkynningunni skal koma fram nafn atvinnurekanda,
 kennitala og heimilisfang ásamt nafni útlendingsins, kennitölu og aðsetri hans
hér á landi. Enn fremur skal fylgja tilkynningunni ráðningarsamningur sem tryggi
       útlendingnum laun og önnur starfskjör samkvæmt íslenskum lögum og
kjarasamningum. Tilkynningin skal berast Vinnumálastofnun innan tíu virkra daga
 frá ráðningu. Vinnumálastofnun skal halda skrá yfir þá útlendinga sem koma frá
                framangreindum ríkjum til að starfa hér á landi.
 Ef atvinnurekandi lætur hjá líða að senda Vinnumálastofnun tilkynningu skv. 1.
    mgr. getur stofnunin ákveðið að atvinnurekandi greiði dagsektir þar til
  tilkynning berst stofnuninni. Ákvörðun um dagsektir skal tilkynnt bréflega á
                   sannanlegan hátt þeim sem hún beinist að.
  Dagsektir mega nema allt að 50.000 kr. á sólarhring. Við ákvörðun fjárhæðar
 dagsekta skal m.a. líta til fjölda starfsmanna sem atvinnurekandi lét hjá líða
  að tilkynna um og hversu stór og umsvifamikill viðkomandi atvinnurekstur er.
                       Dagsektir skulu renna í ríkissjóð.
    Ákvarðanir Vinnumálastofnunar um dagsektir eru aðfararhæfar. Málskot til
                félagsmálaráðuneytis skv. 24. gr. frestar aðför.
Vinnumálastofnun skal afhenda stéttarfélagi í viðkomandi starfsgrein á svæði því
sem útlendingur skv. 1. mgr. starfar á afrit af ráðningarsamningi útlendingsins
    óski stéttarfélagið eftir því enda liggi fyrir grunur um brot á gildandi
                                 kjarasamningi.
                  Ákvæði þetta gildir til 1. maí 2009.]^1)]^2)
                ^1)[21]L. 21/2006, 3. gr. ^2)[22]L. 19/2004, 2. gr.

References

   Visible links
   1. http://www.althingi.is/dba-bin/lawformpr.pl?lnr=2002097
   2. http://www.althingi.is/dba-bin/ferill.pl?ltg=127&mnr=204
   3. http://www.althingi.is/altext/127/s/0229.html
   4. file:///altext/stjt/2003.084.html
   5. file:///altext/stjt/2004.019.html
   6. file://2005139.html
   7. file:///altext/stjt/2006.021.html
   8. file:///altext/stjt/2006.108.html
   9. file:///altext/stjt/2003.084.html
  10. http://www.reglugerd.is/interpro/dkm/WebGuard.nsf/key2/339-2005
  11. http://www.reglugerd.is/interpro/dkm/WebGuard.nsf/key2/339-2005
  12. http://www.reglugerd.is/interpro/dkm/WebGuard.nsf/key2/339-2005
  13. file://2005139.html#g16
  14. http://www.reglugerd.is/interpro/dkm/WebGuard.nsf/key2/339-2005
  15. http://www.reglugerd.is/interpro/dkm/WebGuard.nsf/key2/339-2005
  16. file:///altext/stjt/2006.108.html
  17. file:///altext/stjt/2003.084.html
  18. file:///altext/stjt/2000.066.html
  19. http://www.reglugerd.is/interpro/dkm/WebGuard.nsf/key2/339-2005
  20. file:///altext/stjt/2006.021.html
  21. file:///altext/stjt/2006.021.html
  22. file:///altext/stjt/2004.019.html
