
   --------------------------------------------------------------------------

         Lög um eftirlit með ráðningu starfsmanna og húsnæðismálum ríkisstofnana

                            1974 nr. 97 31. desember

   --------------------------------------------------------------------------

                                     1. gr.
            Óheimilt er að fjölga föstum starfsmönnum í þjónustu ríkisins eða
     ríkisstofnana, nema að fengnu samþykki ráðninganefndar ríkisins, sbr. 6.
                                                                          gr.
           Ákvæði þessarar greinar gilda þó ekki um þær stöður, sem stofnaðar
                                                               eru með lögum.

                                     2. gr.
                Óheimilt er að láta starfsmenn starfa í þjónustu ríkisins eða
       ríkisstofnana, nema fjárveiting eða heimild til launagreiðslu sé fyrir
      hendi. Þeir aðilar, sem sjá um launagreiðslur, geta fengið staðfestingu
        fjárlaga- og hagsýslustofnunarinnar á því, hvort slíkar heimildir séu
                                                                 fyrir hendi.
         [Hlutaðeigandi ráðherra er þó heimilt að setja mann eða nefnd manna,
   um tiltekinn tíma, til að vera tilsjónarmenn stofnana, einnar eða fleiri í
        senn, ef sýnt þykir að kostnaður við rekstur þeirra fari fram úr þeim
            fjárveitingum sem fjárlög ákveða. Starfssvið tilsjónarmanna er að
      skipuleggja og hafa eftirlit með reikningshaldi og gerð fjárhagsáætlana
     stofnana og taka ákvarðanir um fjárskuldbindingar, þar á meðal um umfang
      starfsmannahalds, í samráði við ráðherra, eftir því sem nánar er lýst í
           erindisbréfi hverju sinni. Ráðherra skal enn fremur í erindisbréfi
     tilsjónarmanna kveða skýrt á um ábyrgðarsvið þeirra. Kostnaður við starf
                           tilsjónarmanna greiðist af viðkomandi stofnun.]^1)

   ^1)[2]L. 1/1992, 36. gr.

                                     3. gr.
        [Þegar starfsmaður, sem [3]lög nr. 94/1986, um kjarasamninga
   opinberra starfsmanna, taka til, er ráðinn í þjónustu ríkisins skal það
   gert með skriflegum gerningi. Tekið skal fram hvort um er að ræða skipun,
   setningu eða ráðningu með gagnkvæmum uppsagnarfresti.
        Starfsmaður, sem fellur undir skilgreiningu 1. mgr. og er ráðinn í
   starf sem heimilað er til að minnsta kosti eins árs, skal að loknum
   reynslutíma, sem tiltekinn er í vinnusamningi, teljast ráðinn með þriggja
   mánaða gagnkvæmum uppsagnarfresti nema starfsmaður óski annars. Nýtur hann
   þá þeirra réttinda og ber þær skyldur sem [4]lög um réttindi og skyldur
   starfsmanna ríkisins, nr. 38/1954, kveða á um.
        Starfsmaður, sem fellur undir skilgreiningu 1. mgr. og er ráðinn til
   sumar- eða afleysingastarfa með eins mánaðar gagnkvæmum uppsagnarfresti,
   nýtur sömu réttinda og ber sömu skyldur og starfsmaður skv. 2. mgr. að
   öðru leyti en því sem leiða má af lengd uppsagnarfrests.]^1)

   ^1)[5]L. 7/1990, 4. gr.

                                     4. gr.
        Ekki má setja á fót nýja ríkisstofnun, nema með lögum, og skal um
   starfsmannafjölda leita samþykkis með sama hætti og segir í 6. gr., að svo
   miklu leyti sem lög um stofnunina mæla eigi fyrir um það.

                                     5. gr.
        Ráðninganefnd ríkisins skipa þrír menn, formaður fjárveitinganefndar,
   einn skipaður af ríkisstjórninni og einn af fjármálaráðherra, og er hann
   formaður nefndarinnar.
        Varamann formanns fjárveitinganefndar skipar fjárveitinganefnd, en
   ríkisstjórn og fjármálaráðherra sinn hvorn varamann.

                                     6. gr.
        Ráðninganefnd úrskurðar tillögur ráðuneyta og ríkisstofnana um
   starfsmenn og starfsmannafjölda.
        Nú óskar ráðuneyti eftir fjölgun fastra starfsmanna við ráðuneytið
   eða ríkisstofnun á þess vegum án þess að fé hafi verið veitt til þess á
   fjárlögum eða heimild til launagreiðslu sé fyrir hendi, og skal þá
   ráðuneytið senda beiðnina til ráðninganefndar til úrskurðar.

                                     7. gr.
        Ráðninganefnd skal jafnan úrskurða erindi innan hálfs mánaðar frá
   móttöku þess, enda hafi nefndinni borist fullnægjandi gögn og upplýsingar
   um málefnið.
        Telji ráðninganefnd eigi augljóst, að erindi ráðuneytis skuli ná fram
   að ganga, skal hún jafnan kveðja fulltrúa þess ráðuneytis á sinn fund og
   kynna sér greinargerð hans, áður en erindið hlýtur afgreiðslu.
        Synji ráðninganefnd erindi um fjölgun starfsmanna skv. 1. og 6. gr.,
   getur ráðherra sá, sem hlut á að máli, borið ágreininginn undir
   ríkisstjórnina, sem tekur endanlega ákvörðun um málið.

                                     8. gr.
        Nú vill stofnun, er lög þessi taka til, auka við húsnæði sitt, og
   skal þá með fara á sama hátt og segir í 6. og 7. gr. um fjölgun
   starfsmanna, eftir því sem við á.

                                     9. gr.
        Fjármálaráðuneytið lætur gera eyðublöð fyrir ráðningarbréf, sem öllum
   stofnunum ríkisins er skylt að nota við ráðningu starfsmanna, sem ráðnir
   eru í hálft starf eða meira gegn föstum mánaðarlaunum og eigi eru
   skipaðir.
        Starfsmaður á rétt á að fá í hendur afrit af ráðningarbréfi sínu
   staðfestu af viðkomandi ráðuneyti og fjármálaráðuneytinu.
        [Þrátt fyrir ákvæði 2. mgr. geta fjármálaráðuneyti og viðkomandi
   ráðuneyti, ef um það er samkomulag, falið stjórnendum eða stjórnum
   stofnana að staðfesta ráðningarbréf starfsmanna. Slíka heimild getur
   fjármálaráðuneytið afturkallað einhliða með þriggja mánaða fyrirvara.]^1)

   ^1)[6]L. 119/1990, 3. gr.

                                    10. gr.
        Semja skal árlega skrá yfir þá starfsmenn ríkisins, sem ákvæði 1.
   mgr. 3. gr. taka til og ráðnir eru í hálft starf eða meira með a.m.k.
   þriggja mánaða uppsagnarfresti. Fjármálaráðuneytið sér um gerð þessarar
   skrár, og skal hún lögð fram með fjárlagafrumvarpi.

                                    11. gr.
        Fjármálaráðherra skal með reglugerð setja nánari ákvæði um framkvæmd
   laga þessara, þ. á m. um efni ráðningarbréfa.

                                    12. gr.
        ...

                                    13. gr.
        Lög þessi öðlast gildi 1. janúar 1975.

References

   Visible links
   1. http://www.althingi.is/dba-bin/lawformpr.pl?lnr=1974097
   2. file:///altext/stjt/1992.001.html
   3. file://1986094.html
   4. file://1954038.html
   5. file:///altext/stjt/1990.007.html
   6. file:///altext/stjt/1990.119.html
