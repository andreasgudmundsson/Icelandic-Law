                                    dálkum.

   --------------------------------------------------------------------------

                            Lög um Veiðimálastofnun

                              2006 nr. 59 14. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

                            Tóku gildi 1. júlí 2006.
                          1. gr. Stjórnsýsluleg staða.
Veiðimálastofnun er rannsóknastofnun á sviði ferskvatnsfiska og lífríkis þeirra
                sem heyrir undir yfirstjórn landbúnaðarráðherra.
                               2. gr. Forstjóri.
       Ráðherra skipar forstjóra Veiðimálastofnunar til fimm ára í senn.
  Forstjóri skal hafa háskólamenntun og þekkingu á fræðasviði stofnunarinnar.
   Forstjóri hefur á hendi stjórn stofnunarinnar og ræður annað starfsfólk og
                            ákveður starfssvið þess.
                             3. gr. Ráðgjafarnefnd.
   Forstjóri hefur sér til ráðuneytis ráðgjafarnefnd sem ráðherra skipar til
   fjögurra ára í senn. Einn nefndarmaður skal skipaður án tilnefningar, einn
      samkvæmt tilnefningu Bændasamtaka Íslands, einn samkvæmt tilnefningu
     Landssambands fiskeldisstöðva, einn samkvæmt tilnefningu Landssambands
 stangaveiðifélaga, einn samkvæmt tilnefningu Landssambands veiðifélaga og einn
   samkvæmt sameiginlegri tilnefningu menntastofnana landbúnaðarins. Ráðherra
 skipar formann. Varamenn skulu skipaðir með sama hætti. Forstjóri situr fundi
                              með ráðgjafarnefnd.
 Formaður ráðgjafarnefndar kveður nefndina saman til fundar þegar þurfa þykir.
                      4. gr. Hlutverk Veiðimálastofnunar.
                        Hlutverk Veiðimálastofnunar er:
   1. að afla með grunnrannsóknum alhliða þekkingar á nytjastofnum ferskvatns og
                   lífríkis þess og miðla upplýsingum þar um,
            2. að hvetja til sjálfbærrar nýtingar ferskvatnsvistkerfa,
        3. að treysta grunn vísindalegrar ráðgjafar um nýtingu nytjastofna
                                  ferskvatns,
      4. að treysta grunn vísindalegrar ráðgjafar í fiskrækt í ám og vötnum,
      5. að rannsaka hvernig fiskeldi og fiskrækt megi best stunda í sátt við
                       íslenska náttúru og villta stofna,
     6. að veita ráðgjöf um lífríki áa og vatna í sambandi við framkvæmdir og
                                mannvirkjagerð,
                   7. að stunda rannsóknir á eldi vatnalífvera,
    8. að annast þróunarstarf og leiðbeiningar í veiðimálum og annarri nýtingu
                              lífríkis ferskvatns,
                          9. að veita lögboðnar umsagnir,
      10. að annast rannsóknir á einstökum ferskvatnsvistkerfum gegn gjaldi,
             11. að stunda rannsóknir í sjó á nytjastofnum ferskvatns,
        12. að annast aðrar rannsóknir og tengd verkefni sem ráðherra felur
                           stofnuninni með reglugerð.
                   5. gr. Stjórnskipulag Veiðimálastofnunar.
                 Forstjóri ákveður skipurit Veiðimálastofnunar.
   Veiðimálastofnun er heimilt að starfrækja starfsstöðvar á landsbyggðinni.
Veiðimálastofnun er heimilt að starfrækja rannsóknastöð í fiskrækt, fiskeldi og
                                    hafbeit.
                             6. gr. Gjaldtaka o.fl.
   Veiðimálastofnun er heimilt að taka að sér rannsóknir og önnur verkefni á
   starfssviði sínu fyrir einstaklinga, félög og stofnanir gegn endurgjaldi.
 Þann hluta starfsemi Veiðimálastofnunar, sem rekinn er á viðskiptagrundvelli á
  samkeppnismarkaði, þar sem stofnunin aflar sér tekna með sölu á rannsóknum,
     ráðgjöf og annarri þjónustu, skal skilja fjárhagslega frá öðrum þáttum
                                  rekstrarins.
                           7. gr. Reglugerðarheimild.
Ráðherra getur með reglugerð mælt nánar fyrir um starfsemi Veiðimálastofnunar og
                            framkvæmd þessara laga.
                            8. gr. Gildistaka o.fl.
                      Lög þessi öðlast gildi 1. júlí 2006.
                            Ákvæði til bráðabirgða.
I. Frá gildistöku laga þessara og til loka ársins 2010 skal starfa samráðsnefnd
um framkvæmd þeirra, laga um lax- og silungsveiði, laga um eldi vatnafiska, laga
um fiskrækt og laga um varnir gegn fisksjúkdómum. Hlutverk samráðsnefndar er að
 fylgjast með og stuðla að greiðri framkvæmd og virkum skoðanaskiptum þeirra er
 lögin varða helst. Nefndin skal skipuð af landbúnaðarráðherra og í henni sitja
 ellefu fulltrúar tilnefndir af eftirtöldum aðilum: Landssambandi veiðifélaga,
 Landssambandi stangaveiðifélaga, Landssambandi fiskeldisstöðva, Félagi eigenda
     sjávarjarða, fisksjúkdómanefnd, Veiðimálastofnun, Landbúnaðarstofnun,
       Fiskistofu, umhverfisráðuneyti og sjávarútvegsráðuneyti. Þá skipar
landbúnaðarráðherra einn nefndarmann án tilnefningar og skal hann vera formaður
                                 nefndarinnar.
   II. Núverandi starfsfólk Veiðimálastofnunar gegnir áfram störfum sínum hjá
     stofnuninni eftir gildistöku laga þessara. Núverandi framkvæmdastjóri
 Veiðimálastofnunar skal gegna starfi forstjóra út núverandi skipunartíma sinn.
  Núverandi stjórn Veiðimálastofnunar skal láta af störfum við gildistöku laga
  þessara en jafnframt skal þá skipa ráðgjafarnefnd í samræmi við 3. gr. laga
                                    þessara.

References

   Visible links
   1. http://www.althingi.is/dba-bin/lawformpr.pl?lnr=2006059
   2. http://www.althingi.is/dba-bin/ferill.pl?ltg=132&mnr=612
   3. http://www.althingi.is/altext/132/s/897.html
