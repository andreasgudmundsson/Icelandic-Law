
   --------------------------------------------------------------------------

                                                                         Orkulög

                            1967, nr. 58, 29. apríl

   --------------------------------------------------------------------------

                                   I. kafli.

                                Um Orkustofnun.

                                     1. gr.
           Orkustofnun starfar undir yfirstjórn ráðherra þess, sem fer með
   raforkumál.
           Stofnunin tekur við öllum eignum og tekur á sig efndir á
   skuldbindingum embættis raforkumálastjóra að undanskildum þeim, er ræðir
   um í 56. gr.^1)
           [Ráðherra skipar þrjá menn í stjórn Orkustofnunar til tveggja ára
   í senn. Í skipunarbréfi skal nánar kveðið á um starfssvið, starfshætti og
   starfskjör stjórnarmanna.]^2)

   ^1)Nú 59. gr.^2)[2]L. 53/1985, 1. gr.

                                     2. gr.
           Hlutverk Orkustofnunar er:

           1. Að vera ríkisstjórninni til ráðuneytis um orkumál.
           2. Að annast: Yfirlitsrannsóknir á orkulindum landsins, eðli
           þeirra og skilyrðum til hagnýtingar þeirra; yfirlitsrannsóknir í
           orkubúskap þjóðarinnar, er miði að því, að unnt sé að tryggja, að
           orkuþörf þjóðarinnar sé fullnægt og orkulindir landsins hagnýttar
           á sem hagkvæmastan hátt á hverjum tíma; aðrar rannsóknir á sviði
           orkumála, eftir því sem tilefni gefast, og ef við á gegn greiðslu;
           [hagnýtingar^1) jarðfræðilegar kannanir, m.a. vegna
           neysluvatnsleitar og, ef við á, gegn greiðslu].^2)
           3. Að halda skrá um orkulindir landsins. Skulu tilgreindar í
           skránni allar þær upplýsingar, sem máli skipta, eins og þær eru
           best vitaðar á hverjum tíma.
           4. Að vinna að áætlunargerð til langs tíma um orkubúskap
           þjóðarinnar og hagnýtingu orkulinda landsins. Um þetta skal
           Orkustofnun hafa samvinnu við aðrar ríkisstofnanir og aðila, sem
           vinna að áætlunargerð til langs tíma.
           5. Að safna skýrslum um orkuvinnslu, orkuinnflutning og útflutning
           og um orkunotkun þjóðarinnar, vinna úr þeim og gefa út. Að semja
           ár hvert og gefa út yfirlit um rekstur orkumannvirkja og um
           orkumál landsins í heild.
           6. Að fylgjast í umboði ráðherra með rekstri rafmagnsveitna,
           hitaveitna, orkuvera, jarðhitasvæða og annarra meiri háttar
           orkumannvirkja.
           7. Að stuðla að samvinnu allra aðila, sem að orkumálum starfa, og
           vinna að samræmingu í rannsóknum, framkvæmdum og rekstri á sviði
           orkumála.
           8. Að hafa af hálfu ríkisins yfirumsjón með eftirliti með
           raforkuvirkjum og jarðhitavirkjum til varnar hættu og tjóni af
           þeim.
           9. Að hafa umsjón með öllum fallvötnum og jarðhitasvæðum í eigu
           ríkisins, halda skrá yfir þau með greinargerð fyrir skilyrðum til
           hagnýtingar þeirra, eins og best er vitað á hverjum tíma, og láta
           ríkisstjórninni í té vitneskju um þetta.

           Ráðherra kveður með reglugerð^3) nánar á um hlutverk og
   starfshætti Orkustofnunar, þar á meðal skiptingu hennar í deildir, að
   fengnum tillögum stofnunarinnar.

   ^1)Á væntanlega að vera ,,hagnýtar``.^2)[3]L. 84/1972, 1. gr.^3)[4]Rg.
   632/1996.

                                     3. gr.
           [Ráðherra skipar framkvæmdastjóra Orkustofnunar til fimm ára í
   senn.]^1) Nefnist hann orkumálastjóri. Hann skal hafa verkfræðilega
   menntun. Ráðherra setur orkumálastjóra erindisbréf.

   ^1)[5]L. 83/1997, 69. gr.

                                     4. gr.
           Ráðherra skipar Tækninefnd Orkustofnunar, orkumálastjóra til
   ráðuneytis í tæknilegum og fjárhagslegum efnum, svo og til að auðvelda
   samvinnu allra hlutaðeigandi aðila.
           Í nefndinni skulu eiga sæti:

           a. Orkumálastjóri, sem jafnframt er formaður Tækninefndar.
           b. Tæknimenntaðir fulltrúar tilnefndir af Landsvirkjun, Sambandi
           ísl. rafveitna, Sambandi ísl. hitaveitna, Rafmagnsveitum ríkisins,
           Rannsóknaráði ríkisins og hagfræðimenntaður fulltrúi
           Efnahagsstofnunarinnar. Þar til samband hitaveitna á Íslandi
           verður stofnað, tilnefnir Hitaveita Reykjavíkur fulltrúa í þess
           stað. Varamenn skulu skipaðir á sama hátt. Tækninefnd getur kallað
           fleiri menn til starfa, þegar nauðsyn ber til vegna þeirra
           verkefna, sem þar eru til meðferðar hverju sinni.

           Nánari ákvæði um starfssvið og starfshætti Tækninefndar
   Orkustofnunar skulu sett í reglugerð.^1) Ráðherra ákveður starfskjör
   tækninefndarmanna.

   ^1)[6]Rg. 632/1996.

                                     5. gr.
           [Orkumálastjóri ræður fasta starfsmenn Orkustofnunar.]^1) Fast
   starfsfólk Orkustofnunar skal taka laun samkvæmt ákvæðum laga um
   kjarasamninga opinberra starfsmanna ...^1)

   ^1)[7]L. 83/1997, 70. gr.

                                     6. gr.
           Orkustofnun lætur sveitarfélögum og öðrum aðilum í té
   leiðbeiningar og upplýsingar um orkumál, þegar þess er óskað og eftir því
   sem við verður komið, gegn hæfilegu endurgjaldi.

                                    [7. gr.
           Iðnaðarráðherra er heimilt að stofna hlutafélag til að markaðsfæra
   erlendis þá þekkingu sem Orkustofnun ræður yfir á sviði rannsókna, vinnslu
   og notkunar jarðhita, vatnsorkurannsókna og áætlunargerðar í orkumálum,
   svo og á öðrum sviðum eftir því sem fært þykir.
           Hlutafélagi skv. 1. mgr. er ætlað að standa undir rekstri sínum
   með tekjum af verkefnum erlendis. Allt starf að markaðsfærslu á
   sérþekkingu Orkustofnunar erlendis og öll rannsóknar- og ráðgjafarverk
   hennar erlendis skulu unnin af og á ábyrgð hlutafélagsins. Ábyrgð
   Ríkissjóðs Íslands á félaginu takmarkast alfarið við framlagt hlutafé.
           Hlutafélaginu er heimilt að fengnu leyfi ráðherra að taka þátt í
   stofnun fyrirtækja ásamt með íslenskum og erlendum samstarfsaðilum í því
   skyni að vinna sameiginlega að öflun og úrlausn verkefna skv. 2. mgr.]^1)

   ^1)[8]L. 53/1985, 2. gr.

                                    [8. gr.
           Ákvæði 2. mgr. [9]3. gr. laga um hlutafélög, nr. 32/1978,^1)
   gildir ekki um tölu stofnenda hlutafélagsins og 1. mgr. [10]17. gr. sömu
   laga gildir ekki um tölu hluthafa. Sú undantekning skal gilda frá 2. mgr.
   [11]47. gr. laga nr. 32/1978^1) að á aðalfundi skal kjósa stjórn
   Orkustofnunar til að vera stjórn hlutafélagsins. Að öðru leyti gilda
   ákvæði hlutafélagalaga um félagið og fer ráðherra sá, sem fer með orkumál,
   með eignaraðild ríkisins að hlutafélaginu.]^2)

   ^1)Nú [12]l. 2/1995.^2)[13]L. 53/1985, 2. gr.

                                    [9. gr.
           Orkustofnun er heimilt, með leyfi ráðherra, að lána hlutafélagi
   skv. 7. gr. starfsfólk til starfa við erlend verkefni sem félagið tekur að
   sér. Slíkt starfsfólk Orkustofnunar telst starfsfólk hlutafélagsins á
   lánstímanum og skal starfstími hjá hlutafélaginu reiknast með starfstíma
   viðkomandi sem ríkisstarfsmanns varðandi þau réttindi sem tengd eru
   starfsaldri. Jafnframt skulu þeir starfsmenn, sem þess óska, halda aðild
   að lífeyrissjóði ríkisstarfsmanna, enda haldi greiðslur áfram með sama
   hætti á lánstímanum og verið hefði ef starfsmaður hefði unnið óslitið hjá
   Orkustofnun. Um réttindi starfsfólksins fer að öðru leyti samkvæmt
   ráðningarsamningi.]^1)

   ^1)[14]L. 53/1985, 2. gr.

                                   II. kafli.

                              Um vinnslu raforku.

                                  [10. gr.]^1)
           Til að reisa og reka raforkuver stærra en 2000 kw þarf leyfi
   Alþingis.
           Til að reisa og reka raforkuver 200--2000 kw þarf leyfi ráðherra
   raforkumála.
           Þá er heimilt að reisa og reka varastöð allt að 1000 kw án
   sérstaks leyfis.
           Þeir, sem við gildistöku þessara laga hafa rétt til að eiga, reisa
   eða reka raforkuver, halda þeim rétti áfram.

   ^1)[15]L. 53/1985, 2. gr.

                                  [11. gr.]^1)
           Umsóknir um leyfi til að reisa og reka raforkuver eða stækka skulu
   sendar ráðherra raforkumála, ásamt uppdráttum, kostnaðar- og
   rekstraráætlun hins fyrirhugaða raforkuvers. Ráðherra sendir gögn þessi
   Orkustofnun til umsagnar, áður en hann afgreiðir málið endanlega, eða fær
   það Alþingi til meðferðar.

   ^1)[16]L. 53/1985, 2. gr.

                                  III. kafli.

                              Um vinnslu jarðhita.

                                  [12. gr.]^1)
           Landareign hverri fylgir réttur til umráða og hagnýtingar jarðhita
   úr landareigninni, þó með takmörkunum þeim, sem lög þessi tilgreina.

   ^1)[17]L. 53/1985, 2. gr.

                                  [13. gr.]^1)
           Landeiganda er rétt að hagnýta sér jarðhita, eins og honum þykir
   best henta, til heimilisþarfa, framleiðslu og iðnaðar, sbr. þó ákvæði
   þessa kafla og VII. kafla laganna. Hann hefur rétt til að stífla
   frárennsli frá jarðhitasvæðum, hlaða bakka eða garða um þau, ræsa fram
   ofan jarðar eða neðan, ef ekki stafar hætta af eða veruleg óþægindi fyrir
   umferð eða spjöll á eign annars manns, sem ekki er skylt að hlíta samkvæmt
   sérstakri heimild. Landeiganda er einnig rétt að bora á landareign sinni
   eftir jarðhita og vinna hann til hvers konar nota.

   ^1)[18]L. 53/1985, 2. gr.

                                  [14. gr.]^1)
           Nú liggja landamerki um jarðhitasvæði, þannig að einhver hluti
   jarðhitans liggur svo í landareign tveggja eða fleiri landeigenda, að ekki
   verður aðskilið, þegar hagnýtt er, og skal þá með mati skorið úr því,
   hvern hlutfallslegan rétt hver jörð hefur til jarðhitans.
           Ef landeigendur verða ekki ásáttir að öðru leyti um rétt til
   hagnýtingar, skal mat skera úr.

   ^1)[19]L. 53/1985, 2. gr.

                                  [15. gr.]^1)
           Nú vill jarðeigandi ekki leggja neinn kostnað fram til hagnýtingar
   jarðhita á jörðinni, og er þá ábúanda heimilt að hagnýta hann á sinn
   kostnað, þó þannig, að hann spilli ekki jörð að neinu leyti. Má því ekki
   byrja á verkinu fyrr en það hefur verið skoðað af matsmönnum og þeir talið
   það réttmætt. Ekki er jarðeigandi skyldur til, þegar svo stendur á sem í
   grein þessari segir, við brottför landseta að innleysa þau mannvirki, er
   ábúandi hefur gert til hagnýtingar jarðhita, önnur en þau, sem gerð hafa
   verið til heimilis- og búsþarfa.

   ^1)[20]L. 53/1985, 2. gr.

                                  [16. gr.]^1)
           Landeigandi má ekki undanskilja landareign sinni jarðhitaréttindi,
   nema með sérstöku leyfi ráðherra. Um kaup á slíkum réttindum fer sem um
   landkaup.
           Um sölu jarða, er jarðhitaréttindi fylgja, fer eftir ákvæðum
   [21]laga nr. 40 5. apríl 1948,^2) þó þannig, að ríkissjóður skal hafa
   forkaupsrétt, að þeim aðilum frágengnum, sem hann er veittur með þeim
   lögum.
           Nú hefur sveitar- eða bæjarfélag notað forkaupsrétt sinn til
   slíkra jarðeigna, en selur aftur innan 5 ára frá því er kaup voru gerð, og
   skal þá ríkissjóður eiga forkaupsrétt, er svo stendur á.

   ^1)[22]L. 53/1985, 2. gr.^2)Nú [23]l. 65/1976.

                                  [17. gr.]^1)
           Þegar almenningshagsmunir krefjast þess, er ríkisstjórninni
   heimilt að taka jarðhita eignarnámi í vinnsluskyni eða til að afstýra því,
   að borun á jarðhitasvæði spilli verðmæti hagnýtingar, sem hafin er á
   jarðhita í námunda við svæðið.

   ^1)[24]L. 53/1985, 2. gr.

                                  [18. gr.]^1)
           Ríkið hefur rétt til að láta rannsaka jarðhita með borun eða á
   annan hátt, hvar sem er á landi hér. Er landeigandi eða umráðamaður
   skyldur að leyfa mönnum þeim, er ríkið gerir út í þeim tilgangi,
   óhindraðan aðgang að landareigninni. Verði landið fyrir einhverjum
   skemmdum við rannsóknina, eða bíði landeigandi eitthvert tjón af henni,
   skal það bætt að fullu eftir mati, náist ekki samkomulag.

   ^1)[25]L. 53/1985, 2. gr.

                                  [19. gr.]^1)
           Nú er jarðhiti tekinn eignarnámi, og eru þá landeigendur og
   leiguliðar á því svæði, þar sem hann á að koma til afnota, skyldir að þola
   öll mannvirki, er af notkun leiðir, á löndum sínum og lóðum, svo og láta
   af hendi land og mannvirki. Þeim er einnig skylt að þola hvers konar afnot
   af landi, takmarkanir á umráðarétti og óþægindi, sem nauðsynleg eru vegna
   framkvæmdar verksins, viðhalds þess og starfrækslu. Fullt endurgjald skal
   koma fyrir. Náist ekki samkomulag, skal það ákveðið með mati.

   ^1)[26]L. 53/1985, 2. gr.

                                  [20. gr.]^1)
           Um hagnýtingu og hvers konar ráðstöfun jarðhita, sem er í eigu
   ríkisins, skal leita umsagnar Orkustofnunar, áður en til ráðstöfunar
   kemur.

   ^1)[27]L. 53/1985, 2. gr.

                                   IV. kafli.

                            Um héraðsrafmagnsveitur.

                                  [21. gr.]^1)
           Héraðsrafmagnsveita veitir raforku um tiltekið orkuveitusvæði og
   selur hana neytendum innan takmarka þess.
           Ráðherra sá, sem fer með raforkumál, ákveður orkuveitusvæði
   hverrar héraðsrafmagnsveitu, að fenginni umsögn viðkomandi sveitarfélags.
           Ráðherra getur veitt einkarétt til að reka héraðsrafmagnsveitu á
   tilteknu orkuveitusvæði, veita raforku um orkuveitusvæðið og selja hana
   neytendum innan takmarka þess. Veitingu einkaréttar getur ráðherra bundið
   þeim skilyrðum, sem nauðsynleg þykja til að tryggja jafnrétti notenda og
   hagkvæma og fullnægjandi dreifingu raforkunnar um orkuveitusvæðið.
           Þrátt fyrir einkarétt samkvæmt þessari grein, getur ráðherra veitt
   Landsvirkjun leyfi til orkusölu til stórra notenda skv. 2. mgr. [28]11.
   gr. laga nr. 59/1965, um Landsvirkjun.^2)

   ^1)[29]L. 53/1985, 2. gr.^2)Nú [30]l. 42/1983.

                                  [22. gr.]^1)
           Taki orkuveitusvæði, sem ráðherra hefur ákveðið, aðeins yfir einn
   kaupstað eða einn hrepp eða hluta úr hreppi, eða íbúatala kaupstaðarins
   eða hreppsins er ^3/[4] af íbúatölu alls orkuveitusvæðisins a.m.k., hefur
   bæjarstjórn eða sveitarstjórn forgangsrétt til að reka héraðsveitu á því
   orkuveitusvæði og að hljóta til þess einkarétt skv. 18. gr.^2)

   ^1)[31]L. 53/1985, 2. gr.^2)Nú [32]21. gr.

                                  [23. gr.]^1)
           Alls staðar annars staðar en um getur í 19. gr.^2) og þar sem
   bæjar- eða sveitarstjórn neytir eigi réttar síns samkvæmt þeirri grein,
   hafa Rafmagnsveitur ríkisins forgangsrétt til að reka héraðsrafmagnsveitu
   og hljóta til þess einkarétt skv. 18. gr.^3)

   ^1)[33]L. 53/1985, 2. gr.^2)Nú [34]22. gr.^3)Nú [35]21. gr.

                                  [24. gr.]^1)
           Nú óskar einstakur maður eða félag að reka héraðsrafmagnsveitu á
   tilteknu orkuveitusvæði og hljóta til þess einkarétt skv. 18. gr.,^2) og
   skal ráðherra þá tilkynna það hlutaðeigandi sveitar- eða bæjarstjórn og
   Rafmagnsveitum ríkisins, eins og við á, og veita þeim hæfilegan frest til
   að ákveða, hvort þær vilja nota rétt sinn skv. 19. og 20. gr.^3) Hafi þær
   eigi innan þess frests, sem þeim var settur, tilkynnt ráðherra, að þær
   ætli að nota rétt sinn skv. 19. og 20. gr.,^3) getur ráðherra veitt
   umsækjanda einkaréttinn, enda sé að öðru leyti fullnægt ákvæðum laga og
   reglugerða þar að lútandi. Einkarétturinn veitist um tiltekið árabil.

   ^1)[36]L. 53/1985, 2. gr.^2)Nú [37]21. gr.^3)Nú 22. og 23. gr.

                                  [25. gr.]^1)
           Áður en einkaréttur er veittur, auglýsir ráðherra þrisvar sinnum í
   Lögbirtingablaðinu ákvörðun um veitingu einkaréttarins og um takmörk
   orkuveitusvæðisins.
           Nú eiga einstakir menn, félög eða héruð rafmagnsveitur á því
   svæði, sem auglýsing skv. 1. mgr. nær til, og skulu þá eigendur þeirra
   skýra ráðherra frá því innan þriggja mánaða frá síðustu birtingu
   auglýsingarinnar, ef þeir óska að halda starfrækslunni áfram, og ákveður
   hann þá staðartakmörk þess fyrirtækis, um leið og hann veitir því leyfi
   til að starfa áfram. Þetta leyfi veitir engan frekari rétt en þeir höfðu
   áður og er því ekki til fyrirstöðu, að einkarétthafi stofnsetji og
   starfræki orkuveitu innan takmarka fyrirtækisins.

   ^1)[38]L. 53/1985, 2. gr.

                                  [26. gr.]^1)
           Héraðsrafmagnsveitu, sem hlotið hefur einkarétt skv. 18. gr.,^2)
   er skylt að selja raforku öllum, sem þess óska, innan takmarka
   orkuveitusvæðis hennar, með þeim skilyrðum, sem nánar eru ákveðin í lögum
   þessum og í reglugerðum, sem settar verða samkvæmt þeim.

   ^1)[39]L. 53/1985, 2. gr.^2)Nú [40]21. gr.

                                  [27. gr.]^1)
           Um héraðsrafmagnsveitu, sem hlýtur einkarétt skv. 18. gr.,^2) skal
   setja reglugerð,^3) sem stjórn veitunnar semur og ráðherra staðfestir, og
   skal þar m.a. setja ákvæði um stjórn og rekstur veitunnar, orkuveitusvæði
   hennar, skilmála fyrir raforkusölunni, löggildingu rafvirkja og sektir
   fyrir brot á reglugerðinni.

   ^1)[41]L. 53/1985, 2. gr.^2)Nú [42]21. gr.^3)[43]Augl. 129/1997.

                                  [28. gr.]^1)
           Gjald fyrir raforku frá héraðsrafmagnsveitu, sem fellur undir
   ákvæði 24. gr.,^2) skal ákveða í gjaldskrá, sem stjórn veitunnar semur og
   ráðherra staðfestir. Í gjaldskrá má ákveða sérstakt heimtaugargjald, sem
   greiðist þegar heimtaug er lögð. Gjaldskrá skal endurskoða eigi sjaldnar
   en fimmta hvert ár.

   ^1)[44]L. 53/1985, 2. gr.^2)Nú [45]27. gr.

                                  [29. gr.]^1)
           Ríkisstjórninni er heimilt að ábyrgjast lán allt að 80%
   stofnkostnaðar héraðsrafmagnsveitna, að fenginni umsögn Orkustofnunar.

   ^1)[46]L. 53/1985, 2. gr.

                                   V. kafli.

                                 Um hitaveitur.

                                   [30. gr.]
           ^1) Ráðherra er heimilt að veita sveitarfélögum eða samtökum
   þeirra einkaleyfi, með þeim skilyrðum, sem lög þessi ákveða, til þess að
   starfrækja hitaveitur, sem annist dreifingu eða sölu heits vatns eða gufu
   til almenningsþarfa á tilteknu veitusvæði, frá jarðhitastöðvum eða
   hitunarstöðvum með öðrum orkugjafa. Þeir aðilar, sem nú hafa einkaleyfi
   til að starfrækja hitaveitu, skulu halda þeim rétti.

   ^1)[47]L. 53/1985, 2. gr.

                                  [31. gr.]^1)
           Einkaleyfi það, sem um ræðir í 27. gr.,^2) getur sveitarfélag, með
   samþykki ráðherra, framselt einstaklingum eða félögum að einhverju eða
   öllu leyti um ákveðið tímabil í senn með þeim skilyrðum og kvöðum, sem
   ástæður þykja til.

   ^1)[48]L. 53/1985, 2. gr.^2)Nú [49]30. gr.

                                  [32. gr.]^1)
           Einkaleyfisumsókn samkvæmt 27. og 28. gr.^2) skulu fylgja
   fullnægjandi uppdrættir að fyrirhugaðri hitaveitu, kostnaðaráætlun og
   rekstraráætlun.
           Einkaleyfi skal því aðeins veita, að ráðherra telji, að fengnu
   áliti Orkustofnunar, að uppdrættir og áætlanir séu tæknilega réttar,
   hitaveitan verði þjóðhagslega hagkvæmt fyrirtæki, fullnægi hitaþörf
   svæðisins og að tryggður sé eðlilegur og truflanalaus rekstur, eftir því
   sem aðstæður leyfa.
           Nú hefur einkaleyfi verið veitt til þess að starfrækja hitaveitu
   samkvæmt lögum þessum, og skal þá, áður en veitan tekur til starfa, setja
   henni gjaldskrá, er ráðherra staðfestir.
           Í gjaldskrá má ákveða sérstakt heimæðargjald.
           Gjaldskrána ber að endurskoða eigi sjaldnar en fimmta hvert ár.

   ^1)[50]L. 53/1985, 2. gr.^2)Nú 30. og 31. gr.

                                  [33. gr.]^1)
           Heimilt er ríkisstjórninni að ábyrgjast fyrir hönd ríkissjóðs
   nauðsynleg lán, er aðilar þeir, sem um ræðir í 27. og 28. gr.,^2) kunna að
   taka til að koma upp hitaveitu samkvæmt ákvæðum þessara laga. Má ábyrgðin
   þó aldrei fara fram úr 80% upphaflegs stofnkostnaðar hitaveitunnar. Í
   tryggingu fyrir ábyrgðinni getur ríkissjóður krafist 1. veðréttar í
   hitaveitunni, svo og árlegum tekjum hennar, ef aðrar tryggingar eru ekki
   fyrir hendi, er ríkisstjórnin metur gildar.

   ^1)[51]L. 53/1985, 2. gr.^2)Nú 30. og 31. gr.

                                  [34. gr.]^1)
           Jarðeigendur, sem eiga land, þar sem leiðslur hitaveitu
   sveitarfélags verða lagðar, svo og lóðareigendur og lóðarleigjendur í
   hlutaðeigandi umdæmi eru skyldir til að láta af hendi land, landsafnot og
   mannvirki, sem þarf til þess að veita megi vatninu um veitusvæðið. Þeim er
   einnig skylt að þola grjóttak, malartekju og aðra jarðefnatöku, svo og
   eignarkvaðir, óhagræði og takmörkun á afnotarétti, sem bygging og rekstur
   hitaveitunnar kann að hafa í för með sér. Fullar bætur komi fyrir eftir
   mati, ef samkomulag næst ekki.

   ^1)[52]L. 53/1985, 2. gr.

                                  [35. gr.]^1)
           Bæjarstjórn eða hreppsnefnd hefur rétt til þess að löggilda menn,
   er hún telur hæfa, til að annast pípulagningavinnu við veituna, og skulu
   þeir í starfi sínu fara eftir reglum, er sveitarstjórn setur.
           Nú hefur sveitarfélag notfært sér framangreinda heimild, og mega
   þá engir aðrir en þeir, sem fengið hafa slíka löggildingu, taka að sér
   pípulagnir við hitaveituna.

   ^1)[53]L. 53/1985, 2. gr.

                                  [36. gr.]^1)
           Nú vill sveitarfélag --- eða samtök þeirra --- koma upp hitaveitu
   samkvæmt 27. gr.^2) og telur fjárhagslega afkomu fyrirtækisins ekki
   tryggða, nema öll hús innan veitusvæðisins verði hituð frá veitunni, og
   getur ráðherra þá, að fenginni umsögn Orkustofnunar, ákveðið, að öll hús
   innan veitusvæðisins skuli hituð frá hitaveitunni, og einnig heimilað
   eignarnám á utanhússpípulögnum samhitunarkerfa, sem einkaleyfisheimild
   skv. 27. gr.^2) náði ekki til. Fer um eignarnám það að lögum. Nauðsynlegar
   breytingar á innanhússlögnum vegna tengingar við hitaveituna skulu
   kostaðar af húseigendum.

   ^1)[54]L. 53/1985, 2. gr.^2)Nú [55]30. gr.

                                  [37. gr.]^1)
           Nú hafa einstaklingar eða félög komið upp hitaveitu með leyfi
   hlutaðeigandi bæjarstjórnar eða hreppsnefndar samkvæmt 28. gr.,^2) og
   getur ráðherra þá, við lok leyfistíma, heimilað eignarnám á eignum
   hitaveitunnar, ef sveitarstjórn óskar þess og ekki næst samkomulag um
   yfirtöku einkaleyfisins og eignanna. Fer um slíkt eignarnám að lögum.

   ^1)[56]L. 53/1985, 2. gr.^2)Nú [57]31. gr.

                                  [38. gr.]^1)
           Nú hefur félag komið á hitaveitu í þágu almennings fyrir
   gildistöku laga þessara og annast rekstur hennar, og hefur félagið þá sömu
   réttindi og skyldur samkvæmt þessum lögum sem sveitarfélag væri.
           Rétt á bæjarstjórn eða hreppsnefnd að kaupa slíka hitaveitu eftir
   mati, ef samkomulag næst ekki um verð mannvirkisins.

   ^1)[58]L. 53/1985, 2. gr.

                                   VI. kafli.

   ...^1)

   ^1)[59]L. 60/1979, 15. gr.

                                  VII. kafli.

         Um verndun jarðhitasvæða, jarðhitavirki og eftirlit með þeim.

                                  [49. gr.]^1)
           Óheimilt er að spilla jarðhitasvæðum, hvort sem það er með
   ofaníburði, framræslu eða með öðrum hætti, svo og að breyta farvegi þess
   vatns, er frá jarðhitasvæði rennur, nema talið sé nauðsynlegt samkvæmt
   matsgerð til varnar landi eða landsnytjum eða til þeirrar hagnýtingar
   jarðhita, sem heimil er að lögum.

   ^1)[60]L. 53/1985, 2. gr.

                                  [50. gr.]^1)
           Mannvirki öll til hagnýtingar jarðhita skulu þannig úr garði gerð,
   að af þeim stafi hvorki hætta né veruleg óþægindi fyrir umferð eða spjöll
   á eign annars manns, nema skylt sé að hlíta samkvæmt sérstakri heimild.

   ^1)[61]L. 53/1985, 2. gr.

                                  [51. gr.]^1)
           Skylt er umráðamanni að girða jarðhitasvæði, sem hætta stafar af.

   ^1)[62]L. 53/1985, 2. gr.

                                  [52. gr.]^1)
           Við allar jarðboranir dýpri en 10 metra skal halda dagbækur, er
   gefi upplýsingar um jarðlög, gerð þeirra og dýpi, hvenær vatn eða gufa
   kemur í holuna, hitastig og hvað annað, sem reglugerð ákveður eða
   Orkustofnun mælir fyrir um að færa í dagbók.
           Skylt er að láta Orkustofnun í té afrit af dagbók, þegar hún óskar
   þess. Hún getur einnig krafist þess, að borkjarnar og berg- og
   jarðvegssýnishorn séu varðveitt.
           Ef Orkustofnun mælir svo fyrir, er þeim, sem lætur bora, skylt að
   tilkynna henni þegar í stað, er heitt vatn eða gufa kemur eða vex í
   borholu.

   ^1)[63]L. 53/1985, 2. gr.

                                  [53. gr.]^1)
           Ráðherra getur sett í reglugerð nánari ákvæði til öryggis gegn
   hættu og tjóni af jarðhitasvæðum og jarðhitamannvirkjum og til varnar gegn
   spjöllum á hverum og laugum á jarðhitasvæðum almennt.

   ^1)[64]L. 53/1985, 2. gr.

                                  [54. gr.]^1)
           Orkustofnun annast eftirlit af hálfu ríkisins með jarðhitasvæðum
   og jarðhitamannvirkjum, sbr. 50. gr.^2)

   ^1)[65]L. 53/1985, 2. gr.^2)Nú [66]53. gr.

                                  VIII. kafli.

                            Um jarðboranir ríkisins.

   ...^1)

   ^1)[67]L. 107/1985, 7. gr.

                                   IX. kafli.

                          Um Rafmagnsveitur ríkisins.

                                  [58. gr.]^1)
           Ríkisstjórnin starfrækir rafmagnsveitur, sem eru eign ríkisins og
   reknar sem fjárhagslega sjálfstætt fyrirtæki með sérstöku reikningshaldi
   undir umsjón þess ráðherra, er fer með raforkumál. Stofnunin skal heita
   Rafmagnsveitur ríkisins.

   ^1)[68]L. 53/1985, 2. gr.

                                  [59. gr.]^1)
           Rafmagnsveitur ríkisins taka við eignum og rekstri Rafmagnsveitna
   ríkisins og Héraðsrafmagnsveitna ríkisins, sem stofnaðar voru með
   [69]lögum nr. 12 2. apríl 1946, með þeim réttindum og skuldbindingum, sem
   því fylgir.

   ^1)[70]L. 53/1985, 2. gr.

                                  [60. gr.]^1)
           [Ráðherra skipar forstjóra Rafmagnsveitna ríkisins til fimm ára í
   senn.]^2) Nefnist hann rafmagnsveitustjóri ríkisins. Rafmagnsveitustjóri
   ríkisins hefur á hendi stjórn á rekstri fyrirtækisins og framkvæmdum þess
   undir umsjón þess ráðherra, sem fer með raforkumál.
           [Rafmagnsveitustjóri ríkisins ræður fasta starfsmenn.]^2) Fast
   starfsfólk Rafmagnsveitna ríkisins skal taka laun samkvæmt ákvæðum laga um
   kjarasamninga opinberra starfsmanna ...^2) Nánari ákvæði um starfssvið
   rafmagnsveitustjóra ríkisins skulu sett í reglugerð.
           Ráðherra skipar rafmagnsveitustjóra til ráðuneytis nefnd þriggja
   manna og skal einn þeirra tilnefndur af Orkuráði, en tveir af Sambandi
   íslenskra sveitarfélaga, annar þeirra sem fulltrúi strjálbýlis, en hinn
   þéttbýlis. Um starfssvið nefndarinnar skal nánar ákveðið í reglugerð.

   ^1)[71]L. 53/1985, 2. gr.^2)[72]L. 83/1997, 71. gr.

                                  [61. gr.]^1)
           Rafmagnsveitur ríkisins skulu hafa það verkefni --- annaðhvort
   einar sér eða í samvinnu við önnur fyrirtæki --- að framleiða, dreifa og
   selja raforku, hvort heldur er í heildsölu eða smásölu á tilteknu
   orkuveitusvæði, enda gegni önnur héraðsrafmagnsveita eigi því hlutverki.
           Til þess að ná tilgangi þessum hafa Rafmagnsveitur ríkisins
   heimild til hvers konar samninga við aðra aðila, enda sé í öllu fylgt
   fyrirmælum laga þessara við gerð þeirra.

   ^1)[73]L. 53/1985, 2. gr.

                                  [62. gr.]^1)
           Rafmagnsveitur ríkisins afla fjár til nýrra mannvirkja með
   heimtaugargjöldum neytenda, með lántökum og ráðstöfun fjár úr fyrninga- og
   varasjóði rafmagnsveitnanna.
           Rafmagnsveitur ríkisins fá enn fremur stofntillag, eftir því sem
   fé er veitt í fjárlögum, til byggingar veitna í strjálbýli, þegar áætlanir
   sýna, að tekjur af veitunni muni ekki nægja til að standa straum af
   tilkostnaði hennar.

   ^1)[74]L. 53/1985, 2. gr.

                                  [63. gr.]^1)
           Áður en hafist er handa um að reisa, kaupa eða leigja orkuver eða
   orkuveitu á vegum Rafmagnsveitna ríkisins, skal rafmagnsveitustjóri hafa í
   samvinnu við Orkustofnun athugað, á hvern hátt verði heppilegast fullnægt
   raforkuþörf þeirra notenda, sem hinni fyrirhuguðu orkuveitu er ætlað að ná
   til.
           Að lokinni þeirri athugun sendir rafmagnsveitustjóri ráðherra
   tillögur sínar um hinar fyrirhuguðu framkvæmdir.
           Tillögum sínum lætur rafmagnsveitustjóri fylgja fullnægjandi
   kostnaðaráætlanir, greinargerð um skilyrði til orkuvinnslu eða orkukaupa
   og orkusölu og nákvæmar áætlanir um tekjur og gjöld af virkjunum, svo og
   tillögur um fjáröflun til framkvæmda.
           Ef ráðist er í framkvæmdir, skal þessi undirbúningskostnaður
   talinn með stofnkostnaði þeirra.

   ^1)[75]L. 53/1985, 2. gr.

                                  [64. gr.]^1)
           Nú telur ráðherra, að fengnum tillögum rafmagnsveitustjóra, rétt
   að reisa ný orkuver eða koma upp nýjum orkuveitum eða auka við hin fyrri
   orkuver eða orkuveitur á vegum Rafmagnsveitna ríkisins eða festa kaup á
   slíkum mannvirkjum, og leitar hann þá til þessa samþykkis Alþingis og
   gerir jafnframt tillögur um það, á hvern hátt fjár til þeirra framkvæmda
   skuli aflað. Tillögum sínum til Alþingis lætur ráðherra fylgja nákvæmar
   áætlanir um tekjur og gjöld af þessum virkjunum.
           Þrátt fyrir ákvæði 1. mgr. þessarar greinar getur
   rafmagnsveitustjóri látið gera minni háttar aukningu á orkuveri og
   orkuveitu, er hann telur þess brýna þörf, áður en samþykki Alþingis er
   fengið, og tekið til þess bráðabirgðalán, að fengnu samþykki ráðherra.

   ^1)[76]L. 53/1985, 2. gr.

                                  [65. gr.]^1)
           Ráðherra setur, að fengnum tillögum rafmagnsveitustjóra og umsögn
   Efnahagsstofnunarinnar, gjaldskrá fyrir Rafmagnsveitur ríkisins.
           Í gjaldskrá skal tilgreina:

           1. Verð í heildsölu fyrir orku, sem seld er héraðsrafmagnsveitum.
           2. Verð fyrir orku, selda beint til notenda.
           3. Heimtaugargjöld notenda.
           4. Önnur gjöld.

   ^1)[77]L. 53/1985, 2. gr.

                                  [66. gr.]^1)
           Tekjum Rafmagnsveitna ríkisins af raforkusölu skal varið til að
   mæta rekstrarkostnaði þeirra og óhjákvæmilegri eignaaukningu, þar með
   talin orkukaup, stjórn, gæsla, viðhald, vaxtagreiðslur, fyrning eigna. Enn
   fremur er heimilt að leggja allt að 10% í varasjóð.
           Tekjuafgangur sá, sem eftir verður, þegar fé hefur verið lagt í
   varasjóð, skal renna í Orkusjóð.

   ^1)[78]L. 53/1985, 2. gr.

                                  [67. gr.]^1)
           Rafmagnsveitustjóri skal árlega senda ráðherra efnahags- og
   rekstrarreikning rafmagnsveitnanna. Í reikningi þessum skal m.a. aðgreint,
   hvernig kostnaður skiptist á vinnslu, aðalorkuflutning og dreifingu
   raforkunnar.
           Enn fremur sendir rafmagnsveitustjóri kostnaðarreikning yfir þau
   virki, sem eru í smíðum, og skýrslu um starfsemina. Hann skal og árlega
   gera fjárhagsáætlun fyrir næsta ár og senda ráðherra svo snemma að fylgt
   geti fjárlagafrumvarpi til Alþingis. Í fjárhagsáætlun skal taka upp
   tillögur um nýjar framkvæmdir, lántökur og önnur fjárframlög.

   ^1)[79]L. 53/1985, 2. gr.

                                  [68. gr.]^1)
           Ráðherra setur með reglugerð^2) nánari ákvæði um framkvæmd þessara
   laga að því er varðar Rafmagnsveitur ríkisins, þar á meðal um:

           1. Stjórn og fjárreiður, reikningshald og fyrningar, um meðferð
           varasjóðs, svo og um skýrslugerðir.
           2. Starfsmannahald og verkaskiptingu starfsmanna.
           3. Skilyrði, sem Rafmagnsveitur ríkisins mega setja
           héraðsrafmagnsveitum, sem kaupa raforku frá þeim, um
           rekstrarfyrirkomulag og tilhögun veituvirkja til tryggingar
           öruggum rekstri, svo og til að tryggja Rafmagnsveitum ríkisins
           greiðslu fyrir þá orku, er þær selja, og til að stuðla að aukinni
           raforkunotkun og góðri hagnýtingu orkunnar.

   ^1)[80]L. 53/1985, 2. gr.^2)[81]Rg. 122/1992, sbr. [82]256/1997 (fyrir
   Rafmagnsveitur ríkisins).

                                   X. kafli.

                                  Um Orkusjóð.

                                  [69. gr.]^1)
           Orkusjóður er eign ríkisins og ber það ábyrgð á skuldbindingum
   hans.

   ^1)[83]L. 53/1985, 2. gr.

                                  [70. gr.]^1)
           Orkusjóður tekur við öllum eignum Raforkusjóðs og Jarðhitasjóðs,
   eins og þær eru við gildistöku þessara laga, og öllum skuldbindingum
   beggja sjóðanna.

   ^1)[84]L. 53/1985, 2. gr.

                                  [71. gr.]^1)
           Tekjur Orkusjóðs eru:

           a. Vextir af fé sjóðsins.
           b. Fé það, sem veitt er í fjárlögum hverju sinni.
           c. Rekstrarhagnaður af Rafmagnsveitum ríkisins og jarðborunum
           ríkisins.
           d. Endurgreiddur kostnaður af rannsóknum, jarðhitaleit og
           jarðborunum, sbr. 73. gr.^2)

           Orkusjóður tekur auk þess lán til starfsemi sinnar, eftir því sem
   ákveðið er í fjárlögum eða með heimild í sérstökum lögum.

   ^1)[85]L. 53/1985, 2. gr.^2)Nú [86]76. gr.

                                  [72. gr.]^1)
           Stjórn Orkusjóðs er í höndum Orkuráðs, undir yfirstjórn ráðherra
   þess, sem fer með raforkumál. Sameinað Alþingi kýs með hlutfallskosningu 5
   menn í Orkuráð til fjögurra ára í senn. Ráðherra skipar formann úr hópi
   kjörinna ráðsmanna. Orkumálastjóri er framkvæmdastjóri Orkusjóðs.^2)
           Orkuráð semur árlega fjárhags- og greiðsluáætlun fyrir Orkusjóð og
   sendir ráðherra svo snemma, að fylgt geti fjárlagafrumvarpi til Alþingis.
           Orkuráð gerir tillögur um lánveitingar og einstakar greiðslur úr
   Orkusjóði, samkvæmt fjárhags- og greiðsluáætlun sjóðsins, og leitar
   staðfestingar ráðherra á þeim tillögum. Orkuráð gerir enn fremur tillögur
   um ráðstöfun stofntillaga til lagningar rafmagnsveitna í strjálbýli, skv.
   2. mgr. 59. gr.^3)

   ^1)[87]L. 53/1985 2. gr.^2)[88]Rg. 68/1947 (um stjórn, gæslu og meðferð
   raforkusjóðs).^3)Nú [89]62. gr.

                                  [73. gr.]^1)
           Orkusjóður skal vera í vörslu Seðlabanka Íslands, sem hefur á
   hendi daglegan rekstur hans og bókhald, ársuppgjör og skýrslugerð.
           Seðlabankinn skal hafa lokið gerð reikninga Orkusjóðs fyrir 1.
   mars ár hvert og hafa afhent þá Orkuráði til úrskurðar.
           Allur kostnaður við rekstur Orkusjóðs greiðist af tekjum sjóðsins.

   ^1)[90]L. 53/1985, 2. gr.

                                [74. gr.]^1)^2)
           Hlutverk Orkusjóðs er að stuðla að hagkvæmri nýtingu orkulinda
   Íslands með fjárhagslegum stuðningi við framkvæmdir á sviði orkumála.
           Úr Orkusjóði er heimilt:

           [1. Að styrkja gerð yfirlitsathugana á möguleikum til að auka
           hlutdeild innlendra orkulinda í orkubúskap þjóðarinnar.
           2. Að styrkja sérstök verkefni á sviði hagkvæmrar orkunotkunar,
           þar með talda fræðslu- og upplýsingastarfsemi.
           3. Að veita fyrirtækjum eða einstaklingum styrki eða áhættulán til
           hönnunar eða smíði frumgerða tækja og búnaðar sem ætla má að leiði
           til þess að dregið verði úr notkun jarðefnaeldsneytis.]^3)
           4. [Að veita opinberum aðilum, félögum og einstaklingum lán til að
           leita og afla jarðvarma með jarðvísindalegum forrannsóknum,
           jarðborunum og vinnslurannsóknum til að meta árangur borana.]^4)
           5. ...^3)

   ^1)[91]L. 53/1985, 2. gr.^2)[92]Rg. 97/1954 (um veitingu
   einkarafstöðvalána úr raforkusjóði (vatnsaflsstöðvar)[93]), 98/1954 (um
   veitingu mótorrafstöðvalána úr raforkusjóði).^3)[94]L. 140/1996, 24.
   gr.^4)[95]L. 32/1983, 2. gr.

                                  [75. gr.]^1)
           [Ráðherra ákveður, að fengnum tillögum Orkuráðs, vexti og önnur
   útlánakjör Orkusjóðs. Lán, sem veitt eru samkvæmt 71. gr., 4. tölul.,^2)
   skulu vera verðtryggð og til hæfilega langs tíma. Lánstími skal þó ekki
   vera lengri en 10 ár.
           Áður en tillaga er gerð um lánveitingu úr Orkusjóði skal Orkuráð
   leita umsagnar sérfróðra aðila um jarðfræðilegar og vinnslutæknilegar
   líkur á árangri og um fjárhagslegan ávinning af öflun jarðvarma.
           Ef tiltekin borun, sem lánað hefur verið til skv. 4. tölul. 2.
   mgr. 71. gr.,^2) reynist árangurslaus eða árangur til muna lakari en gert
   var ráð fyrir samkvæmt áætlunum sérfræðinga, kostnaður óeðlilega hár og
   ávinningur af notkun borholunnar til vinnslu jarðvarma því minni en
   upphaflega var gert ráð fyrir og fjárhagslegri afkomu lántaka stefnt í
   hættu af þessum sökum, er ráðherra heimilt, að fenginni tillögu Orkuráðs,
   að fella niður að hluta eða öllu leyti endurgreiðsluskyldu lántaka, skv.
   4. tölul. 2. mgr. 71. gr.^2)]^3)

   ^1)[96]L. 53/1985, 2. gr.^2)Nú [97]74. gr.^3)[98]L. 32/1983, 3. gr.

                                  [76. gr.]^1)
           Ef ráðist er í framkvæmdir, sem undirbúnar hafa verið með
   rannsóknum og áætlanagerðum á vegum Orkustofnunar, skal þessi rannsóknar-
   og undirbúningskostnaður talinn með stofnkostnaði þeirra og endurgreiðast
   Orkusjóði. Endurgreiðslu skal að fullu lokið eigi síðar en fimm árum eftir
   að hafist er handa um hagnýtingu framkvæmdanna.

   ^1)[99]L. 53/1985, 2. gr.

                                  [77. gr.]^1)
           Orkustofnun getur haft eftirlit með þeim framkvæmdum, sem
   Orkusjóður veitir fé til.
           Er skylt að láta stofnuninni fyrirfram í té fullnægjandi
   upplýsingar um hið fyrirhugaða verk og gefa henni kost á að fylgjast í
   hvívetna með framkvæmd þess. Orkustofnun getur sett þau skilyrði um
   framkvæmd verksins, er hún telur þörf á til að stuðla að sem bestum
   árangri. Ber að hlýða fyrirmælum hennar í þessum efnum. Ber að stöðva
   greiðslur úr Orkusjóði til verksins, ef út af er brugðið og Orkustofnun
   óskar þess.

   ^1)[100]L. 53/1985, 2. gr.

                                   XI. kafli.

                                 Almenn ákvæði.

                                  [78. gr.]^1)
           Matsgerðir samkvæmt lögum þessum skulu dómkvaddir menn framkvæma.
   Um matsgerðir fer að öðru leyti eftir ákvæðum vatnalaga nr. 15 frá 1923,
   nema annað sé fram tekið í lögum þessum.

   ^1)[101]L. 53/1985, 2. gr.

                                  [79. gr.]^1)
           Öll gjöld samkvæmt lögum þessum eða reglugerðum og gjaldskrám, sem
   settar verða samkvæmt þeim, má taka lögtaki á kostnað gjaldanda og stöðva
   afhendingu rafmagns og hitaorku, ef ekki er staðið í skilum á greiðslu
   fyrir þau á settum gjalddaga.

   ^1)[102]L. 53/1985, 2. gr.

                                  [80. gr.]^1)
           Orkustofnun, Rafmagnsveitur ríkisins, Rafmagnseftirlit ríkisins,
   ...^2) og jarðboranir ríkisins eru undanþegin tekjuskatti, útsvari,
   aðstöðugjaldi, stimpilgjaldi og öðrum sköttum til ríkis, sveitar- og
   bæjarfélaga.

   ^1)[103]L. 53/1985, 2. gr.^2)[104]L. 48/1992, 4. gr.

                                  [81. gr.]^1)
           Brot gegn lögum þessum varða sektum.

   ^1)[105]L. 53/1985, 2. gr.

                                  [82. gr.]^1)
           Nánari ákvæði um framkvæmd þessara laga skal setja í reglugerð,^2)
   þar á meðal ákvæði um skyldu einstaklinga, fyrirtækja og stofnana til að
   láta Orkustofnun í té skýrslur um atriði, er orkumál varða og Orkustofnun
   þarf á að halda til að geta sinnt hlutverki sínu; um skyldu til
   samningsgerðar um samrekstur orkuvera, þar sem tveir eða fleiri aðilar
   annast vinnslu raforku inn á samtengt kerfi.

   ^1)[106]L. 53/1985, 2. gr.^2)[107]Rg. 585/1993.

                                  [83. gr.]^1)
           Með mál út af brotum á lögum þessum og reglugerðum samkvæmt þeim
   skal farið að hætti opinberra mála.

   ^1)[108]L. 53/1985, 2. gr.

        [Ákvæði til bráðabirgða.

           Ríkissjóður leggur hlutafélaginu^1) til stofnfé eftir því sem
   nánar er kveðið á um í fjárlögum, allt að jafnvirði 4.000.000,00 kr.
   (miðað við verðlag í janúar 1985) árlega árin 1986, 1987 og 1988.]^2)

   ^1)Sbr. 7.--9. gr. þ.l.^2)[109]L. 53/1985, brbákv.

References

   Visible links
   1. http://www.althingi.is/dba-bin/lawformpr.pl?lnr=1967058
   2. file://ekkitil/ekkitil.html?1985053#g1
   3. file://ekkitil/ekkitil.html?1972084#g1
   4. file://ekkitil/ekkitil.html?REGL/1996632
   5. file://ekkitil/ekkitil.html?1997083#g69
   6. file://ekkitil/ekkitil.html?REGL/1996632
   7. file://ekkitil/ekkitil.html?1997083#g70
   8. file://ekkitil/ekkitil.html?1985053#g2
   9. file://ekkitil/ekkitil.html?1978032#g3
  10. file://ekkitil/ekkitil.html?1978032#g17
  11. file://ekkitil/ekkitil.html?1978032#g47
  12. file://1995002.html
  13. file://ekkitil/ekkitil.html?1985053#g2
  14. file://ekkitil/ekkitil.html?1985053#g2
  15. file://ekkitil/ekkitil.html?1985053#g2
  16. file://ekkitil/ekkitil.html?1985053#g2
  17. file://ekkitil/ekkitil.html?1985053#g2
  18. file://ekkitil/ekkitil.html?1985053#g2
  19. file://ekkitil/ekkitil.html?1985053#g2
  20. file://ekkitil/ekkitil.html?1985053#g2
  21. file://ekkitil/ekkitil.html?1948040
  22. file://ekkitil/ekkitil.html?1985053#g2
  23. file://1976065.html
  24. file://ekkitil/ekkitil.html?1985053#g2
  25. file://ekkitil/ekkitil.html?1985053#g2
  26. file://ekkitil/ekkitil.html?1985053#g2
  27. file://ekkitil/ekkitil.html?1985053#g2
  28. file://ekkitil/ekkitil.html?1965059#g11
  29. file://ekkitil/ekkitil.html?1985053#g2
  30. file://1983042.html
  31. file://ekkitil/ekkitil.html?1985053#g2
  32. file://ekkitil/ekkitil.html?1985053#g21
  33. file://ekkitil/ekkitil.html?1985053#g2
  34. file://ekkitil/ekkitil.html?1985053#g22
  35. file://ekkitil/ekkitil.html?1985053#g21
  36. file://ekkitil/ekkitil.html?1985053#g2
  37. file://ekkitil/ekkitil.html?1985053#g21
  38. file://ekkitil/ekkitil.html?1985053#g2
  39. file://ekkitil/ekkitil.html?1985053#g2
  40. file://ekkitil/ekkitil.html?1985053#g21
  41. file://ekkitil/ekkitil.html?1985053#g2
  42. file://ekkitil/ekkitil.html?1985053#g21
  43. file://ekkitil/ekkitil.html?AUGL/1997129
  44. file://ekkitil/ekkitil.html?1985053#g2
  45. file://ekkitil/ekkitil.html?1985053#g27
  46. file://ekkitil/ekkitil.html?1985053#g2
  47. file://ekkitil/ekkitil.html?1985053#g2
  48. file://ekkitil/ekkitil.html?1985053#g2
  49. file://ekkitil/ekkitil.html?1985053#g30
  50. file://ekkitil/ekkitil.html?1985053#g2
  51. file://ekkitil/ekkitil.html?1985053#g2
  52. file://ekkitil/ekkitil.html?1985053#g2
  53. file://ekkitil/ekkitil.html?1985053#g2
  54. file://ekkitil/ekkitil.html?1985053#g2
  55. file://ekkitil/ekkitil.html?1985053#g30
  56. file://ekkitil/ekkitil.html?1985053#g2
  57. file://ekkitil/ekkitil.html?1985053#g31
  58. file://ekkitil/ekkitil.html?1985053#g2
  59. file://1979060.html
  60. file://ekkitil/ekkitil.html?1985053#g2
  61. file://ekkitil/ekkitil.html?1985053#g2
  62. file://ekkitil/ekkitil.html?1985053#g2
  63. file://ekkitil/ekkitil.html?1985053#g2
  64. file://ekkitil/ekkitil.html?1985053#g2
  65. file://ekkitil/ekkitil.html?1985053#g2
  66. file://ekkitil/ekkitil.html?1985053#g53
  67. file://1985107.html
  68. file://ekkitil/ekkitil.html?1985053#g2
  69. file://ekkitil/ekkitil.html?1946012
  70. file://ekkitil/ekkitil.html?1985053#g2
  71. file://ekkitil/ekkitil.html?1985053#g2
  72. file://ekkitil/ekkitil.html?1997083#g71
  73. file://ekkitil/ekkitil.html?1985053#g2
  74. file://ekkitil/ekkitil.html?1985053#g2
  75. file://ekkitil/ekkitil.html?1985053#g2
  76. file://ekkitil/ekkitil.html?1985053#g2
  77. file://ekkitil/ekkitil.html?1985053#g2
  78. file://ekkitil/ekkitil.html?1985053#g2
  79. file://ekkitil/ekkitil.html?1985053#g2
  80. file://ekkitil/ekkitil.html?1985053#g2
  81. file://ekkitil/ekkitil.html?REGL/1992122
  82. file://ekkitil/ekkitil.html?REGL/1997256
  83. file://ekkitil/ekkitil.html?1985053#g2
  84. file://ekkitil/ekkitil.html?1985053#g2
  85. file://ekkitil/ekkitil.html?1985053#g2
  86. file://ekkitil/ekkitil.html?1985053#g76
  87. file://ekkitil/ekkitil.html?1985053#g2
  88. file://ekkitil/ekkitil.html?REGL/1947068
  89. file://ekkitil/ekkitil.html?1947068#g62
  90. file://ekkitil/ekkitil.html?1985053#g2
  91. file://ekkitil/ekkitil.html?1985053#g2
  92. file://ekkitil/ekkitil.html?REGL/1954097
  93. file://ekkitil/ekkitil.html?REGL/1954098
  94. file://ekkitil/ekkitil.html?1996140#g24
  95. file://ekkitil/ekkitil.html?1983032#g2
  96. file://ekkitil/ekkitil.html?1985053#g2
  97. file://ekkitil/ekkitil.html?1985053#g74
  98. file://ekkitil/ekkitil.html?1983032#g3
  99. file://ekkitil/ekkitil.html?1985053#g2
 100. file://ekkitil/ekkitil.html?1985053#g2
 101. file://ekkitil/ekkitil.html?1985053#g2
 102. file://ekkitil/ekkitil.html?1985053#g2
 103. file://ekkitil/ekkitil.html?1985053#g2
 104. file://ekkitil/ekkitil.html?1992048#g4
 105. file://ekkitil/ekkitil.html?1985053#g2
 106. file://ekkitil/ekkitil.html?1985053#g2
 107. file://ekkitil/ekkitil.html?REGL/1993585
 108. file://ekkitil/ekkitil.html?1985053#g2
 109. file://ekkitil/ekkitil.html?1985053#b0
