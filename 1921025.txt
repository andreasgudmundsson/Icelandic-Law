                                    dálkum.

   --------------------------------------------------------------------------

          Lög um einkaleyfi handa Háskóla Íslands til útgáfu almanaks

                              1921 nr. 25 27. júní

   --------------------------------------------------------------------------

 Tóku gildi 4. nóvember 1921. Breytt með l. 35/1958 (tóku gildi 24. okt. 1958),
l. 10/1983 (tóku gildi 25. mars 1983) og [2]l. 19/1991 (tóku gildi 1. júlí 1992
           nema 1. og 3. mgr. 29. gr. sem tóku gildi 17. apríl 1991).

  1. gr. Háskóli Íslands skal hafa einkarétt til þess að gefa út og selja eða
             afhenda með öðrum hætti almanök og dagatöl á Íslandi.
  2. gr. Háskólaráðið sér um útreikning almanaksins, útgáfu þess og sölu. Það
heldur reikning yfir tekjur og gjöld af útgáfunni og birtir hann árlega í Árbók
 Háskólans, endurskoðaðan af hálfu Háskólans, með sama hætti sem ársreikningur
                                   Háskólans.
   3. gr. Háskólaráðinu er skylt að gefa almanak út árlega, í nægilega mörgum
eintökum og svo snemma, að almenningur eigi þess kost að afla sér þess fyrir ár
  það, sem í hönd fer, hjá útsölumönnum í hverri sýslu eða kaupstað fyrir hver
                                    áramót.
4. gr. Ráðherra ákveður verð almanaka Háskólans, eftir tillögum Háskólaráðsins.
        5. gr. Það er brot á einkarétti Háskólans skv. 1. gr., ef maður:
   1. Flytur inn í landið til sölu eða afhendingar með öðrum hætti önnur almanök
                     eða dagatöl en þau, er í 1. gr. segir.
   2. Selur hér á landi eða afhendir með öðru móti önnur almanök eða dagatöl en
                    þau, sem einkaréttur Háskólans nær til.
   3. Gefur út hér á landi á prenti eða með öðrum hætti almanök eða dagatöl eða
                                 kafla úr þeim.
   4. Prentar upp eða fjölritar almanök Háskólans eða dagatöl eða kafla úr þeim,
              til þess að selja eða láta af hendi með öðrum hætti.
 6. gr. Ráðherra getur, eftir tillögum Háskólaráðs, leyft að gefa út dagatöl og
 þess konar bækur eða töflur, svo og að flytja inn í landið útlend almanök eða
  dagatöl, enda greiði útgefandi eða innflytjandi gjald, sem ráðherra ákveður
 eftir tillögum Háskólaráðs, til Háskólans af hverju eintaki, sem hann gefur út
     eða flytur inn, og sé nægt eftirlit með því, að eintakafjöldi sé rétt
   tilgreindur og að leyfi verði ekki notað á annan hátt en til er ætlast.^1)
   Heimilt er og að taka kafla úr erlendum almanökum eða almanaki Háskólans í
 vísindarit eða kennslubækur og þess konar rit til skýringar, einnig að flytja
 inn í landið og selja sams konar útlend rit með köflum úr almanökum, enda megi
þeir teljast, að dómi ráðherra, aðeins óverulegur hluti ritsins eða bókarinnar.
                                ^1)Augl. 806/1982.
           7. gr. [Brot samkvæmt 5. gr. laganna varðar sektum ^1)]^2)
 Leggja skal þegar hald á rit þau, sem ólöglega hafa verið flutt til landsins,
gefin hér út eða seld eða af hendi látin samkvæmt 5. gr., og skal síðan gera þau
                                upptæk með dómi.
 Skaðabætur skal hver sá greiða, sem sekur verður eftir 5. gr. Miða skal bætur,
 ef því verður við komið, við samanlagt söluverð ólöglegra seldra eða afhentra
   eintaka að frá dregnum hæfilegum sölulaunum. Ella skal ákveða bætur eftir
                                    atvikum.
                   ^1)L. 10/1983, 15. gr. ^2)L. 35/1958, 1. gr.
8. gr. Nú ná íslenskir dómstólar ekki til þess manns, sem brotlegur hefur orðið
samkvæmt 5. gr., vegna vistar hans erlendis, og skal þá sá svara til sakar, til
  refsingar eða skaðabóta, sem óheimilt samkvæmt 5. gr. geymir hér, selur eða
afhendir eða prentar eða fjölritar rit, eða kafla úr þeim. Ráðherra kveður á um
það, hvern skuli sækja, ef um fleiri er að velja, eða hvort fleiri menn en einn
                          skuli sækja fyrir sama brot.
  9. gr. Mál út af brotum samkvæmt 5. gr., sbr. 7. og 8. gr., skal eigi höfða,
                      nema Háskólaráðið krefjist þess. ^1)
    Refsikrafa samkvæmt lögum þessum fyrnist á árs fresti frá því er rektor
    Háskólans varð kunnugt um, hver brots er valdur, og aldrei skal dæma til
refsingar fyrir brot á lögum þessum, ef 2 ár líða svo frá því er brotið er gegn
                     þeim, að mál hefur ekki verið höfðað.
                            ^1)[3]L. 19/1991, 194. gr.
10. gr. Hreinan arð af útgáfu almanaka ár hvert, skaðabætur og sektir fyrir brot
 á einkaréttinum, andvirði upptækra rita og gjöld samkvæmt 6. gr. skal leggja í
   sérstakan sjóð, sem Almanakssjóður heiti, og stjórnar Háskólaráðið honum.
[Tekjum sjóðsins skal verja til eflingar stærðfræðilegum vísindum á Íslandi.]^1)
                               ^1)L. 35/1958, 2. gr.
 11. gr. Háskólaráðið semur og ráðherra staðfestir reglur, þar sem nánar verður
 kveðið á um tilhögun almanaksins, hvað í það skuli taka og hvernig útgáfu þess
      og útsölu skuli haga.^1) Með sama hætti skal setja reglur um meðferð
  Almanakssjóðsins og um annað, sem lýtur að framkvæmd laga þessara og eigi er
                            látið um mælt í þeim.^2)
                         ^1)Rg. 16/1922. ^2)Rg. 407/1973.

References

   Visible links
   1. http://www.althingi.is/dba-bin/lawformpr.pl?lnr=1921025
   2. file://1991019.html
   3. file://1991019.html#g194
