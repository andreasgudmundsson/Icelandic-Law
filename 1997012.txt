                                    dálkum.

   --------------------------------------------------------------------------

                         Lög um atvinnuleysistryggingar

                              1997 nr. 12 13. mars

   --------------------------------------------------------------------------

Tóku gildi 1. júlí 1997. Breytt með [2]l. 130/1997 (tóku gildi 1. jan. 1998 nema
 12. gr. sem tók gildi 30. des. 1997), [3]l. 47/1998 (tóku gildi 1. júlí 1998),
 [4]l. 182/2000 (tóku gildi 11. jan. 2001), [5]l. 72/2003 (tóku gildi 10. apríl
               2003) og [6]l. 34/2004 (tóku gildi 26. maí 2004).

                         I. kafli. Skilyrði bótaréttar.
1. gr. Launamenn og sjálfstætt starfandi einstaklingar, sem verða atvinnulausir,
eiga rétt á bótum úr Atvinnuleysistryggingasjóði samkvæmt því sem fyrir er mælt
      í lögum þessum, enda séu þeir í atvinnuleit og fullfærir til vinnu.
              Félagsmálaráðherra skal, að fenginni umsögn stjórnar
     Atvinnuleysistryggingasjóðs, setja nánari reglur^1) um hvaða skilyrðum
  sjálfstætt starfandi einstaklingar skulu fullnægja til þess að njóta bóta úr
sjóðnum. M.a. skulu settar reglur um hvaða skilyrðum menn verða að fullnægja til
          þess að teljast sjálfstætt starfandi og vera atvinnulausir.
Ráðherra er heimilt, að fenginni umsögn stjórnar Atvinnuleysistryggingasjóðs, að
 ákveða að aðrir hópar en launamenn og sjálfstætt starfandi einstaklingar geti
  notið bóta úr sjóðnum gegn greiðslu iðgjalda. Um bótarétt þessara hópa skal
                            kveða á í reglugerð.^2)
             ^1)[7]Rg. 316/2003, sbr. [8]977/2003. ^2)[9]Rg. 329/2001.
 2. gr. Rétt til bóta samkvæmt lögum þessum hafa þeir sem fullnægja eftirtöldum
                           skilyrðum, sbr. þó 5. gr.:
                 1. Eru orðnir 16 ára að aldri en yngri en 70 ára.
       2. Eru búsettir hér á landi eða hafa fengið leyfi til atvinnuleitar í
   EES-landi [eða í aðildarríki stofnsamnings Fríverslunarsamtaka Evrópu].^1)
        3. Hafa óbundna heimild til þess að ráða sig til vinnu hér á landi.
     4. Hafa á síðustu tólf mánuðum unnið samtals í a.m.k. 10 vikur miðað við
 fullt starf í tryggingagjaldsskyldri vinnu en hlutfallslega lengri tíma ef um
     hlutastarf hefur verið að ræða, sbr. þó 17. gr. Norðurlandasamnings um
     almannatryggingar, sbr. [10]lög nr. 46/1993. Til að finna vinnuframlag
     sjálfstætt starfandi skal miðað við skil á tryggingagjaldi af reiknuðu
 endurgjaldi síðustu tólf mánuði. Til að finna vinnuframlag sjómanna skal telja
fjölda lögskráningardaga. Mánaðarvinna sjómanna telst 21,67 lögskráningardagar.
    5. [Hafa í upphafi bótatímabils verið skráðir sem atvinnulausir í þrjá daga
 samfellt. Ákvæði þetta gildir ekki um starfsfólk í fiskvinnslu sem ekki hefur
     rétt til að gera kauptryggingarsamning samkvæmt kjarasamningi VMSÍ og
                                  VSÍ/VMS.]^2)
             6. Eru reiðubúnir að ráða sig til allra almennra starfa.
 Við ákvörðun bóta samkvæmt framangreindu teljast ekki með þeir dagar er maður
                hefur verið í verkfalli eða verkbann tekur til.
                ^1)[11]L. 72/2003, 7. gr. ^2)[12]L. 47/1998, 1. gr.
     3. gr. [Sá sem uppfyllir skilyrði um bótarétt en hverfur af innlendum
   vinnumarkaði af ástæðum sem valda því að ekki ber að skila af launum hans
tryggingagjaldi heldur í allt að tuttugu og fjóra mánuði, frá því að hann hvarf
af vinnumarkaði, þeim bótarétti sem hann hafði áunnið sér. Að tuttugu og fjórum
  mánuðum liðnum fellur réttur hans samkvæmt þessari grein að fullu niður. Með
  sama hætti skal farið með þann sem tekur að stunda hlutastarf eða hverfur af
vinnumarkaði vegna töku fæðingarorlofs. Ákvæði þetta gildir ekki um þá sem fara
       í atvinnuleit til annars EES-ríkis [eða aðildarríkis stofnsamnings
Fríverslunarsamtaka Evrópu]^1) í allt að þrjá mánuði og fá á þeim tíma greiddar
                 atvinnuleysisbætur samkvæmt lögum þessum.]^2)
                ^1)[13]L. 72/2003, 8. gr. ^2)[14]L. 47/1998, 2. gr.
  4. gr. [Ef sá sem hefur áunnið sér rétt til bóta verður óvinnufær af völdum
  sjúkdóms eða slyss og verður að hverfa frá vinnu heldur hann þeim bótarétti
 þegar hann verður vinnufær á ný, enda sanni hann að hann hafi verið óvinnufær
 með læknisvottorði þegar hann sækir um atvinnuleysisbætur að loknum veikindum.
 Sama rétt til geymslu bótaréttar á sá sem sviptur hefur verið frelsi sínu með
                                   dómi.]^1)
 Bótarétt getur enginn öðlast vegna atvinnuleysis sem stafar af veikindum hans.
    Svæðisvinnumiðlun getur óskað eftir að umsækjandi leggi fram vottorð um
                vinnufærni sína sé um skerta vinnufærni að ræða.
           Svæðisvinnumiðlun er heimilt að leita álits trúnaðarlæknis
              Atvinnuleysistryggingasjóðs á vinnufærni umsækjanda.
                             ^1)[15]L. 47/1998, 3. gr.
 5. gr. Þrátt fyrir ákvæði 1.4. gr. eiga eftirtaldir einstaklingar ekki rétt á
                              atvinnuleysisbótum:
             1. Þeir sem taka þátt í verkfalli eða verkbann tekur til.
          2. Þeir sem njóta slysa- eða sjúkradagpeninga samkvæmt lögum um
                               almannatryggingar.
                   3. Þeir sem sviptir eru frelsi sínu með dómi.
   4. Þeir sem hafa sagt starfi sínu lausu án gildra ástæðna eða misst vinnu af
  ástæðum sem þeir sjálfir eiga sök á. Réttur til bóta samkvæmt þessum tölulið
fellur niður í 40 bótadaga í fyrsta sinn og skerðist bótatímabil sem því nemur.
  Missi maður aftur rétt til bóta öðlast hann ekki bótarétt að nýju, nema hann
   sanni að hann hafi stundað vinnu í samfellt sex vikur eftir að hann missti
                                  bótaréttinn.
                5. Þeir sem hætta námi fyrir lok námsannar. Stjórn
Atvinnuleysistryggingasjóðs er heimilt að setja reglur um að þeir sem hætta námi
 fyrir lok námsannar skuli undir sérstökum kringumstæðum eiga bótarétt. Reglur
                   þessar skulu hljóta staðfestingu ráðherra.
    6. Þeir sem stunda vinnu í eigin þágu sem gefur þeim tekjur eða tekjuígildi
   er a.m.k. samsvarar hámarksbótum atvinnuleysistrygginga á hverjum tíma. Nú
samsvara tekjurnar eða tekjuígildið ekki hámarksbótum atvinnuleysistrygginga og
     má þá greiða mismun atvinnuleysisbóta og teknanna eða tekjuígildisins.
   7. Þeir sem reynt hafa að afla sér bóta með sviksamlegum hætti, sbr. 15. gr.

                    II. kafli. Fjárhæð bóta og bótatímabil.
6. gr. Einstaklingur, sem öðlast bótarétt samkvæmt ákvæðum þessara laga, á rétt
           á bótum frá og með fyrsta skráningardegi, sbr. þó 10. gr.
Atvinnuleysisbætur skulu greiðast fyrir alla daga nema laugardaga og sunnudaga á
                              hverju bótatímabili.
         Nú fær hinn atvinnulausi tilfallandi vinnu dag og dag og skulu
atvinnuleysisbætur hans þá skerðast vegna þessarar vinnu til samræmis við unninn
  stundafjölda og hlutfall bótaréttar hans þannig að samtals átta stunda vinna
 valdi skerðingu hámarksbóta í einn dag. Slík tilfallandi vinna skal ekki hafa
    áhrif á áunninn rétt til atvinnuleysisbóta fyrr en hún nemur samtals 173
            vinnustundum á hverju tólf mánaða eða styttra tímabili.
 [6. gr. a. Hafi umsækjandi um atvinnuleysisbætur misst starf sitt að hluta og
     haldið fastráðningu í hlutastarfi eða ráðist í fast hlutastarf, sem að
   starfshlutfalli er minna en bótaréttur hans, er úthlutunarnefnd heimilt að
ákvarða honum bætur sem nema mismun bótaréttar hans og þess starfshlutfalls sem
                                  hann gegnir.
 Ef samanlagðar tekjur af hlutastarfi og atvinnuleysisbótum umsækjanda, sbr. 1.
      mgr., eru hærri en fullar bætur samkvæmt bótarétti hans að viðbættu
 frítekjumarki, sbr. 4. mgr. 7. gr., skal skerða atvinnuleysisbætur hans um það
                                 sem umfram er.
  Leiði ákvæði 2. mgr. til þess að umsækjandi verði fyrir skerðingu bóta skal
  farið með bótarétt hans eins og um geymdan bótarétt væri að ræða skv. 3. gr.
Heimilt er að greiða bætur á móti hlutastarfi í allt að tuttugu og fjóra mánuði
    á hverju bótatímabili. Að þeim tíma liðnum getur ekki komið til greiðslu
  hlutabóta samkvæmt þessari grein fyrr en að loknum tólf mánuðum í starfi sem
 gefur rétt til hærra bótahlutfalls en heildarhlutfall þess sem umsækjandi átti
                                 áður rétt til.
 Kjósi umsækjandi að segja starfi sínu lausu, innan tuttugu og fjögurra mánaða
tímabilsins, fremur en að missa hinn skerta bótarétt sinn, eiga ákvæði 4. tölul.
                       5. gr. laga þessara ekki við.]^1)
                             ^1)[16]L. 47/1998, 4. gr.
  7. gr. Hámarksbætur atvinnuleysistrygginga skulu nema [4.096 kr.]^1) á dag.
   Lágmarksbætur eru ^1/4 hluti sömu fjárhæðar. Fjárhæð hámarksbóta kemur til
 endurskoðunar við afgreiðslu fjárlaga ár hvert með tilliti til þróunar launa,
 verðlags og efnahagsmála. Þó er félagsmálaráðherra heimilt, að fengnu samþykki
ríkisstjórnar, að breyta bótafjárhæð ef verulegar breytingar verða á launaþróun
                 og þjóðhagsforsendum frá afgreiðslu fjárlaga.
        Til viðbótar fjárhæð bóta skv. 1. mgr. skal greiða þeim sem hafa
 framfærsluskyldu gagnvart börnum yngri en 18 ára 4% af fjárhæð dagpeninga með
 hverju barni. Nú annast Innheimtustofnun sveitarfélaga innheimtu meðlags vegna
barns og skal þá fjárhæðin renna beint til stofnunarinnar á móti kröfum hennar á
                          hendur hinum meðlagsskylda.
      Af atvinnuleysisbótum greiðir hinn atvinnulausi 4% í lífeyrissjóð og
                        Atvinnuleysistryggingasjóður 6%.
[Atvinnuleysisbætur þess sem nýtur elli- eða örorkulífeyris, svo og örorkustyrks
 frá Tryggingastofnun ríkisins, skulu skerðast, á mánaðargrundvelli, um það sem
umfram er frítekjumark tekjutryggingar einstaklings vegna almennra tekna eins og
    það er ákveðið á hverjum tíma. Sama gildir um elli- og örorkulífeyri úr
                  lífeyrissjóðum og tekjur af hlutastarfi.]^2)
                ^1)[17]L. 34/2004, 1. gr. ^2)[18]L. 47/1998, 5. gr.
  8. gr. Hámarksbætur greiðast þeim sem hafa verið í fullu starfi síðustu tólf
    mánuði. Sé því skilyrði ekki fullnægt lækkar bótafjárhæð í hlutfalli við
starfstímabil og starfshlutfall á síðustu tólf mánuðum þar til lágmarksbótarétti
 er náð, sbr. 4. tölul. 1. mgr. 2. gr. og 1. mgr. 7. gr. Bótahlutfall getur þó
 aldrei orðið hærra en sem nemur því starfshlutfalli sem maður er reiðubúinn að
                                  ráða sig í.
              Bætur vegna barna skv. 2. mgr. 7. gr. skerðast ekki.
Nú hefur umsækjandi, sem áunnið hefur sér bótarétt, auk þess stundað skólanám á
síðustu tólf mánuðum í ekki skemmri tíma en sex mánuði og lokið námi eða einsýnt
þykir að hann hafi hætt námi og skal þá reikna honum 13 vikur vegna námsins til
  viðbótar vinnuframlagi hans. Nú á umsækjandi geymdan bótarétt, sbr. 3. og 4.
gr., og fær hann þá bætur í samræmi við það, nema starfstími hans eftir að hann
                   hóf að nýju störf gefi tilefni til annars.
Hafi umsækjandi notið atvinnuleysisbóta á síðustu tólf mánuðum skal reikna honum
bótadaga á því tímabili til starfstíma í sama hlutfalli og bótaréttur hans var.
  Atvinnuleysistryggingasjóður semur skrá um ákvörðun dagpeninga. Skráin skal
     tilgreina 76 þrep, frá 25% til 100% bóta, þannig að bætur hækki um 1%
        hámarksbóta við hvert þrep eftir starfstíma og starfshlutfalli.
   Við ákvörðun bóta til manns, sem starfaði sem launamaður áður en hann varð
 atvinnulaus, er heimilt að taka tillit til starfstímabila sem hann á að baki í
EES-landi [eða í aðildarríki stofnsamnings Fríverslunarsamtaka Evrópu],^1) enda
hafi hann fallið undir löggjöf um bætur vegna atvinnuleysis í því landi og leggi
fram tilskilin vottorð um áunnin starfstímabil og tryggingatímabil þar. Ráðherra
 setur með reglugerð nánari reglur um hvaða skilyrðum þarf að vera fullnægt til
                    að njóta réttar samkvæmt framangreindu.
                             ^1)[19]L. 72/2003, 9. gr.
9. gr. Bótatímabil skal að hámarki vera fimm ár. Nú fær maður, sem er byrjaður á
   bótatímabili, launaða vinnu og framlengist þá bótatímabil hans sem svarar
starfstímabilum. Nýtt bótatímabil getur hafist að liðnum tólf mánuðum frá því að
  bótatímabili lauk, enda eigi maður að baki samtals a.m.k. sex mánaða launaða
                       vinnu eftir að bótatímabili lauk.

          III. kafli. Bætur vegna samdráttar og gjaldþrota fyrirtækja.
10. gr. Nú ber nauðsyn til að skerða dagvinnutíma starfsmanna vegna samdráttar í
     starfsemi fyrirtækis og skal þá greiða starfsmönnum þann hluta þeirra
atvinnuleysisbóta sem þeir eiga rétt á sem svarar til skerðingar dagvinnutímans,
     enda taki ráðstafanir þessar almennt til starfsmanna fyrirtækisins eða
starfsmanna í einstökum greinum starfsemi þess ef um fleiri en eina er að ræða.
 Fyrirsjáanlega skerðingu vinnutíma skal atvinnurekandi tilkynna fyrir fram til
   stjórnar Atvinnuleysistryggingasjóðs og gera ítarlega grein fyrir ástæðum
samdráttar. Stjórn Atvinnuleysistryggingasjóðs staðreynir skrána, svo og síðari
   upplýsingar um það fólk sem skerðingin tekur til, og sendir til viðkomandi
úthlutunarnefndar atvinnuleysisbóta sem síðan úrskurðar um bótarétt. Tilkynningu
 skal fylgja skrá um það starfsfólk sem ráðgert er að skerðingin taki til ásamt
 upplýsingum um starfshlutfall einstakra starfsmanna hjá fyrirtækinu á síðustu
                   tólf mánuðum áður en til skerðingar kemur.
       Stjórn Atvinnuleysistryggingasjóðs er heimilt að synja um greiðslu
  atvinnuleysisbóta samkvæmt þessari grein ef hún telur að fyrirtæki hafi ekki
   tilgreint nægilegar ástæður samdráttar. Ekki verða greiddar bætur samkvæmt
 þessari grein lengur en 30 bótadaga fyrir hvern starfsmann á almanaksári. Komi
  til uppsagna starfsmanna falla greiðslur niður og eiga þeir ekki bótarétt að
                    nýju fyrr en að loknum uppsagnarfresti.
  11. gr. Atvinnuleysistryggingasjóður skal tryggja launafólki fyrirtækja, sem
 verða gjaldþrota, rétt til greiðslu atvinnuleysisbóta þann tíma sem það er án
atvinnu á uppsagnarfresti meðan það bíður eftir endanlegu uppgjöri á launakröfum
          sínum samkvæmt lögum um ábyrgðasjóð launa vegna gjaldþrota.

                        IV. kafli. Um missi bótaréttar.
12. gr. Samkvæmt ákvörðun úthlutunarnefndar getur það valdið missi bótaréttar ef
  sá sem skráður er atvinnulaus tekur ekki þátt í gerð starfsleitaráætlunar á
  vegum svæðisvinnumiðlunar eða fylgir ekki slíkri áætlun, þar á meðal hafnar
         úrræðum svæðisvinnumiðlunar skv. e-lið 1. mgr. 10. gr. laga um
  vinnumarkaðsaðgerðir. Um missi bótaréttar gilda ákvæði 4. tölul. 5. gr. laga
                                    þessara.
 Þeim sem ekki hefur gert starfsleitaráætlun er skylt að láta skrá sig vikulega
  hjá viðurkenndum skráningaraðila. Geti umsækjandi ekki látið skrá sig vegna
         veikinda skal hann láta skrá sig næsta dag sem honum er unnt.
  Skrái hinn atvinnulausi sig ekki á tilskildum degi skal hann sæta missi bóta
fyrir þá daga sem liðnir eru frá síðustu skráningu þar til hann skráir sig á ný.
    Stjórn Atvinnuleysistryggingasjóðs getur, að fengnum tillögum svæðisráðs
 svæðisvinnumiðlunar, ákveðið að á afmörkuðum svæðum og í tiltekinn tíma skuli
          skráning skv. 2. mgr. fara fram með öðrum hætti en vikulega.
 13. gr. Það veldur missi bótaréttar að neita starfi sem býðst fyrir milligöngu
svæðisvinnumiðlunar eða á annan sannanlegan hátt, enda sé vinnan heimil að lögum
og laun fyrir hana og starfskjör öll í samræmi við [20]1. gr. laga um starfskjör
        launafólks og skyldutryggingu lífeyrisréttinda, nr. 55/1980.^1)
  Bótaréttur fellur ekki niður þótt sá sem notið hefur bóta í skemmri tíma en
 fjórar vikur hafni vinnu í starfsgrein sem hann hefur ekki áður stundað, enda
          séu góðar líkur á að hann muni fá vinnu í sinni starfsgrein.
Þegar hafnað er vinnu fjarri heimili metur úthlutunarnefnd hvort það skuli varða
       missi bótaréttar og skal þá gætt m.a. heimilisástæðna umsækjanda.
 Bjóðist hinum atvinnulausa starf sem að starfshlutfalli er minna en bótaréttur
 hans segir til um skal úthlutunarnefnd meta með hliðsjón af möguleikum hans á
  fullu starfi, sbr. og 6. tölul. 1. mgr. 2. gr. laga þessara, hvort honum sé
      eftir atvikum rétt eða skylt að taka því hlutastarfi sem í boði er.
Um missi bótaréttar samkvæmt þessari grein gilda að öðru leyti ákvæði 4. tölul.
                                     5. gr.
                              ^1)Nú [21]l. 129/1997.
 14. gr. Þeim sem sæta biðtíma eftir bótum er skylt að hlíta reglum um eftirlit
   með því að bótaskilyrðum sé fullnægt og skylt að taka starfi sem býðst að
          viðlögðum missi bóta samkvæmt almennum reglum þessara laga.
   15. gr. Sá sem reynir að afla sér bóta með því að gefa rangar eða villandi
      upplýsingar eða leyna upplýsingum um hagi sína missir rétt til bóta.
      Fyrsta brot varðar missi bóta í 26 mánuði en ítrekað brot í 12 ár.

                      V. kafli. Ákvörðun bóta og málskot.
        16. gr. Stjórn Atvinnuleysistryggingasjóðs skal í hverju umdæmi
 svæðisvinnumiðlunar skipa fimm manna úthlutunarnefnd til fjögurra ára í senn.
  Einn nefndarmaður skal skipaður samkvæmt tilnefningu Alþýðusambands Íslands,
  einn samkvæmt tilnefningu Bandalags starfsmanna ríkis og bæja, einn samkvæmt
     tilnefningu Vinnuveitendasambands Íslands og einn samkvæmt tilnefningu
Vinnumálasambandsins. Formenn nefndanna skulu skipaðir án tilnefningar. Varamenn
skulu skipaðir á sama hátt og aðalmenn. Nefndarmenn skulu vera búsettir í umdæmi
                              svæðisvinnumiðlunar.
 [Úthlutunarnefnd starfar í umboði sjóðstjórnar og undir eftirliti hennar.]^1)
      Úthlutunarnefnd ákvarðar bætur og missi bóta samkvæmt lögum þessum.
      Umsækjanda og Atvinnuleysistryggingasjóði skal tilkynnt um ákvörðun
úthlutunarnefndar. Þessum aðilum er heimilt að skjóta ákvörðun úthlutunarnefndar
 til úrskurðarnefndar atvinnuleysisbóta, sbr. 17. gr., innan þriggja mánaða frá
  því að aðila var tilkynnt um ákvörðunina. Málskot frestar ekki réttaráhrifum
                                  ákvörðunar.
  Þóknun til úthlutunarnefnda greiðist úr Atvinnuleysistryggingasjóði samkvæmt
    ákvörðun sjóðstjórnar, svo og kostnaður sem af starfi nefndanna leiðir.
    Stjórn Atvinnuleysistryggingasjóðs er heimilt að ákveða að fleiri en ein
   úthlutunarnefnd séu starfandi í umdæmi svæðisvinnumiðlunar ef það er talið
          nauðsynlegt með tilliti til fjölda atvinnulausra í umdæminu.
     [Úthlutunarnefnd ákveður fyrirkomulag á afgreiðslu bóta í samráði við
                                sjóðstjórn.]^1)
                             ^1)[22]L. 47/1998, 6. gr.
17. gr. Félagsmálaráðherra skipar þriggja manna úrskurðarnefnd atvinnuleysisbóta
         til fjögurra ára í senn. Varamenn skulu skipaðir á sama hátt.
Nefndarmenn skulu hafa víðtæka þekkingu á vinnumarkaðinum. Formaður og varamaður
    hans skulu fullnægja skilyrðum til þess að vera skipaðir héraðsdómarar.
        Úrskurðir nefndarinnar fela í sér endanlega stjórnvaldsákvörðun.
   Kostnaður af störfum nefndarinnar greiðist úr Atvinnuleysistryggingasjóði
                          samkvæmt ákvörðun ráðherra.
  Atvinnuleysistryggingasjóður skal sjá til þess að úrskurðir nefndarinnar séu
                               gefnir út árlega.

   VI. kafli. Stjórn Atvinnuleysistryggingasjóðs og skrifstofuhald sjóðsins.
 18. gr. Félagsmálaráðherra skipar níu manna stjórn Atvinnuleysistryggingasjóðs
 til fjögurra ára í senn. Alþýðusamband Íslands og Vinnuveitendasamband Íslands
skulu tilnefna tvo stjórnarmenn hvor aðili og tvo til vara. Bandalag starfsmanna
    ríkis og bæja, Bandalag háskólamanna, Samband íslenskra sveitarfélaga og
Vinnumálasambandið skulu tilnefna einn stjórnarmann hver aðili og einn til vara.
   Ráðherra skipar formann án tilnefningar og varaformann úr hópi aðalmanna.
 Aðalmenn stjórnarinnar skulu kjósa úr sínum hópi þriggja manna framkvæmdaráð.
  Formaður stjórnar skal eiga sæti í því. Ráðið hefur heimild til þess að taka
 fullnaðarákvarðanir um mál sem ekki fela í sér stefnubreytingar fyrir sjóðinn.
Öll stjórnin skal taka þátt í gerð umsagna og tillagna um breytingar á lögum og
     reglum um sjóðinn og meiri háttar ákvörðunum sem snerta fjárhag hans.
 Þóknun stjórnarmanna greiðist úr Atvinnuleysistryggingasjóði samkvæmt ákvörðun
                                   ráðherra.
19. gr. Vinnumálastofnun annast sjóðsvörslu, reikningshald og daglega afgreiðslu
    fyrir Atvinnuleysistryggingasjóð í umboði sjóðstjórnar og undir umsjá og
    eftirliti hennar. Félagsmálaráðherra getur ákveðið annað fyrirkomulag að
                         fenginni umsögn sjóðstjórnar.
             Kostnaður af rekstri sjóðsins greiðist af tekjum hans.

                VII. kafli. Tekjur Atvinnuleysistryggingasjóðs.
                20. gr. Tekjur Atvinnuleysistryggingasjóðs eru:
         1. Tekjur af atvinnutryggingagjaldi í samræmi við ákvæði laga um
                                tryggingagjald.
                  2. Vextir af innstæðufé sjóðsins og verðbréfum.

              VIII. kafli. Fjárreiður Atvinnuleysistryggingasjóðs.
  21. gr. Stjórn Atvinnuleysistryggingasjóðs tekur ákvarðanir um ávöxtun fjár
 sjóðsins. Skal þess gætt að sjóðurinn hafi nægilegt laust fé til að standa við
                             skuldbindingar sínar.
  22. gr. Stjórn Atvinnuleysistryggingasjóðs er heimilt að veita styrki vegna
 úrræða fyrir atvinnulausa á vegum svæðisvinnumiðlana. Stjórninni er enn fremur
 heimilt að veita styrki til þess að aðstoða atvinnulausa við búferlaflutninga
                             vegna atvinnutilboða.
Stjórnin skal setja reglur^1) um styrki samkvæmt þessari grein sem hljóta skulu
                        staðfestingu félagsmálaráðherra.
                               ^1)[23]Rg. 238/1999.
 23. gr. Árlega skal verja ákveðinni fjárhæð úr Atvinnuleysistryggingasjóði til
   að styrkja starfsmenntun í atvinnulífinu, sbr. lög þar að lútandi, og til
 sérstakra þróunarverkefna til að fjölga atvinnutækifærum fyrir konur samkvæmt
  reglum sem ráðherra setur. Fjárhæð þessara framlaga ákvarðast við afgreiðslu
                               fjárlaga ár hvert.
 [23. gr. A. Atvinnuleysistryggingasjóður skal greiða hlutdeild í kostnaði við
       rekstur svæðisvinnumiðlana, sbr. [24]22. gr. laga nr. 13/1997, um
   vinnumarkaðsaðgerðir, eins og kveðið er á um í fjárlögum hverju sinni.]^1)
                            ^1)[25]L. 130/1997, 5. gr.
     24. gr. Reikningar Atvinnuleysistryggingasjóðs skulu endurskoðaðir af
            Ríkisendurskoðun og birtir ár hvert í Lögbirtingablaði.

                            IX. kafli. Ýmis ákvæði.
 25. gr. Eigi má gera fjárnám í bótum samkvæmt lögum þessum sem ekki hafa verið
 greiddar hinum atvinnulausa. Eigi má heldur taka bætur til greiðslu opinberra
     gjalda annarra en staðgreiðslu opinberra gjalda. Óheimilt er að draga
      félagsgjöld til stéttarfélaga af bótum, nema skriflegt samþykki hins
                           atvinnulausa liggi fyrir.
26. gr. Skattstjórum, Tryggingastofnun ríkisins, Innheimtustofnun sveitarfélaga
og hlutaðeigandi lífeyrissjóðum er skylt að láta Atvinnuleysistryggingasjóði og
   úthlutunarnefndum í té upplýsingar sem nauðsynlegar eru við framkvæmd laga
                                    þessara.
Með einstaklingsbundnar upplýsingar, sem Atvinnuleysistryggingasjóði eru látnar
            í té samkvæmt þessari grein, skal farið sem trúnaðarmál.
27. gr. Það varðar sektum að gefa rangar upplýsingar eða leyna upplýsingum í því
skyni að fá bætur greiddar eða aðstoða við slíkt athæfi. Um meðferð slíkra mála
                 fer samkvæmt lögum um meðferð opinberra mála.
 Nú hefur maður aflað sér bóta með því að gefa rangar eða villandi upplýsingar
eða leyna upplýsingum um hagi sína og skal hann þá til viðbótar missi bóta skv.
  15. gr. endurkrafinn um allt að tvöfaldri þeirri bótafjárhæð sem þannig var
                                     aflað.
   28. gr. [Atvinnuleysistryggingasjóði er heimilt fyrir hönd þar til bærrar
 stofnunar í EES-landi eða aðildarríki stofnsamnings Fríverslunarsamtaka Evrópu
        að greiða ríkisborgara í EES-ríki eða aðildarríki stofnsamnings
Fríverslunarsamtaka Evrópu, sem hingað kemur í atvinnuleit, atvinnuleysisbætur,
   enda endurgreiði sú stofnun sjóðnum þær fjárhæðir sem þannig eru inntar af
                                   hendi.]^1)
                            ^1)[26]L. 72/2003, 10. gr.
   29. gr. Heimilt er að birta sem reglugerðir^1) reglur Evrópusambandsins um
        atvinnuleysisbætur, enda eigi ákvæði þeirra stoð í lögum þessum.
    ^1)[27]Rg. 591/2000, [28]rg. 592/2000, [29]rg. 831/2000, [30]rg. 862/2001,
             [31]rg. 526/2002, [32]rg. 440/2003, [33]rg. 782/2004.
 30. gr. Félagsmálaráðherra skal að tillögu sjóðstjórnar setja nánari ákvæði um
                           framkvæmd þessara laga.^1)
    ^1)[34]Rg. 221/1973, [35]rg. 524/1996, sbr. [36]545/1997; [37]rg. 705/1995,
  [38]rg. 545/1997, [39]rg. 741/1997, [40]rg. 670/1998, [41]rg. 316/2003, sbr.
                        [42]977/2003; [43]rg. 556/2004.
                  31. gr. Lög þessi öðlast gildi 1. júlí 1997.

                            Ákvæði til bráðabirgða.
 I. Á meðan kjararannsóknarnefnd starfar skal kostnaður við störf nefndarinnar
 greiddur úr Atvinnuleysistryggingasjóði. Reikningar yfir slíkan kostnað skulu
                        samþykktir af forsætisráðherra.
Verði breyting á starfsemi kjararannsóknarnefndar er forsætisráðherra heimilt að
        samþykkja greiðslu kostnaðar af hliðstæðri starfsemi þeirri sem
kjararannsóknarnefnd hefur annast þótt ákveðið verði að hún skuli unnin af öðrum
                                    aðilum.
 II. Hafi maður verið á atvinnuleysisbótum 1. júlí 1994 og samfellt síðan getur
 bótatímabil hans að hámarki varað til 1. júlí 1999. Nú hefst bótatímabil eftir
  1. júlí 1994 og viðkomandi hefur verið samfellt á atvinnuleysisbótum fram að
   gildistöku laga þessara og getur þá bótatímabil að hámarki orðið fimm ár.
      III. Ákvæði 1. mgr. 12. gr. laga þessara tekur gildi 1. janúar 1998.
 IV. Stjórn Atvinnuleysistryggingasjóðs skal heimilt á árinu [1998]^1) að gera
   tillögu til að styrkja sérstök verkefni á vegum sveitarfélaga til eflingar
  atvinnulífi, enda verði dregið samsvarandi úr greiðslum atvinnuleysisbóta á
viðkomandi stað. Úthlutun styrkja skal vera í samræmi við reglur^2) sem ráðherra
setur að fenginni umsögn Sambands íslenskra sveitarfélaga. Tillögur sjóðstjórnar
                 um styrkveitingu skulu staðfestar af ráðherra.
                  ^1)[44]L. 130/1997, 6. gr. ^2)[45]Rg. 159/1998.
             [V. Á árunum 20012003 skal verja ákveðinni fjárhæð úr
    Atvinnuleysistryggingasjóði í samræmi við fjárlög hvers árs til átaks í
  fræðslumálum ófaglærðra samkvæmt samkomulagi milli Samtaka atvinnulífsins og
  Flóabandalagsins annars vegar og Verkamannasambands Íslands og Landssambands
    iðnverkafólks, sem nú mynda Starfsgreinasamband Íslands, hins vegar.]^1)
                            ^1)[46]L. 182/2000, 1. gr.

References

   Visible links
   1. http://www.althingi.is/dba-bin/lawformpr.pl?lnr=1997012
   2. file:///altext/stjt/1997.130.html
   3. file:///altext/stjt/1998.047.html
   4. file:///altext/stjt/2000.182.html
   5. file:///altext/stjt/2003.072.html
   6. file:///altext/stjt/2004.034.html
   7. http://www.reglugerd.is/interpro/dkm/WebGuard.nsf/key2/316-2003
   8. http://www.reglugerd.is/interpro/dkm/WebGuard.nsf/key2/977-2003
   9. http://www.reglugerd.is/interpro/dkm/WebGuard.nsf/key2/329-2001
  10. file://1993046.html
  11. file:///altext/stjt/2003.072.html
  12. file:///altext/stjt/1998.047.html
  13. file:///altext/stjt/2003.072.html
  14. file:///altext/stjt/1998.047.html
  15. file:///altext/stjt/1998.047.html
  16. file:///altext/stjt/1998.047.html
  17. file:///altext/stjt/2004.034.html
  18. file:///altext/stjt/1998.047.html
  19. file:///altext/stjt/2003.072.html
  20. file://1980055.html#g1
  21. file://1997129.html
  22. file:///altext/stjt/1998.047.html
  23. http://www.reglugerd.is/interpro/dkm/WebGuard.nsf/key2/238-1999
  24. file://1997013.html#g22
  25. file:///altext/stjt/1997.130.html
  26. file:///altext/stjt/2003.072.html
  27. http://www.reglugerd.is/interpro/dkm/WebGuard.nsf/key2/591-2000
  28. http://www.reglugerd.is/interpro/dkm/WebGuard.nsf/key2/592-2000
  29. http://www.reglugerd.is/interpro/dkm/WebGuard.nsf/key2/831-2000
  30. http://www.reglugerd.is/interpro/dkm/WebGuard.nsf/key2/862-2001
  31. http://www.reglugerd.is/interpro/dkm/WebGuard.nsf/key2/526-2002
  32. http://www.reglugerd.is/interpro/dkm/WebGuard.nsf/key2/440-2003
  33. http://www.reglugerd.is/interpro/dkm/WebGuard.nsf/key2/782-2004
  34. http://www.reglugerd.is/interpro/dkm/WebGuard.nsf/key2/221-1973
  35. http://www.reglugerd.is/interpro/dkm/WebGuard.nsf/key2/524-1996
  36. http://www.reglugerd.is/interpro/dkm/WebGuard.nsf/key2/545-1997
  37. http://www.reglugerd.is/interpro/dkm/WebGuard.nsf/key2/705-1995
  38. http://www.reglugerd.is/interpro/dkm/WebGuard.nsf/key2/545-1997
  39. http://www.reglugerd.is/interpro/dkm/WebGuard.nsf/key2/741-1997
  40. http://www.reglugerd.is/interpro/dkm/WebGuard.nsf/key2/670-1998
  41. http://www.reglugerd.is/interpro/dkm/WebGuard.nsf/key2/316-2003
  42. http://www.reglugerd.is/interpro/dkm/WebGuard.nsf/key2/977-2003
  43. http://www.reglugerd.is/interpro/dkm/WebGuard.nsf/key2/556-2004
  44. file:///altext/stjt/1997.130.html
  45. http://www.reglugerd.is/interpro/dkm/WebGuard.nsf/key2/159-1998
  46. file:///altext/stjt/2000.182.html
