
   --------------------------------------------------------------------------

       Lög um viðauka við [1]lög nr. 39 15. maí 1990, um Verðjöfnunarsjóð
                                sjávarútvegsins

                              1992 nr. 29 27. maí

   --------------------------------------------------------------------------

                 Ferill málsins á Alþingi.   Frumvarp til laga.

                            Tóku gildi 29. maí 1992.
    1. gr. Innstæðum á reikningum einstakra framleiðenda í Verðjöfnunarsjóði
sjávarútvegsins 1. júní 1992 skal varið til greiðslu skulda þeirra eftir því sem
              nánar er kveðið á um í lögum þessum, sbr. þó 2. mgr.
 Af innstæðum á einstökum reikningum í deild fyrir óunnar botnfiskafurðir skulu
30% renna til lífeyrissjóða sjómanna eins og nánar er kveðið á um í 5. gr. laga
þessara. Á sama hátt skulu renna til lífeyrissjóða sjómanna 32,5% af þeim hluta
  innstæðna á reikningum í deild fyrir unnar botnfiskafurðir sem myndast hafa
                     vegna útflutnings afurða vinnsluskipa.
    2. gr. Óskiptum innstæðum á sérstökum reikningum Verðjöfnunarsjóðs vegna
     saltfiskafurða og vegna humars, sbr. ákvæði til bráðabirgða í lögum um
 Verðjöfnunarsjóð sjávarútvegsins, skal skipt niður á framleiðendur í hlutfalli
við þann þátt sem inngreiðslur vegna afurða einstakra framleiðenda áttu í myndun
 innstæðnanna. Áður en til skiptingar kemur samkvæmt þessari málsgrein skal 34
 m.kr. af reikningi vegna humars og 16 m.kr. af reikningi vegna saltfiskafurða
 ráðstafað til lífeyrissjóða sjómanna samkvæmt ákvæðum 5. gr. Ráðherra skal með
           reglugerð kveða nánar á um framkvæmd þessarar málsgreinar.
 Innstæður, sem skipt hefur verið skv. 1. mgr., skulu ganga til greiðslu skulda
framleiðanda eftir sömu reglum og innstæður þær sem rætt er um í 1. mgr. 1. gr.
  Innstæður skv. 1. mgr., sem myndaðar hafa verið af félögum sem slitið hefur
  verið fyrir gildistöku laga þessara með öðrum hætti en sameiningu við önnur
   félög, skulu renna í óskiptan reikning Verðjöfnunarsjóðs. Sama á við hafi
  framleiðandi orðið gjaldþrota eftir að innstæða var mynduð eða ekki stundað
framleiðslu sjávarafurða til útflutnings síðustu sex árin fyrir gildistöku laga
                                    þessara.
3. gr. Innstæðum framleiðanda skal varið til greiðslu eftirtalinna skulda þannig
 að skuldir í hverjum tölulið séu að fullu greiddar áður en kemur til greiðslu
                            skulda í næsta tölulið:
      1. Afborgana og vaxta af veðskuldum viðkomandi framleiðanda sem hvíla á
eignum er tengjast fiskveiðum og fiskvinnslu og gjaldfallnar eru við gildistöku
      laga þessara. Skuldir, sem tryggðar eru með veði í framleiðsluvörum
                 framleiðanda, falla ekki undir þennan tölulið.
   2. Skattskulda framleiðanda við ríki og sveitarfélög sem gjaldfallnar eru við
                   gildistöku laga þessara og vaxta af þeim.
      3. Annarra gjaldfallinna skulda framleiðanda er tengjast fiskveiðum og
                         fiskvinnslu og vaxta af þeim.
       4. Afborgana og vaxta af skuldum sem um ræðir í 1. tölul. sem falla í
                        gjalddaga fyrir lok ársins 1992.
      5. Lækkunar höfuðstóls skulda er um ræðir í 1. tölul. enda liggi fyrir
      samþykki skuldareiganda um greiðslu ógjaldfallins hluta höfuðstóls.
Hrökkvi innstæða ekki fyrir greiðslu allra skulda í einhverjum þeirra flokka er
 falla undir 1.4. tölul. skal henni ráðstafað til greiðslu þeirra í hlutfalli
                       við fjárhæð gjaldfallinna krafna.
4. gr. Þeir framleiðendur, sem telja sig falla undir ákvæði þessara laga, skulu
fyrir 1. júlí 1992 senda Verðjöfnunarsjóði yfirlit yfir gjaldfallnar afborganir
 og vexti, skv. 1.3. tölul. 1. mgr. 3. gr., sundurliðuð eftir skuldategund og
kröfuhöfum. Jafnframt skulu fylgja yfirlit yfir þær veðskuldir þar sem óskað er
     greiðslu á ógjaldföllnum höfuðstól skv. 4. og 5. tölul. 1. mgr. 3. gr.
  Verðjöfnunarsjóður skal sannreyna innsendar upplýsingar og inna greiðslur af
                      hendi samkvæmt ákvæðum laga þessara.
 5. gr. Greiðslur til lífeyrissjóða sjómanna skv. 2. mgr. 1. gr. og 1. mgr. 2.
      gr. skulu skiptast milli sjóðanna í hlutfalli við iðgjöld sjómanna á
              fiskiskipaflotanum til einstakra sjóða á árinu 1991.
                                     6. gr.
7. gr. Ráðherra getur með reglugerð kveðið nánar á um framkvæmd laga þessara.^1)
                                 ^1)Rg. 196/1992.
                      8. gr. Lög þessi öðlast þegar gildi.

References

   Visible links
   1. file://1990039.html
