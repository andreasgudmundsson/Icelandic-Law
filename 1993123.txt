
   --------------------------------------------------------------------------

           Lög um lánastofnanir aðrar en viðskiptabanka og sparisjóði

                           1993 nr. 123 27. desember

   --------------------------------------------------------------------------

                             I. kafli. Gildissvið.
 1. gr. Lög þessi gilda um lánastofnanir aðrar en viðskiptabanka og sparisjóði.
 2. gr. Með lánastofnun er í lögum þessum átt við félög eða stofnanir sem hafa
það að meginverkefni að veita lán í eigin nafni og afla sér í því skyni fjár með
 útgáfu og sölu á skuldabréfum og öðrum endurgreiðanlegum skuldaviðurkenningum
                         til almennings, sbr. þó 9. gr.
   Lánastofnun er óheimilt að taka við innlánum frá almenningi til geymslu og
   ávöxtunar og stunda aðra starfsemi en þá sem fjallað er um í lögum þessum.
 Þrátt fyrir ákvæði laga um viðskiptabanka og sparisjóði er lánastofnun heimilt
     að nota í firma sínu eða til nánari skýringar á starfsemi sinni orðið
            fjárfestingarbanki, eitt sér eða samtengt öðrum orðum.

                       II. kafli. Stofnun og starfsleyfi.
3. gr. Lánastofnun verður einungis stofnuð sem hlutafélag. Óheimilt er að hefja
starfsemi lánastofnunar nema að fengnu starfsleyfi viðskiptaráðherra. Skráning í
   hlutafélagaskrá veitir ekki sjálfkrafa rétt til að hefja slíka starfsemi.
                                      ^1)
 [Umsókn um starfsleyfi skal vera skrifleg. Henni skulu fylgja samþykktir fyrir
 lánastofnunina, lýsing á starfseminni þar sem fram kemur, meðal annars, hvaða
 starfsemi ætlunin er að stunda og lýsing á innra skipulagi lánastofnunarinnar.
  Jafnframt skulu fylgja upplýsingar um stofnendur, hlutafé, hluthafa og hlut
hvers um sig, auk annarra upplýsinga og gagna sem viðskiptaráðherra ákveður.]^1)
   Áður en ráðherra afgreiðir umsókn um starfsleyfi skal hann leita umsagnar
                           [Fjármálaeftirlitsins].^2)
[Ákvörðun um umsókn um starfsleyfi skal ávallt liggja fyrir innan sex mánaða frá
                   því að fullbúin umsókn barst ráðherra.]^1)
    Birta skal tilkynningar um starfsleyfi lánastofnana í Lögbirtingablaði.
  Um veitingu starfsleyfis til lánastofnana, synjun umsókna um starfsleyfi og
  afturköllun starfsleyfis gilda að öðru leyti ákvæði II., III. og XIII. kafla
                     laga um viðskiptabanka og sparisjóði.
                 ^1)[2]L. 20/1996, 1. gr. ^2)[3]L. 84/1998, 3. gr.
   4. gr. Einungis einstaklingar og lögaðilar búsettir hér á landi geta verið
                           stofnendur lánastofnunar.
 Ríkisborgarar og lögaðilar annarra ríkja innan Evrópska efnahagssvæðisins eru
 undanþegnir búsetuskilyrði 1. mgr. Ráðherra er heimilt að veita ríkisborgurum
                         annarra ríkja sömu undanþágu.
5. gr. Lánastofnun verður ekki stofnuð með lægra hlutafé en 400 milljónum króna
 og skal hlutafé aldrei nema lægri fjárhæð. Fjárhæð þessi skal bundin við gengi
  evrópsku mynteiningarinnar ecu miðað við kaupgengi hennar [27. maí 1993].^1)
 Þrátt fyrir ákvæði 1. mgr. er heimilt að stofna eignarleigufyrirtæki, sbr. 9.
  gr., með 80 milljóna króna hlutafé hið lægsta og skal það aldrei nema lægri
       fjárhæð. Fjárhæð þessi tekur sömu breytingum og um getur í 1. mgr.
                             ^1)[4]L. 20/1996, 2. gr.
6. gr. [Um stofnun lánastofnunar og meðferð eignarhlutar fer að öðru leyti eftir
          ákvæðum II. kafla laga um viðskiptabanka og sparisjóði.]^1)
  [Um skyldu hluthafa lánastofnana til að afla samþykkis Fjármálaeftirlitsins
vegna kaupa eða aukningar á virkum eignarhlutum gilda ákvæði 10.12. gr. laga um
                       viðskiptabanka og sparisjóði.]^2)
                ^1)[5]L. 11/2000, 11. gr. ^2)[6]L. 69/2001, 5. gr.

                       III. kafli. Stjórnun og starfsemi.
 7. gr. Hluthafafundur fer með æðsta vald í málefnum lánastofnunar samkvæmt því
                  sem lög og samþykktir stofnunarinnar ákveða.
 Stjórn lánastofnunar skal kjörin af hluthöfum á aðalfundi. Hún fer með málefni
félagsins milli hluthafafunda. Stjórnin skal skipuð eigi færri en þremur mönnum
                            og jafnmörgum til vara.
 Stjórn lánastofnunar ræður framkvæmdastjóra sem ber ábyrgð á daglegum rekstri
 hlutaðeigandi stofnunar og fer með ákvörðunarvald í öllum málefnum hennar sem
                     ekki eru öðrum falin með lögum þessum.
 Um stjórnendur og stjórnun lánastofnunar gilda að öðru leyti ákvæði um stjórn
viðskiptabanka og sparisjóða í 38.43. gr. laga um viðskiptabanka og sparisjóði.
8. gr. Starfsemi lánastofnana felst í því að veita lán í eigin nafni og afla sér
í því sambandi fjár með útgáfu og sölu á skuldabréfum og öðrum endurgreiðanlegum
skuldaviðurkenningum til almennings. Til starfsemi þeirra telst einnig að veita
  þjónustu sem er í eðlilegum tengslum við slíka lánastarfsemi. Nánar tiltekið
                           felst starfsemi þeirra í:
                             1. Útlánastarfsemi, m.a.:
                                 a. neytendalánum,
                               b. langtímaveðlánum,
                     c. kröfukaupum og kaupum skuldaskjala og
                                d. viðskiptalánum.
                               2. Fjármögnunarleigu.
                                3. Greiðslumiðlun.
   4. Útgáfu og umsýslu greiðslumiðla, t.d. greiðslukorta, ferðatékka og víxla.
                        5. Að veita ábyrgðir og tryggingar.
          6. Viðskiptum fyrir eigin reikning eða fyrir viðskiptavini með:
       a. greiðsluskjöl á peningamarkaði (ávísanir, víxla, önnur sambærileg
                            greiðsluskjöl o.s.frv.),
                              b. erlendan gjaldeyri,
                  c. framvirka samninga og skiptirétt (vilnanir),
                       d. gengisbundin bréf og vaxtabréf og
                                   e. verðbréf.
   7. Þátttöku í útboðum verðbréfa og þjónustuviðskiptum tengdum slíkum útboðum.
   8. Ráðgjöf til fyrirtækja um uppbyggingu höfuðstóls, áætlanagerð og skyld mál
       og ráðgjöf og þjónustu varðandi samruna fyrirtækja og kaup á þeim.
                                 9. Peningamiðlun.
                10. Stjórnun og ráðgjöf varðandi samval verðbréfa.
                         11. Vörslu og ávöxtun verðbréfa.
                    12. Upplýsingum um lánstraust (lánshæfni).
                             13. Útleigu geymsluhólfa.
Um verðbréfaviðskipti lánastofnana gilda auk ákvæða laga þessara ákvæði laga um
                verðbréfaviðskipti eftir því sem við getur átt.
      Lánastofnunum er heimilt að stunda vátryggingastarfsemi með stofnun
                               dótturfyrirtækis.
 Þeim er einnig heimilt að stunda aðra starfsemi en um ræðir í 1. mgr., enda sé
    slík hliðarstarfsemi í eðlilegu framhaldi af meginstarfsemi þeirra. Til
framangreindrar starfsemi þarf samþykki [Fjármálaeftirlitsins]^1) sem jafnframt
             getur ákveðið að hún skuli stunduð í sérstöku félagi.
 Um starfsemi lánastofnana fer að öðru leyti eftir ákvæðum V. kafla í lögum um
 viðskiptabanka og sparisjóði^2) að undanskildum ákvæðum um innlánsreikninga og
                                innlánsskilríki.
                    ^1)[7]L. 84/1998, 3. gr. ^2)[8]Rg. 34/2002.
9. gr. Með eignarleigufyrirtæki er átt við lánastofnun sem hefur eignarleigu að
     meginstarfsemi sinni, óháð því hvernig sú starfsemi er fjármögnuð. Með
    eignarleigu er átt við leigustarfsemi með lausafé eða fasteignir þar sem
   leigusali selur leigutaka hið leigða gegn umsömdu leigugjaldi í tiltekinn
   lágmarksleigutíma samkvæmt sérstökum skilmálum um eignar- og afnotarétt að
  lágmarksleigutíma liðnum. Eignarleigufyrirtæki er þó einnig heimilt að veita
þjónustu á þeim sviðum sem talin eru upp í 1. mgr. 8. gr., enda verði þar aldrei
                um að ræða meginstarfsemi viðkomandi fyrirtækis.
Ráðherra getur sett nánari reglur um eignarleigustarfsemi þar sem m.a. koma fram
 skilgreiningar á hinum ýmsu flokkum eignarleigu og þau atriði sem að lágmarki
                    skal kveðið á um í eignarleigusamningum.

       IV. kafli. Eigið fé, ársreikningur, endurskoðun, slit og samruni.
 10. gr. [Eigið fé lánastofnunar skal á hverjum tíma eigi nema lægri fjárhæð en
   sem svarar til 8% af áhættugrunni. Áhættugrunnur stofnunar skal metinn með
 tilliti til heildareigna, liða utan efnahagsreiknings, gengisáhættu og áhættu
 annarra liða með markaðsáhættu samkvæmt nánari reglum^1) um mat á áhættugrunni
 til útreiknings á eiginfjárhlutfalli lánastofnana sem [Fjármálaeftirlitið]^2)
setur. Eiginfjárkrafan skv. 1. málsl. skal einnig gilda um samstæðureikning.]^3)
     Um eigið fé lánastofnana gilda að öðru leyti ákvæði VI. kafla laga um
 viðskiptabanka og sparisjóði. Ákvæði um laust fé viðskiptabanka og sparisjóða
   gilda þó ekki um lánastofnanir heldur fer um það samkvæmt ákvæðum laga um
                              Seðlabanka Íslands.
[Ákvæði laga um Seðlabanka Íslands, svo og reglur settar samkvæmt þeim um laust
  fé, bindiskyldu^4) og gengisbundnar eignir og skuldir innlánsstofnana, skulu
    einnig gilda fyrir aðrar lánastofnanir, eftir því sem við getur átt.]^3)
     ^1)[9]Rgl. 693/2001. ^2)[10]L. 11/2000, 12. gr. ^3)[11]L. 20/1996, 3. gr.
                    ^4)[12]Rg. 190/1998, sbr. [13]672/1998.
      11. gr. [Ársreikningur lánastofnunar skal endurskoðaður af löggiltum
 endurskoðanda eða endurskoðunarstofu. Þó skal ársreikningur lánastofnunar, sem
rekin er á ábyrgð ríkissjóðs eða ríkissjóður á að hálfu eða meira, endurskoðaður
  af Ríkisendurskoðun, sbr. lög um Ríkisendurskoðun. Ráðherra sá, sem fer með
    málefni lánastofnunar í eigu ríkissjóðs, staðfestir ársreikning hennar.
 Um ársreikning og endurskoðun að öðru leyti, svo og samstæðureikningsskil, fer
    samkvæmt ákvæðum VII. kafla laga um viðskiptabanka og sparisjóði.^1)]^2)
       ^1)[14]Rgl. 691/2001, [15]rgl. 692/2001, [16]rgl. 694/2001. ^2)[17]L.
                                20/1996, 4. gr.
   12. gr. Um slit lánastofnana eða samruna við aðrar stofnanir fer samkvæmt
        ákvæðum VIII. og IX. kafla laga um viðskiptabanka og sparisjóði.

  V. kafli. Starfsemi erlendra lánastofnana hér á landi og innlendra stofnana
                                   erlendis.
    13. gr. Erlendar lánastofnanir, sem hafa staðfestu í ríki innan Evrópska
efnahagssvæðisins og hlotið hafa starfsleyfi lögbærra yfirvalda í því ríki, geta
  stofnsett útibú hér á landi tveimur mánuðum eftir að [Fjármálaeftirlitið]^1)
hefur fengið tilkynningu þess efnis frá eftirlitsaðilum í heimaríkinu. Útibúinu
     er heimilt að veita hverja þá þjónustu sem lög þessi taka til, enda sé
        hlutaðeigandi stofnun heimiluð slík þjónusta í heimaríki hennar.
  Stofnunum, sem um ræðir í 1. mgr., er einnig heimilt að veita þjónustu hér á
landi án stofnunar útibús þegar [Fjármálaeftirlitið]^1) hefur fengið tilkynningu
þar að lútandi frá lögbærum eftirlitsaðilum í heimaríki hlutaðeigandi stofnunar.
 Þessum stofnunum er heimilt að veita hverja þá þjónustu sem lög þessi taka til
     skv. 8. gr., enda hafi eftirlitsaðilar í heimaríki þeirra staðfest að
                    starfsleyfið taki til slíkrar þjónustu.
Um heimildir erlendra lánastofnana, annarra en um ræðir í 1. mgr., til starfsemi
     hér á landi fer eftir reglum^2) sem ráðherra setur að fengnum tillögum
                           [Fjármálaeftirlitsins].^1)
 Um starfsemi erlendra lánastofnana hér á landi gilda að öðru leyti ákvæði XI.
                  kafla laga um viðskiptabanka og sparisjóði.
 [Um heimildir dótturfyrirtækja erlendra lánastofnana til starfsemi hér á landi
   fer samkvæmt ákvæðum XII. kafla laga um viðskiptabanka og sparisjóði.]^3)
     ^1)[18]L. 84/1998, 3. gr. ^2)[19]Rg. 307/1994 og [20]308/1994. ^3)[21]L.
                                20/1996, 5. gr.
14. gr. Lánastofnanir, sem hlotið hafa starfsleyfi ráðherra skv. 3. gr. og óska
 eftir að starfrækja útibú í öðru ríki innan Evrópska efnahagssvæðisins, skulu
          tilkynna það [Fjármálaeftirlitinu]^1) ásamt upplýsingum um:
                  1. í hvaða ríki fyrirhugað sé að stofna útibú,
      2. lýsingu á starfsemi útibúsins, skipulagi og fyrirhugaðri starfsemi,
                           3. heimilisfang útibúsins og
                             4. nöfn stjórnenda þess.
Óski lánastofnun að veita þjónustu í öðru ríki innan Evrópska efnahagssvæðisins
   án þess að stofna þar útibú skal tilkynna það [Fjármálaeftirlitinu].^1) Í
    tilkynningu skal koma fram hvaða ríki eigi í hlut og í hverju fyrirhuguð
                              starfsemi sé fólgin.
Hyggist lánastofnun hefja starfsemi í ríki utan Evrópska efnahagssvæðisins skal
 það tilkynnt [Fjármálaeftirlitinu]^1) fyrir fram ásamt lýsingu á fyrirhugaðri
 starfsemi og öðrum upplýsingum sem [Fjármálaeftirlitið]^1) telur nauðsynlegar
                                þar að lútandi.
Um starfsemi innlendra lánastofnana erlendis fer að öðru leyti samkvæmt ákvæðum
                XII. kafla laga um viðskiptabanka og sparisjóði.
[Um heimildir dótturfyrirtækja innlendra lánastofnana til starfsemi erlendis fer
     samkvæmt ákvæðum XIII. kafla laga um viðskiptabanka og sparisjóði.]^2)
                ^1)[22]L. 84/1998, 3. gr. ^2)[23]L. 20/1996, 6. gr.

                              VI. kafli. Eftirlit.
15. gr. [Fjármálaeftirlitið]^1) hefur eftirlit með því að starfsemi lánastofnana
    sé í samræmi við ákvæði laga, reglur settar samkvæmt þeim og samþykktir
                          hlutaðeigandi stofnana. ^2)
[Fjármálaeftirlitið]^1) skal rannsaka fjárhag lánastofnana sem skulu veita allar
    þær upplýsingar sem [stofnunin]^1) telur nauðsynlegar. Í þeim mæli, sem
      [Fjármálaeftirlitið]^1) telur nauðsynlegt til að meta fjárhagsstöðu
       lánastofnunar, hefur það rétt til að afla upplýsinga og framkvæma
     vettvangsrannsókn hjá tengdum fyrirtækjum eða hlutdeildarfyrirtækjum.
 [Um eftirlit Fjármálaeftirlitsins og heimildir fer að öðru leyti en greinir í
  lögum þessum skv. XIV. kafla laga um viðskiptabanka og sparisjóði og ákvæðum
              laga um opinbert eftirlit með fjármálastarfsemi.]^2)
               ^1)[24]L. 84/1998, 3. gr. ^2)[25]L. 11/2000, 13. gr.
 16. gr. Eftirlitsaðilum í ríki innan Evrópska efnahagssvæðisins er heimilt að
  framkvæma athugun í útibúum þarlendra stofnana hér á landi að undangenginni
             tilkynningu þess efnis til [Fjármálaeftirlitsins].^1)
                             ^1)[26]L. 84/1998, 3. gr.
 17. gr. [Fjármálaeftirlitinu]^1) er heimilt að banna erlendri lánastofnun með
 aðalstöðvar í ríki innan Evrópska efnahagssvæðisins að stunda starfsemi hér á
 landi hafi hlutaðeigandi stofnun brotið gróflega eða ítrekað gegn ákvæðum laga
 þessara eða samþykktum og reglum settum samkvæmt þeim eða gegn ákvæðum annarra
   laga um fjármála- og lánastofnanir, enda hafi ekki tekist að binda enda á
        framangreind brot samkvæmt tilmælum eða viðurlögum þessara laga.
  Málsmeðferð skv. 1. mgr. fer að ákvæðum samnings um Evrópska efnahagssvæðið
                              eftir því sem við á.
[Nú gerist hérlend lánastofnun, sem stundar starfsemi í öðru ríki innan Evrópska
  efnahagssvæðisins, brotleg við lög þess ríkis, og lögbær yfirvöld þess ríkis
    grípa til ráðstafana sambærilegra þeim sem greinir í 1. mgr., og skal þá
[Fjármálaeftirlitið]^1) aðstoða þarlend lögbær yfirvöld við samskipti þeirra við
                  yfirstjórn hlutaðeigandi lánastofnunar.]^2)
                ^1)[27]L. 84/1998, 3. gr. ^2)[28]L. 20/1996, 7. gr.
18. gr. [Fjármálaeftirlitið]^1) skal halda skrá yfir starfandi lánastofnanir og
   útibú þeirra. Í skránni skulu koma fram allar nauðsynlegar upplýsingar um
hlutaðeigandi stofnun. Allar breytingar á áður skráðum upplýsingum, þar á meðal
fjölgun eða fækkun útibúa, skulu tilkynntar [Fjármálaeftirlitinu]^1) fyrir fram.
                             ^1)[29]L. 84/1998, 3. gr.
 [19. gr. Ákvæði 96. gr. A laga um viðskiptabanka og sparisjóði um rétt til að
             leita til dómstóla gilda einnig um lánastofnanir.]^1)
                             ^1)[30]L. 20/1996, 8. gr.

                            VII. kafli. Ýmis ákvæði.
 [20. gr.]^1) Starfandi lánastofnunum við gildistöku laga þessara með eigið fé
  lægra en það hlutafé sem mælt er fyrir um í 5. gr. er heimilt að halda áfram
 starfsemi sinni, enda fari eigið fé þeirra ekki niður fyrir þá fjárhæð sem það
nam við gildistöku laganna. Nú fer eigið fé niður fyrir framangreind mörk og er
  þá [Fjármálaeftirlitinu]^2) heimilt að veita hlutaðeigandi stofnun hæfilegan
   frest til úrbóta. Uppfylli stofnunin ekki skilyrðin um eigið fé að liðnum
 veittum fresti skal starfsleyfi hennar afturkallað samkvæmt ákvæðum II. kafla,
         sbr. ákvæði XIII. kafla laga um viðskiptabanka og sparisjóði.
  Yfirtaki nýir aðilar starfsemi lánastofnunar, sem starfar skv. 1. mgr., skal
  eigið fé stofnunarinnar hafa náð því lágmarki sem kveðið er á um í 1. eða 2.
               mgr. 5. gr. innan þriggja mánaða frá yfirtökunni.
                ^1)[31]L. 20/1996, 8. gr. ^2)[32]L. 84/1998, 3. gr.
    [21. gr.]^1) Þrátt fyrir ákvæði 2. gr. falla Byggingarsjóður ríkisins og
           Byggingarsjóður verkamanna ekki undir ákvæði laga þessara.
                             ^1)[33]L. 20/1996, 8. gr.
[22. gr.]^1) Viðskiptaráðherra fer með framkvæmd laga þessara. Honum er heimilt
              að kveða nánar á um framkvæmd þeirra með reglugerð.
                             ^1)[34]L. 20/1996, 8. gr.
[23. gr.]^1) Kostnaður við birtingar tilkynninga samkvæmt lögum þessum greiðist
                         af hlutaðeigandi lánastofnun.
                             ^1)[35]L. 20/1996, 8. gr.
[24. gr.]^1) Fyrir brot á lögum þessum skal refsað með sektum eða [fangelsi allt
    að 2 árum]^2) liggi ekki þyngri refsing við broti samkvæmt öðrum lögum.
               ^1)[36]L. 20/1996, 8. gr. ^2)[37]L. 82/1998, 211. gr.
                   [25. gr.]^1) Lög þessi öðlast þegar gildi.
                             ^1)[38]L. 20/1996, 8. gr.

                            Ákvæði til bráðabirgða.
 I. Lánastofnanir, sem falla undir skilgreiningu laga þessara og starfandi eru
 við gildistöku þeirra, skulu hafa aðlagað starfsemi sína ákvæðum laganna eigi
síðar en 1. janúar 1995. Þar til sú aðlögun hefur farið fram er þeim óheimilt að
     opna útibú eða bjóða fram þjónustu sína í öðrum ríkjum innan Evrópska
                               efnahagssvæðisins.
 Þrátt fyrir ákvæði 1. mgr. er ekki skylt að breyta félagsformi lánastofnunar,
     sem starfandi er við gildistöku laga þessara, í hlutafélag. Starfandi
lánastofnun, sem breytt er í hlutafélag og skattlögð hefur verið samkvæmt lögum
          um skattskyldu innlánsstofnana, skal skattlögð þannig áfram.
  [Starfsheimildir 8. gr. laga þessara koma til viðbótar heimildum sérlaga um
                          starfandi lánastofnanir.]^1)
                            ^1)[39]L. 20/1996, 10. gr.
                                      II.
[III. Víkjandi lán, sem lánastofnun hefur tekið fyrir gildistöku laga þessara og
   greiðast skal niður með afborgunum, er undanþegið ákvæði um endurgreiðslu
víkjandi lána sem teljast til eiginfjárþáttar B í 3. málsl. 4. mgr. 54. gr. laga
                      um viðskiptabanka og sparisjóði.]^1)
                            ^1)[40]L. 20/1996, brbákv.

References

   Visible links
   1. http://www.althingi.is/dba-bin/lawformpr.pl?lnr=1993123
   2. file:///altext/stjt/1996.020.html
   3. file:///altext/stjt/1998.084.html
   4. file:///altext/stjt/1996.020.html
   5. file:///altext/stjt/2000.011.html
   6. file:///altext/stjt/2001.069.html
   7. file:///altext/stjt/1998.084.html
   8. http://www.reglugerd.is/interpro/dkm/WebGuard.nsf/key2/034-2002
   9. http://www.reglugerd.is/interpro/dkm/WebGuard.nsf/key2/693-2001
  10. file:///altext/stjt/2000.011.html
  11. file:///altext/stjt/1996.020.html
  12. http://www.reglugerd.is/interpro/dkm/WebGuard.nsf/key2/190-1998
  13. http://www.reglugerd.is/interpro/dkm/WebGuard.nsf/key2/672-1998
  14. file:///altext/stjtnr.html#2001691
  15. file:///altext/stjtnr.html#2001692
  16. file:///altext/stjtnr.html#2001694
  17. file:///altext/stjt/1996.020.html
  18. file:///altext/stjt/1998.084.html
  19. http://www.reglugerd.is/interpro/dkm/WebGuard.nsf/key2/307-1994
  20. http://www.reglugerd.is/interpro/dkm/WebGuard.nsf/key2/308-1994
  21. file:///altext/stjt/1996.020.html
  22. file:///altext/stjt/1998.084.html
  23. file:///altext/stjt/1996.020.html
  24. file:///altext/stjt/1998.084.html
  25. file:///altext/stjt/2000.011.html
  26. file:///altext/stjt/1998.084.html
  27. file:///altext/stjt/1998.084.html
  28. file:///altext/stjt/1996.020.html
  29. file:///altext/stjt/1998.084.html
  30. file:///altext/stjt/1996.020.html
  31. file:///altext/stjt/1996.020.html
  32. file:///altext/stjt/1998.084.html
  33. file:///altext/stjt/1996.020.html
  34. file:///altext/stjt/1996.020.html
  35. file:///altext/stjt/1996.020.html
  36. file:///altext/stjt/1996.020.html
  37. file:///altext/stjt/1998.082.html
  38. file:///altext/stjt/1996.020.html
  39. file:///altext/stjt/1996.020.html
  40. file:///altext/stjt/1996.020.html
