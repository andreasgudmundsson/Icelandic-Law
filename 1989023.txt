                                    dálkum.

   --------------------------------------------------------------------------

                 Lög um ráðstafanir til jöfnunar á námskostnaði

                               1989 nr. 23 2. maí

   --------------------------------------------------------------------------

  1. gr. Ríkissjóður veitir námsstyrki til jöfnunar á fjárhagslegum aðstöðumun
    nemenda í framhaldsskólum að því leyti sem búseta veldur þeim misþungum
          fjárhagsbyrðum eða efnaleysi torveldar þeim nám, sbr. 5. gr.
 2. gr. [Réttar til námsstyrkja samkvæmt lögum þessum njóta íslenskir nemendur
 sem stunda reglubundið framhaldsnám hér á landi sem ekki er á háskólastigi eða
  gerir sambærilegar kröfur til undirbúningsmenntunar og nám á háskólastigi og
 verða að vista sig utan lögheimilis og fjarri fjölskyldu sinni vegna námsins.
    Skilyrði styrkveitingar er að ekki sé unnt að stunda sambærilegt nám frá
  lögheimili eða öðrum dvalarstað sem námsstyrkjanefnd metur jafngildan. Eigi
skulu þeir njóta styrks samkvæmt lögum þessum er nýta rétt til láns úr Lánasjóði
          íslenskra námsmanna eða njóta hliðstæðrar fyrirgreiðslu.]^1)
                             ^1)[2]L. 143/1998, 1. gr.
          3. gr. Styrkir sem nemendur njóta samkvæmt lögum þessum eru:
   a. ferðastyrkir, en þeir eru veittir nemendum sem verulegan ferðakostnað bera
                              vegna búsetu sinnar,
            b. fæðisstyrkir er samsvari áætluðum hlut launakostnaðar í
                 heildarfæðiskostnaði nemanda í skólamötuneyti,
       c. húsnæðisstyrkir, en þeir eru veittir nemendum sem ekki eiga kost á
        heimavist og miðast þeir við helming áætlaðs húsnæðiskostnaðar,
     d. sérstakir styrkir sem námsstyrkjanefnd er heimilt að veita efnalitlum
                                   nemendum.
    4. gr. Menntamálaráðherra skipar fimm manna nefnd sem skal leggja fyrir
 ráðuneytið tillögur um árlegar fjárveitingar í samræmi við markmið laganna. Þá
           skal nefndin úthluta námsstyrkjum til styrkhæfra nemenda.
      Tillögur nefndarinnar skulu grundvallaðar á ítarlegum upplýsingum um
   ferðakostnað, fæðiskostnað og húsnæðiskostnað nemenda sem og á öðrum þeim
            upplýsingum sem nauðsynlegar kunna að vera hverju sinni.
 Námsstyrkjanefnd er skipuð sem hér segir: Tveir nefndarmenn skulu skipaðir án
  tilnefningar, og skal annar þeirra vera formaður nefndarinnar, einn skipaður
 samkvæmt tilnefningu fjármálaráðuneytis og einn samkvæmt tilnefningu Sambands
íslenskra sveitarfélaga. Skulu þeir allir skipaðir til fjögurra ára í senn. Auk
 þess skipar menntamálaráðherra einn mann í nefndina til eins árs í senn eftir
tilnefningu samtaka framhaldsskólanemenda, eða eftir reglum sem ráðherra setur.
   Þóknun til nefndarmanna greiðist úr ríkissjóði, svo og annar kostnaður við
                            framkvæmd þessara laga.
 5. gr. Heimilt er námsstyrkjanefnd að verja hluta af árlegri fjárveitingu með
                              eftirfarandi hætti:
     a. Að veita einstökum nemendum viðbótarstyrki ef efnaleysi torveldar þeim
                                      nám.
    b. Að veita einstökum nemendum styrki þótt þeir fullnægi ekki skilyrðum 2.
  gr. þessara laga ef þröngur efnahagur eða aðrar gildar ástæður torvelda þeim
                                      nám.
    Einnig er námsstyrkjanefnd heimilt að skerða eða fella niður styrki til
  einstakra nemenda ef þeir njóta umtalsverðra tekna samhliða námi sínu eða ef
             aðrar gildar ástæður mæla með fráviki frá meginreglum.
 6. gr. Menntamálaráðuneyti setur með reglugerð nánari ákvæði um framkvæmd laga
                                  þessara.^1)
                    ^1)Rg. 779/1999 (um jöfnun námskostnaðar).
 7. gr. Lög þessi öðlast þegar gildi og koma til framkvæmda að fullu frá byrjun
                          skólaárs 19891990 að telja.

References

   Visible links
   1. http://www.althingi.is/dba-bin/lawformpr.pl?lnr=1989023
   2. file:///altext/stjt/1998.143.html
