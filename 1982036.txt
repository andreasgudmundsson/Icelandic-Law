                                    dálkum.

   --------------------------------------------------------------------------

                       Lög um Sinfóníuhljómsveit Íslands

                               1982 nr. 36 7. maí

   --------------------------------------------------------------------------

    1. gr. Hljómsveitin heitir Sinfóníuhljómsveit Íslands. Heimili hennar og
                           varnarþing er í Reykjavík.
 Sinfóníuhljómsveit Íslands er sjálfstæð stofnun með sérstakan fjárhag og lýtur
       sérstakri stjórn. Málefni hennar heyra undir menntamálaráðuneytið.
    2. gr. Starf Sinfóníuhljómsveitarinnar miði að því að auðga tónmenningu
Íslendinga, efla áhuga og þekkingu á æðri tónlist og gefa landsmönnum kost á að
        njóta hennar, m.a. með tónleikahaldi sem víðast um landið og með
   tónlistarflutningi í útvarp. Sérstaka áherslu ber að leggja á flutning og
    kynningu íslenskrar tónlistar, utan lands sem innan, ef tilefni gefast.
Í öllu starfi hljómsveitarinnar skal kappkosta að hafa sem best samstarf við þá
   aðila aðra sem að skyldum markmiðum vinna, einkum aðra íslenska flytjendur
                  tónlistar, einstaklinga, hópa og stofnanir.
Tengja ber starf hljómsveitarinnar tónlistarkennslu í landinu svo sem kostur er.
  3. gr. Að rekstri Sinfóníuhljómsveitar Íslands standa eftirtaldir aðilar og
         greiða þeir rekstrarkostnað hennar í eftirgreindum hlutföllum:
                                a. Ríkissjóður 56%.
                                b. Ríkisútvarp 25%.
                         c. Borgarsjóður Reykjavíkur 18%.
                         d. Bæjarsjóður Seltjarnarness 1%.
     Með samþykki rekstraraðila getur menntamálaráðuneytið heimilað fleiri
               sveitarfélögum aðild að rekstri hljómsveitarinnar.
   Efna má til samvinnu á viðskiptagrundvelli milli Sinfóníuhljómsveitarinnar
 annars vegar og Þjóðleikhússins, Íslensku óperunnar, Íslenska dansflokksins og
annarra aðila hins vegar um einstök verkefni eftir því sem tilefni gefast til og
                   önnur starfsemi hljómsveitarinnar leyfir.
   Samningur sé gerður milli Sinfóníuhljómsveitarinnar og Ríkisútvarpsins um
 réttindi Ríkisútvarpsins varðandi flutning á tónlistarefni hljómsveitarinnar á
móti framlagi útvarpsins samkvæmt þessari grein og sé í samningnum miðað við þá
        hefð og venjur sem í þeim efnum hafa mótast á undanförnum árum.
Sinfóníuhljómsveitin skal kappkosta að afla sjálfstæðra tekna af tónleikahaldi,
  svo að sem mest af útgjöldum hljómsveitarinnar fáist greitt af slíkum tekjum
                                    hennar.
     4. gr. Stjórn Sinfóníuhljómsveitarinnar skal skipuð fimm mönnum, einum
      tilnefndum af Reykjavíkurborg, einum tilnefndum af starfsmannafélagi
 hljómsveitarinnar, einum tilnefndum af fjármálaráðuneytinu og einum tilnefndum
    af Ríkisútvarpinu. Menntamálaráðuneytið skipar formann án tilnefningar.
 Menntamálaráðuneytið skipar stjórnina til fjögurra ára og ákveður henni þóknun
                 sem greiðist af rekstrarfé hljómsveitarinnar.
 5. gr. Stjórn Sinfóníuhljómsveitarinnar ræður sér framkvæmdastjóra og ber hann
  ábyrgð á störfum sínum gagnvart henni. Hann skal ráðinn til 4 ára í senn en
       endurráðning er heimil. Stjórn hljómsveitarinnar ákveður verksvið
                               framkvæmdastjóra.
   6. gr. Stjórn Sinfóníuhljómsveitarinnar ræður fastan hljómsveitarstjóra og
               aðalhljómsveitarstjóra og skipar verkum með þeim.
Stjórnin ræður hljóðfæraleikara, að fengnum tillögum framkvæmdastjóra, í minnst
 65 stöðugildi. Aðra hljóðfæraleikara ræður stjórnin eftir því sem viðfangsefni
    krefjast, að fengnum tillögum framkvæmdastjóra og innan þeirra marka sem
 fjárframlög heimila, enda hafi viðfangsefnið verið samþykkt í fjárhagsáætlun.
Um launakjör og vinnutíma starfsmanna hljómsveitarinnar fer eftir kjarasamningum
                          þeirra og fjármálaráðherra.
 Heimilt er að ráða tónskáld til starfa í þágu hljómsveitarinnar í takmarkaðan
                 tíma eða fá verk til flutnings hjá tónskáldum.
  7. gr. Við verkefnaval Sinfóníuhljómsveitar Íslands skal stjórn hennar njóta
  aðstoðar verkefnavalsnefndar. Skal hún skipuð 7 mönnum, einum tilnefndum af
Tónskáldafélagi Íslands, einum tilnefndum af Ríkisútvarpinu, einum tilnefndum af
  starfsmönnum hljómsveitarinnar, einum tilnefndum af Reykjavíkurborg. Ráðinn
 hljómsveitarstjóri og konsertmeistari skulu einnig skipa nefndina en formaður
    hennar er tilnefndur af menntamálaráðuneytinu og skal hann hafa staðgóða
                               tónlistarmenntun.
  Verkefnavalsnefndin skal skila áætlun um verkefni hljómsveitarinnar og gera
   kostnaðaryfirlit fyrir eitt ár í senn og skal leggja það fyrir stjórn til
   samþykktar eigi síðar en 1. júní ár hvert. Þóknun fyrir störf nefndarinnar
                     greiðist af rekstrarfé stofnunarinnar.
  8. gr. Stjórn hljómsveitarinnar skal leggja starfs- og fjárhagsáætlun fyrir
   fjárveitingaraðila með nægum fyrirvara til þess að gögn liggi fyrir þegar
fjárlög eru undirbúin og afgreidd og fjárhagsáætlanir viðkomandi sveitarfélaga.
   Framkvæmdastjóri býr starfs- og fjárhagsáætlunina í hendur stjórnarinnar.
 Stjórnin ber ábyrgð á að fjárreiður og reikningshald sé í góðu lagi. Efnahags-
    og rekstrarreikningur skal gerður að loknu hverju almanaksári og sendur
     ríkisendurskoðun til endurskoðunar. Við gildistöku þessara laga telst
      Sinfóníuhljómsveit Íslands eiga höfuðstól samkvæmt efnahagsreikningi
                    hljómsveitarinnar pr. 31. desember 1980.
  9. gr. Heimilt er að semja við ríkisbókhaldið um að það taki að sér bókhald
Sinfóníuhljómsveitarinnar. Starfsfólk á skrifstofu og til aðstoðar við æfingar,
  tónleika, nótnavörslu og annað skal framkvæmdastjóri ráða að fengnu samþykki
                           ráðninganefndar ríkisins.
10. gr. Sinfóníuhljómsveit Íslands skal árlega fara í tónleikaferðir um landið.
 Gera skal sérstaka fjárhagsáætlun vegna ferðanna. Hluti skemmtanaskatts (10%)
  samkvæmt [2]7. gr. laga nr. 58/1970^1) um skemmtanaskatt rennur til greiðslu
                              kostnaðar ferðanna.
              ^1)[3]L. 58/1970 voru felld úr gildi með [4]l. 93/1998.
    11. gr. Menntamálaráðuneytið getur í reglugerð^1) sett nánari ákvæði um
                            framkvæmd laga þessara.
                                 ^1)Rg. 196/1991.

References

   Visible links
   1. http://www.althingi.is/dba-bin/lawformpr.pl?lnr=1982036
   2. file://1970058.html
   3. file://1970058.html
   4. file:///altext/stjt/1998.093.html
