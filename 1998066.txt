                                    dálkum.

   --------------------------------------------------------------------------

                Lög um dýralækna og heilbrigðisþjónustu við dýr

                              1998 nr. 66 15. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 1. janúar 1999. Breytt með [4]l. 72/2003 (tóku gildi 10. apríl 2003),
 [5]l. 49/2004 (tóku gildi 14. júní 2004) og [6]l. 76/2005 (tóku gildi 1. jan.
                                     2006).

                            I. kafli. Almenn ákvæði.
  1. gr. Lög þessi taka til hvers þess dýralæknis sem er skipaður, settur eða
ráðinn til starfa í þágu ríkisins og þeirra dýralækna sem starfa samkvæmt leyfi
                þar að lútandi sem veitt er eftir lögum þessum.
 2. gr. Dýralæknar skulu standa vörð um heilsu dýra í landinu, stuðla að bættu
  heilsufari þeirra, aukinni arðsemi búfjár og góðum aðbúnaði og meðferð dýra.
  Þeir skulu vera á verði gagnvart því að einstaklingar eða samfélagið í heild
  bíði tjón af völdum dýrasjúkdóma. Með starfi sínu skulu þeir leitast við að
     girða fyrir hættur sem stafað geta af sjúkum dýrum og neyslu spilltra
  búfjárafurða, af innflutningi lifandi dýra og búfjárafurða, efna, áhalda eða
                     hluta sem borið geta með sér smitefni.

                             II. kafli. Yfirstjórn.
          3. gr. Landbúnaðarráðherra fer með mál sem þessi lög varða.
 4. gr. Landbúnaðarráðherra skipar dýralæknaráð sem skipað er fjórum dýralæknum
  til fimm ára í senn og er [Landbúnaðarstofnun]^1) til ráðuneytis. Skal einn
 tilnefndur af Bændasamtökum Íslands, annar af stjórn Dýralæknafélags Íslands,
   þriðji af stjórn Tilraunastöðvar Háskóla Íslands í meinafræði að Keldum og
 fjórði án tilnefningar og skal hann jafnframt vera formaður ráðsins. Varamenn
                         skulu tilnefndir á sama hátt.
Ráðið skal ávallt fjalla um innflutning búfjár og erfðaefnis þess sé hans óskað.
Einnig skal ráðið fjalla um innflutning annarra dýra, búfjárafurða og aðra þætti
er snerta heilbrigðismál dýra og dýraafurða þegar þess er óskað af ráðherra eða
    [Landbúnaðarstofnun].^1) Ráðinu er heimilt, ef aðstæður krefja, að kalla
                          sérfræðinga til ráðuneytis.
    Sömu aðilar og taldir eru í 2. mgr. geta vísað ágreiningsmálum varðandi
dýralæknisþjónustu til ráðsins. Við úrlausn þeirra ágreiningsmála skal ráðherra
  kalla til starfa með ráðinu lögfræðing sem fullnægir skilyrðum um skipan til
                              starfa héraðsdómara.
                    Ráðið skal halda gerðabók um störf sín.
                             ^1)[7]L. 76/2005, 1. gr.
5. gr. [Landbúnaðarstofnun er ráðherra og ríkisstjórn til ráðuneytis um allt er
     varðar heilbrigðismál dýra og hollustuhætti við framleiðslu og meðferð
                                 búfjárafurða.
                      Landbúnaðarstofnun skal m.a. annast:
   a. yfirstjórn og eftirlit með störfum héraðsdýralækna, sérgreinadýralækna og
         annarra dýralækna sem leyfi hafa til að stunda dýralækningar,
   b. yfirumsjón með öllu er varðar heilbrigðismál dýra, hollustu dýrafóðurs og
                            eftirlit þar að lútandi,
    c. yfirumsjón með heilbrigði sláturdýra, heilbrigðiseftirliti í sláturhúsum
 og framleiðslu mjólkur auk yfirumsjónar með heilbrigði búfjár og afurða þess,
     d. yfirumsjón með sjúkdómavörnum dýra, forvörnum, fræðslustarfi varðandi
    búfjársjúkdóma, innflutningi og útflutningi lifandi dýra, erfðaefnis og
      búfjárafurða og útgáfu opinberra heilbrigðisvottorða þar að lútandi,
        e. skipulagningu, gagnaöflun og skýrslugerð varðandi dýrasjúkdóma,
 heilbrigðisskoðun sláturafurða og heilbrigðiseftirlit með framleiðslu mjólkur.
  Stofnunin skal einnig afla upplýsinga um heilbrigðisástand dýra og hollustu
 dýraafurða í öðrum löndum eftir því sem nauðsyn krefur og sjá um árlega útgáfu
                            heilbrigðisskýrslna.]^1)
                             ^1)[8]L. 76/2005, 2. gr.

                        III. kafli. Réttindi og skyldur.
  6. gr. Þeir einir eru samkvæmt lögum þessum taldir dýralæknar er lokið hafa
   prófi frá dýralæknaháskóla sem er viðurkenndur af íslenskum stjórnvöldum.
     Þeir einir mega stunda dýralækningar hér á landi sem hlotið hafa leyfi
landbúnaðarráðherra samkvæmt ákvæðum sem ráðherra setur í reglugerð að fenginni
                       umsögn [Landbúnaðarstofnunar].^1)
     Landbúnaðarráðherra gefur út leyfisbréf handa dýralækni til að stunda
         dýralækningar og dýralæknir undirritar eiðstaf þar að lútandi.
[Landbúnaðarstofnun]^1) heldur skrá yfir dýralækna sem hafa leyfi til að stunda
                                 dýralækningar.
            Dýralækni er skylt að tilkynna [Landbúnaðarstofnun]:^1)
      1. þegar hann hyggst hefja dýralæknisstörf og aðsetur starfsemi sinnar,
                               2. flutning aðseturs,
                           3. starfslok sem dýralæknir.
Dýralæknum, sem hefja störf á Íslandi, ber að kynna sér íslensk lög og reglur um
    dýralækningar og þeir sem starfa í opinberri þjónustu skulu hafa vald á
                                íslenskri tungu.
Heimilt er að fela dýralæknanemum á síðari hluta námsferils að gegna tímabundið
 ákveðnum dýralæknisstörfum undir stjórn dýralæknis ef [Landbúnaðarstofnun]^1)
                                 mælir með því.
                             ^1)[9]L. 76/2005, 1. gr.
7. gr. Eingöngu þeir dýralæknar sem hafa leyfi til að stunda dýralækningar mega
 framkvæma læknisaðgerðir á dýrum. Undanþegnar eru þó minni háttar aðgerðir og
                     lyfjameðferð í samráði við dýralækni.
   8. gr. Dýralækni er einungis heimilt að afhenda eða ávísa lyfseðilsskyldum
             lyfjum handa dýri þegar hann hefur greint sjúkdóminn.
 9. gr. Dýralækni ber að sinna störfum sínum af árvekni og trúmennsku og halda
   við þekkingu sinni. Dýralæknir ber ábyrgð á greiningu sjúkdóms og meðferð
                                sjúklinga sinna.
Dýralækni ber sem kostur er að upplýsa eiganda eða umráðamann dýrs sem hann fær
til meðferðar um ástand, meðferð, horfur og væntanlegan kostnað af meðhöndlun og
 lyfjameðferð sé þess óskað. Einnig skal hann upplýsa eiganda eða umráðamann um
  þær hættur sem geta fylgt viðkomandi aðgerð, algengar aukaverkanir lyfja sem
                        notuð eru og lyfjamengun afurða.
     Dýralækni ber, sé til hans leitað eða hann nærstaddur og náist ekki í
  vakthafandi dýralækni, að veita fyrstu nauðsynlega læknishjálp í skyndilegum
     sjúkdóms- eða slysatilfellum, nema þeim mun alvarlegri forföll hamli.
 Dýralæknar, sem stunda almennar dýralækningar, eiga rétt á og þeim ber skylda
 til að taka þátt í vaktafyrirkomulagi sem skipulagt er á viðkomandi vaktsvæði,
    sbr. 12. gr., nema þeir séu sjálfir sjúkir eða hindraðir af öðrum meira
aðkallandi embættisstörfum. Dýralækni er heimilt að semja við annan dýralækni um
                           að taka við vaktskyldunni.
   Verði dýralæknir var við eða hafi hann grun um að upp sé kominn alvarlegur
      smitsjúkdómur í dýrum á starfssvæði hans skal hann gera nauðsynlegar
bráðabirgðaráðstafanir til að staðfesta gruninn, hefta útbreiðslu sjúkdómsins og
 koma í veg fyrir tjón sem af honum getur leitt. [Hann skal tafarlaust tilkynna
 Landbúnaðarstofnun um sjúkdóminn og gera í samráði við stofnunina ráðstafanir
                              sem þurfa þykir.]^1)
        Dýralækni ber að gera árlega skýrslu um læknisstörf sín og senda
     [Landbúnaðarstofnun].^2) [Landbúnaðarstofnun]^2) setur reglur um hvaða
                      upplýsingar skýrslurnar skuli geyma.
 Dýralækni ber að sýna nákvæmni í útgáfu vottorða og læknisyfirlýsinga. Hann er
 bundinn þagnarskyldu um þá vitneskju sem hann öðlast í starfi sínu og honum er
                    trúað fyrir og varðar ekki almannaheill.
Dýralækni er einungis heimilt að auglýsa læknisstarfsemi sína með efnislegum og
                             látlausum auglýsingum.
                ^1)[10]L. 76/2005, 3. gr. ^2)[11]L. 76/2005, 1. gr.
10. gr. [Dýralæknir hefur leyfi til að kalla sig sérfræðing og starfa sem slíkur
    hér á landi hafi hann fengið til þess leyfi landbúnaðarráðherra, fengið
 viðurkenningu til að starfa sem sérfræðingur í ríki sem er aðili að samningnum
 um Evrópska efnahagssvæðið eða í aðildarríki stofnsamnings Fríverslunarsamtaka
                                    Evrópu.
Umsóknir um sérfræðingsleyfi skulu lagðar fyrir dýralæknaráð til umsagnar þegar
    menntunar er aflað utan Evrópska efnahagssvæðisins eða utan aðildarríkja
 stofnsamnings Fríverslunarsamtaka Evrópu. Við afgreiðslu einstakra umsókna er
  heimilt að kveðja til sérfróðan dýralækni úr þeirri sérgrein sem sótt er um
                              viðurkenningu á.]^1)
                            ^1)[12]L. 72/2003, 33. gr.

                    IV. kafli. [Umdæmi héraðsdýralækna.]^1)
                             ^1)[13]L. 76/2005, 5. gr.
              11. gr. Umdæmi héraðsdýralækna eru sem hér greinir:
       1. Gullbringu- og Kjósarumdæmi: Reykjavík, Seltjarnarnes, Kópavogur,
       Garðabær, Hafnarfjörður, Mosfellsbær, Gullbringu- og Kjósarsýsla.
     2. Borgarfjarðar- og Mýraumdæmi: Borgarfjarðarsýsla, Mýrasýsla, Akranes,
                                  Borgarbyggð.
           3. Snæfellsnesumdæmi: Stykkishólmur, Snæfellsbær, Eyrarsveit,
   Helgafellssveit, Hnappadalssýsla, Flatey og býli í gamla Flateyjarhreppi,
                             Skógarstrandarhreppur.
     4. Dalaumdæmi: Dalabyggð, Saurbæjarhreppur, Austur-Barðastrandarsýsla, að
          undanskilinni Flatey og býlum í Flateyjarhreppi hinum gamla.
     5. Vestfjarðaumdæmi: Vestur-Barðastrandarsýsla, Ísafjörður, Bolungarvík,
        Vestur- og Norður-Ísafjarðarsýsla, Strandasýsla að Bæjarhreppi.
         6. Vestur-Húnaþingsumdæmi: Vestur-Húnavatnssýsla, Bæjarhreppur í
                                 Strandasýslu.
            7. Austur-Húnaþingsumdæmi: Blönduós, Austur-Húnavatnssýsla.
      8. Skagafjarðar- og Eyjafjarðarumdæmi: Akureyri, Ólafsfjörður, Dalvík,
        Siglufjörður, Sauðárkrókur, Skagafjarðar- og Eyjafjarðarsýslur,
     Svalbarðsstrandar-, Grýtubakka- og Hálshreppar í Suður-Þingeyjarsýslu.
        9. Þingeyjarumdæmi: Húsavík, Suður-Þingeyjarsýsla, að undanskildum
     Svalbarðsstrandar-, Grýtubakka- og Hálshreppum, Norður-Þingeyjarsýsla.
        10. Austurlandsumdæmi nyrðra: Egilsstaðir og nágrenni, Eskifjörður,
  Mjóifjörður, Neskaupstaður, Reyðarfjörður, Seyðisfjörður, Norður-Múlasýsla.
         11. Austurlandsumdæmi syðra: Fáskrúðsfjarðarhreppur, Búðahreppur,
              Stöðvarhreppur, Breiðdalshreppur, Djúpavogshreppur.
      12. Austur-Skaftafellsumdæmi: Hornafjarðarbær, Austur-Skaftafellssýsla.
      13. Vestur-Skaftafellsumdæmi: Vestur-Skaftafellssýsla, að undanskildum
                                 Mýrdalshreppi.
        14. Suðurlandsumdæmi: Árnes- og Rangárvallasýslur, Mýrdalshreppur,
                             [Vestmannaeyjabær].^1)
[Ráða skal einn héraðsdýralækni í hvert umdæmi, að undanskildu Vestfjarðaumdæmi,
  Þingeyjarumdæmi og Austurlandsumdæmi nyrðra, en í hvert þeirra skal ráða tvo
                              héraðsdýralækna.]^2)
    Héraðsdýralæknar skulu hver í sínu umdæmi hafa eftirlit með sláturdýrum,
 sláturafurðum og afurðastöðvum, eftirlit með heilbrigði, hirðingu, aðbúnaði og
aðstöðu nautgripa á búum þar sem framleidd er mjólk til sölu og hafa með höndum
 framkvæmd sóttvarnaaðgerða. Einnig ber þeim að hafa eftirlit með búfé og öðrum
       dýrum eftir því sem lög ákveða. Ávallt skal aðskilja sem kostur er
            eftirlitsstörf dýralækna og almenna dýralæknisþjónustu.
  Héraðsdýralæknar í Gullbringu- og Kjósar-, Skagafjarðar- og Eyjafjarðar- og
 Suðurlandsumdæmum sinna eingöngu eftirlitsstörfum, en héraðsdýralæknar í öðrum
dýralæknisumdæmum annast jafnframt eftirlitsstörfum almenna dýralæknisþjónustu í
                    umdæminu, þar með er talin vaktþjónusta.
  Heimilt er að ráða dýralækna til aðstoðar ef þess er þörf vegna eftirlits og
                       sjúkdómavarna í einstökum umdæmum.
[Forstjóri Landbúnaðarstofnunar ræður héraðsdýralækna og setur þeim erindisbréf.
 Í erindisbréfinu skal kveðið á um starfsskyldur, eftirlitsstörf og heimild til
annarra dýralæknastarfa. Héraðsdýralæknar skulu ráðnir samkvæmt ákvæðum [14]laga
         nr. 70/1996, um réttindi og skyldur starfsmanna ríkisins.]^2)
 Gjald, sem nemur kostnaði, skal innheimta fyrir eftirlit og skoðanir samkvæmt
    reglum sem ráðherra setur að fengum tillögum [Landbúnaðarstofnunar].^3)
  [Landbúnaðarstofnun]^2) skal sjá héraðsdýralæknum fyrir skrifstofuaðstöðu í
                       samræmi við umfang starfseminnar.
   ^1)[15]L. 49/2004, 1. gr. ^2)[16]L. 76/2005, 4. gr. ^3)[17]L. 76/2005, 1. gr.
                12. gr. Vaktsvæði dýralækna eru sem hér greinir:
                          1. Gullbringu- og Kjósarumdæmi.
                         2. Borgarfjarðar- og Mýraumdæmi.
                               3. Snæfellsnesumdæmi.
                                  4. Dalaumdæmi.
                               5. Vestfjarðaumdæmi.
                       6. Austur- og Vestur-Húnaþingsumdæmi.
                         7. Skagafjörður og Siglufjörður.
                      8. Eyjafjörður, Dalvík og Ólafsfjörður.
                                9. Þingeyjarumdæmi.
                           10. Austurlandsumdæmi nyrðra.
                           11. Austurlandsumdæmi syðra.
                           12. Austur-Skaftafellsumdæmi.
                           13. Vestur-Skaftafellsumdæmi.
                      14. Rangárvallasýsla og Mýrdalshreppur.
                     15. Árnessýsla [og Vestmannaeyjabær].^1)
  Héraðsdýralæknar skulu skipuleggja vaktir í samráði við starfandi dýralækna
innan sinna vaktsvæða þannig að dýralæknir sé þar jafnan á vakt og auðvelt sé að
afla vitneskju um hvaða dýralæknir er á vakt hverju sinni. Heimilt er að skipta
          vakt innan sama vaktsvæðis milli fleiri dýralækna samtímis.
Við skipulagningu vakta er ætlast til að tekið sé mið af vegalengdum og umfangi
                      þjónustu innan viðkomandi vaktsvæða.
  Komi upp ágreiningur um skiptingu vakta innan vaktsvæða skal leita úrskurðar
                           [Landbúnaðarstofnunar].^2)
   Fyrir vaktþjónustu greiðist samkvæmt samningi Dýralæknafélags Íslands við
                       landbúnaðar- og fjármálaráðuneyti.
                ^1)[18]L. 49/2004, 2. gr. ^2)[19]L. 76/2005, 1. gr.
  13. gr. Í því skyni að tryggja byggðum fjarri aðsetri dýralæknis reglubundna
  þjónustu og bráðaþjónustu skal landbúnaðarráðherra setja reglur um greiðslu
     hluta ferðakostnaðar dýralæknis í samráði við [Landbúnaðarstofnun],^1)
                 Dýralæknafélag Íslands og Bændasamtök Íslands.
                             ^1)[20]L. 76/2005, 1. gr.

                         V. kafli. Sérgreinadýralæknar.
 14. gr. Ráða skal sérmenntaða dýralækna, einn á hverju eftirtalinna sérsviða:
      Sviði alifuglasjúkdóma, fisksjúkdóma, hrossasjúkdóma, nautgripa- og
sauðfjársjúkdóma, júgursjúkdóma, loðdýrasjúkdóma og svínasjúkdóma. Auk þess skal
ráða dýralækni með sérþekkingu í heilbrigðiseftirliti sláturdýra og sláturafurða
      og dýralækni sem hafi eftirlit með inn- og útflutningi búfjárafurða.
Sérgreinadýralæknar starfa undir stjórn [Landbúnaðarstofnunar]^1) sem setur þeim
                                  erindisbréf.
 Sérgreinadýralæknar skulu vinna að bættu heilbrigði búfjár og sjúkdómavörnum,
    hver á sínu sviði, í samráði við héraðsdýralækna, með sértækum aðgerðum,
almennri fræðslu, leiðbeiningar- og forvarnastarfi. Sérgreinadýralæknum má fela
   önnur verkefni, enda komi slíkt fram í erindisbréfi. Sérgreinadýralækni er
           óheimilt að stunda almennar dýralækningar á sínu sérsviði.
Sérgreinadýralæknar skulu hafa frumkvæði að framkvæmd nauðsynlegra rannsókna og
sýnatöku í samvinnu við héraðsdýralækna, rannsóknastofnanir og afurðastöðvar og
                 hafa eftirlit með framkvæmd sóttvarnaaðgerða.
                             ^1)[21]L. 76/2005, 1. gr.
15. gr. [Landbúnaðarstofnun]^1) skal hafa aðgang að viðunandi aðstöðu, búnaði og
 sérþekkingu til greiningar dýrasjúkdóma vegna sjúkdómsvarna og forvarnastarfa.
                             ^1)[22]L. 76/2005, 1. gr.
   16. gr. ^1) Sérgreinadýralæknar skulu ráðnir samkvæmt ákvæðum [23]laga nr.
             70/1996, um réttindi og skyldur starfsmanna ríkisins.
                             ^1)[24]L. 76/2005, 6. gr.

                     VI. kafli. Viðurlög, gildistaka o.fl.
 17. gr. Landbúnaðarráðherra setur með reglugerð^1) nánari ákvæði um framkvæmd
                                 laga þessara.
    ^1)Augl. 10/1964 (notkun matarleifa til skepnufóðurs). [25]Rg. 290/1980 (um
varnir gegn hundaæði). [26]Rg. 444/1982 (um loðdýrarækt og innflutning loðdýra),
 sbr. [27]393/1984, [28]340/1986 og [29]859/2002. [30]Rg. 21/1983 (um veitingu
 leyfis til dýralækninga). [31]Rg. 403/1986, sbr. [32]597/1989 og [33]148/1992
   (um varnir gegn fisksjúkdómum o.fl.). [34]Rg. 156/1987 (sæðingar loðdýra).
      [35]Rg. 251/1995 (um aðbúnað og sjúkdómavarnir á alifuglabúum), sbr.
 [36]904/2001 og [37]701/2002. [38]Rg. 557/1998 (kanínurækt). [39]Rg. 782/1999
 (um embætti yfirdýralæknis). [40]Rg. 60/2000 (um eftirlit með [41]aðbúnaði og
 heilbrigði sauðfjár og geitfjár o.fl.). Rg. 651/2001 (um útrýmingu á riðuveiki
     o.fl.), sbr. [42]726/2004 og [43]807/2006. [44]Rg. 653/2001 (um hámark
      dýralyfjaleifa í sláturafurðum, eggjum og mjólk), sbr. [45]866/2002,
 [46]580/2003, [47]639/2003, [48]480/2004 og [49]578/2005. [50]Rg. 279/2002 (um
     dýratilraunir). [51]Rg. 438/2002 (um aðbúnað nautgripa og eftirlit með
 [52]framleiðslu mjólkur o.fl.). Rg. 859/2002 (um innflutning loðdýra). [53]Rg.
 432/2003 (um einangrunarstöðvar og sóttkvíar fyrir gæludýr). [54]Rg. 509/2004
  (um varnir gegn því að dýrasjúkdómar og sýktar afurðir berist til landsins).
  [55]Rg. 935/2004 (um innflutning gæludýra og hundasæðis), sbr. [56]817/2005.
[57]Rg. 289/2005 (um merkingar búfjár), sbr. [58]972/2005. [59]Rg. 160/2006 (um
aðbúnað, umhirðu og heilbrigðiseftirlit hrossa). [60]Rg. 773/2006 (um leyfi til
  að stunda dýralækningar á Íslandi fyrir dýralækna sem hlotið hafa menntun í
                   ríkjum innan Evrópska efnahagssvæðisins).
18. gr. [Verði Landbúnaðarstofnun þess vör að dýralæknir, sem hefur starfsleyfi,
vanræki skyldur sínar og störf, fari út fyrir verksvið sitt eða brjóti alvarlega
        í bága við fyrirmæli sem dýralæknum er skylt að starfa eftir ber
           Landbúnaðarstofnun að áminna hann um að bæta ráð sitt.]^1)
Nú kemur ítrekuð áminning ekki að haldi eða sé um óhæfu í læknisstörfum að ræða
og ber þá [Landbúnaðarstofnun]^2) að kæra málið til ráðherra. Getur þá ráðherra
 úrskurðað að viðkomandi skuli sviptur lækningaleyfi að fullu eða um tiltekinn
                                     tíma.
 Uppfylli dýralæknir, sem hefur læknisleyfi, ekki lengur þær kröfur sem gerðar
 voru er læknisleyfi var veitt, svo sem vegna bilunar á andlegri eða líkamlegri
heilsu eða misnotkunar vímuefna, ber [Landbúnaðarstofnun]^2) að greina ráðherra
 frá málavöxtum. Ráðherra skal leita álits dýralæknaráðs um slík mál. Svipta má
       viðkomandi dýralækni lækningaleyfi ef dýralæknaráð leggur það til.
                ^1)[61]L. 76/2005, 7. gr. ^2)[62]L. 76/2005, 1. gr.
 19. gr. Brot gegn lögum þessum, reglugerðum og fyrirmælum gefnum samkvæmt þeim
varða sektum eða fangelsi ef sakir eru miklar. Með mál vegna brota skal farið að
                             hætti opinberra mála.
               20. gr. Lög þessi öðlast gildi 1. janúar 1999. ^1)
                     ^1)Sbr. þó ákvæði [63]l. 158/1998, 2. gr.

                            Ákvæði til bráðabirgða.
      I. Meðan ekki hafa tekist samningar milli Dýralæknafélags Íslands og
fjármálaráðuneytisins um endurmenntun gildir eftirfarandi ákvæði: Fyrir hver tíu
   ár, sem héraðsdýralæknir hefur gegnt þjónustu, á hann rétt á að hljóta sex
    mánaða frí frá störfum með fullum launum til framhaldsnáms í samráði við
[Landbúnaðarstofnun].^1) Greiðir ríkissjóður fargjaldskostnað til þess lands þar
         sem hann hyggst dveljast og heim til Íslands að dvöl lokinni.
                             ^1)[64]L. 76/2005, 1. gr.
   II. Sé starf lagt niður á dýralæknir sem skipaður hefur verið eða ráðinn í
þjónustu ríkisins fyrir gildistöku laga þessara rétt til biðlauna í samræmi við
                     ákvæði í [65]34. gr. laga nr. 70/1996.

References

   Visible links
   1. http://www.althingi.is/dba-bin/lawformpr.pl?lnr=1998066
   2. http://www.althingi.is/dba-bin/ferill.pl?ltg=122&mnr=436
   3. http://www.althingi.is/altext/122/s/0762.html
   4. file:///altext/stjt/2003.072.html
   5. file:///altext/stjt/2004.049.html
   6. file:///altext/stjt/2005.076.html
   7. file:///altext/stjt/2005.076.html
   8. file:///altext/stjt/2005.076.html
   9. file:///altext/stjt/2005.076.html
  10. file:///altext/stjt/2005.076.html
  11. file:///altext/stjt/2005.076.html
  12. file:///altext/stjt/2003.072.html
  13. file:///altext/stjt/2005.076.html
  14. file://1996070.html
  15. file:///altext/stjt/2004.049.html
  16. file:///altext/stjt/2005.076.html
  17. file:///altext/stjt/2005.076.html
  18. file:///altext/stjt/2004.049.html
  19. file:///altext/stjt/2005.076.html
  20. file:///altext/stjt/2005.076.html
  21. file:///altext/stjt/2005.076.html
  22. file:///altext/stjt/2005.076.html
  23. file://1996070.html
  24. file:///altext/stjt/2005.076.html
  25. http://www.reglugerd.is/interpro/dkm/WebGuard.nsf/key2/290-1980
  26. http://www.reglugerd.is/interpro/dkm/WebGuard.nsf/key2/444-1982
  27. http://www.reglugerd.is/interpro/dkm/WebGuard.nsf/key2/393-1984
  28. http://www.reglugerd.is/interpro/dkm/WebGuard.nsf/key2/340-1986
  29. http://www.reglugerd.is/interpro/dkm/WebGuard.nsf/key2/859-2002
  30. http://www.reglugerd.is/interpro/dkm/WebGuard.nsf/key2/021-1983
  31. http://www.reglugerd.is/interpro/dkm/WebGuard.nsf/key2/403-1986
  32. http://www.reglugerd.is/interpro/dkm/WebGuard.nsf/key2/597-1989
  33. http://www.reglugerd.is/interpro/dkm/WebGuard.nsf/key2/148-1992
  34. http://www.reglugerd.is/interpro/dkm/WebGuard.nsf/key2/156-1987
  35. http://www.reglugerd.is/interpro/dkm/WebGuard.nsf/key2/251-1995
  36. http://www.reglugerd.is/interpro/dkm/WebGuard.nsf/key2/904-2001
  37. http://www.reglugerd.is/interpro/dkm/WebGuard.nsf/key2/701-2002
  38. http://www.reglugerd.is/interpro/dkm/WebGuard.nsf/key2/557-1998
  39. http://www.reglugerd.is/interpro/dkm/WebGuard.nsf/key2/782-1999
  40. http://www.reglugerd.is/interpro/dkm/WebGuard.nsf/key2/060-2000
  41. http://www.reglugerd.is/interpro/dkm/WebGuard.nsf/key2/651-2001
  42. http://www.reglugerd.is/interpro/dkm/WebGuard.nsf/key2/726-2004
  43. http://www.reglugerd.is/interpro/dkm/WebGuard.nsf/key2/807-2006
  44. http://www.reglugerd.is/interpro/dkm/WebGuard.nsf/key2/653-2001
  45. http://www.reglugerd.is/interpro/dkm/WebGuard.nsf/key2/866-2002
  46. http://www.reglugerd.is/interpro/dkm/WebGuard.nsf/key2/580-2003
  47. http://www.reglugerd.is/interpro/dkm/WebGuard.nsf/key2/639-2003
  48. http://www.reglugerd.is/interpro/dkm/WebGuard.nsf/key2/480-2004
  49. http://www.reglugerd.is/interpro/dkm/WebGuard.nsf/key2/578-2005
  50. http://www.reglugerd.is/interpro/dkm/WebGuard.nsf/key2/279-2002
  51. http://www.reglugerd.is/interpro/dkm/WebGuard.nsf/key2/438-2002
  52. http://www.reglugerd.is/interpro/dkm/WebGuard.nsf/key2/859-2002
  53. http://www.reglugerd.is/interpro/dkm/WebGuard.nsf/key2/432-2003
  54. http://www.reglugerd.is/interpro/dkm/WebGuard.nsf/key2/509-2004
  55. http://www.reglugerd.is/interpro/dkm/WebGuard.nsf/key2/935-2004
  56. http://www.reglugerd.is/interpro/dkm/WebGuard.nsf/key2/817-2005
  57. http://www.reglugerd.is/interpro/dkm/WebGuard.nsf/key2/289-2005
  58. http://www.reglugerd.is/interpro/dkm/WebGuard.nsf/key2/972-2005
  59. http://www.reglugerd.is/interpro/dkm/WebGuard.nsf/key2/160-2006
  60. http://www.reglugerd.is/interpro/dkm/WebGuard.nsf/key2/773-2006
  61. file:///altext/stjt/2005.076.html
  62. file:///altext/stjt/2005.076.html
  63. file:///altext/stjt/1998.158.html
  64. file:///altext/stjt/2005.076.html
  65. file://1996070.html#g34
