
   --------------------------------------------------------------------------

                         Lög um Samskiptamiðstöð heyrnarlausra og heyrnarskertra

                           1990 nr. 129 31. desember

   --------------------------------------------------------------------------

                                   I. kafli.
                             Markmið og gildissvið.
                                     1. gr.
             Markmið laga þessara er að stuðla að jafnrétti heyrnarlausra til
      þjónustu sem víðast í þjóðfélaginu á grundvelli táknmáls heyrnarlausra.

                                     2. gr.
           Hlutverk Samskiptamiðstöðvar heyrnarlausra og heyrnarskertra er að
                                                                      annast:

   a.
           rannsóknir á íslensku táknmáli,
   b.
           kennslu táknmáls,
   c.
           táknmálstúlkun,
   d.
           aðra þjónustu.

                            Um skipan þjónustunnar skal kveðið á í reglugerð.
         Stofnunin skal hafa samstarf við svæðisstjórnir um málefni fatlaðra,
    Greiningar- og ráðgjafarstöð ríkisins, Heyrnleysingjaskólann, Heyrnar- og
       talmeinastöð Íslands, Námsgagnastofnun og aðra opinbera aðila varðandi
        málefni er snerta starfsemi þeirra. Sama gildir um samstarf við félög
                                                                  áhugamanna.

                                   II. kafli.
                                   Stjórnun.
                                     3. gr.
         Menntamálaráðherra skipar stofnuninni fimm manna stjórn til fjögurra
                                            ára í senn og jafnmarga til vara:

   a.
           einn fulltrúa tilnefndan af Félagi heyrnarlausra,
   b.
           einn fulltrúa tilnefndan af Foreldra- og styrktarfélagi
           heyrnardaufra,
   c.
           einn fulltrúa tilnefndan af félagsmálaráðherra,
   d.
           einn fulltrúa tilnefndan af heilbrigðisráðherra og
   e.
           skipar menntamálaráðherra einn fulltrúa án tilnefningar. Skal hann
           vera formaður. Varamenn skulu skipaðir á sama hátt.

                                     4. gr.
        Menntamálaráðherra skipar forstöðumann til fimm ára í senn að fengnum
     tillögum stjórnar stofnunarinnar. Hann á sæti á fundum stjórnarinnar með
           málfrelsi og tillögurétti og sér um framkvæmd á ákvörðunum hennar.
                        Forstöðumaður annast daglegan rekstur stofnunarinnar.

                                     5. gr.
             Stjórn stofnunarinnar ræður annað starfsfólk að fengnum tillögum
                            forstöðumanns í samræmi við starfsmannaheimildir.

                                     6. gr.
        Samskiptamiðstöð gerir fjárhags- og framkvæmdaáætlun til allt að fimm
      ára. Stjórn stofnunarinnar staðfestir áætlanir og fylgist með framkvæmd
               þeirra. Menntamálaráðherra getur, að fengnum tillögum stjórnar
      stofnunarinnar, sett gjaldskrá fyrir þá þjónustu sem samskiptamiðstöðin
                                                                      veitir.

                                     7. gr.
           Lög þessi öðlast þegar gildi. Lögin skal endurskoða innan fjögurra
                                                   ára frá gildistöku þeirra.

References

   Visible links
   1. http://www.althingi.is/dba-bin/lawformpr.pl?lnr=1990129
