
   --------------------------------------------------------------------------

                                              Lög um rannsóknarlögreglu ríkisins

                           1976 nr. 108 28. desember

   --------------------------------------------------------------------------

                                     1. gr.
            [Rannsóknarlögregla ríkisins hefur aðalstarfsstöð í Reykjavík eða
                           nágrenni og lýtur yfirstjórn dómsmálaráðherra.]^1)
          Hún skal hafa á að skipa starfsfólki, er sé sérhæft til að rannsaka
                                                        ýmsar tegundir brota.

   ^1)[2]L. 5/1978, 1. gr.

                                     2. gr.
        [Forseti Íslands skipar yfirmann rannsóknarlögreglu ríkisins og
   nefnist hann rannsóknarlögreglustjóri ríkisins.
        Hann skal fullnægja lögmæltum skilyrðum til skipunar í
   héraðsdómaraembætti og hafa aflað sér þekkingar í þeim efnum, er varða
   eftirgrennslan brota.
        Forseti skipar vararannsóknarlögreglustjóra ríkisins. Skal hann
   fullnægja sömu skilyrðum og rannsóknarlögreglustjóri ríkisins til skipunar
   í embætti. Vararannsóknarlögreglustjóri fer með vald
   rannsóknarlögreglustjóra í fjarveru eða forföllum rannsóknarlögreglustjóra
   eftir nánari ákvörðun hans.
        Dómsmálaráðherra skipar annað starfslið rannsóknarlögreglu ríkisins,
   þ. á m. deildarstjóra og/eða fulltrúa með lögfræðiprófi.]^1)

   ^1)[3]L. 5/1978, 2. gr.

                                     3. gr.
        Rannsóknarlögregla ríkisins hefur með höndum lögreglurannsóknir
   brotamála í [stjórnsýsluumdæmum Reykjavíkur, Kópavogs og Hafnarfjarðar]^1)
   að því leyti sem þær eru ekki í höndum lögreglustjóra þar, samkvæmt
   ákvæðum þessara laga eða annarra réttarreglna.
        Með sama hætti skal rannsóknarlögregla ríkisins hafa með höndum
   rannsóknir brotamála í [stjórnsýsluumdæmum Keflavíkur og
   Keflavíkurflugvallar]^1) þegar dómsmálaráðherra ákveður.

   ^1)[4]L. 92/1991, 70. gr.

                                     4. gr.
        Rannsóknarlögregla ríkisins skal veita lögreglustjórum ...^1) hvar
   sem er á landinu, aðstoð við rannsókn brotamála, þegar þeir óska og
   rannsóknarlögreglustjóri og/eða ríkissaksóknari telja það nauðsynlegt.
   Ríkissaksóknari getur og falið rannsóknarlögreglu ríkisins rannsóknir
   einstakra mála hvar sem er á landinu, þegar hann telur þess þörf. Loks
   getur rannsóknarlögreglustjóri að eigin frumkvæði tekið í sínar hendur
   rannsókn máls utan þeirra umdæma, sem upp eru talin í 3. gr., en tilkynna
   skal hann viðkomandi lögreglustjóra um málið svo fljótt sem verða má, enda
   ber honum að veita rannsóknarlögreglu ríkisins alla nauðsynlega aðstoð.
   Ríkissaksóknari sker úr ágreiningi, sem rísa kann milli
   rannsóknarlögreglustjóra ríkisins og viðkomandi lögreglustjóra í sambandi
   við lögreglurannsókn.

   ^1)[5]L. 92/1991, 70. gr.

                                     5. gr.
        Rannsóknarlögregla ríkisins heldur skrá um myndir og fingraför ...^1)
   og geymir gögn samkvæmt reglum,^2) er dómsmálaráðherra setur.
        Lögreglustjórar skulu senda rannsóknarlögreglu ríkisins eintök mynda
   og fingrafara ...^3)

   ^1)[6]L. 19/1991, 194. gr.^2)Rg. 152/1979.^3)[7]L. 92/1991, 70. gr.

                                     6. gr.
        Við embætti lögreglustjóra í umdæmum, þar sem rannsóknarlögregla
   ríkisins hefur með höndum lögreglurannsóknir brotamála, sbr. 3. gr., skulu
   starfa sérstakar rannsóknarlögregludeildir undir stjórn viðkomandi
   lögreglustjóra.
        Deildir þessar skulu annast rannsókn eftirgreindra málaflokka:

   1.
           Umferðarslys og brot á umferðarlögum.
   2.
           Brot á lögreglusamþykktum.
   3.
           Brot á áfengislögum, önnur en þau, er varða ólögmætan innflutning
           áfengis.
   4.
           Brot á lögum um tilkynningar aðsetursskipta.
   5.
           Aðra málaflokka, sem ákveðið kann að verða í reglugerð að fela
           viðkomandi lögreglustjórum, sbr. 9. gr. laga þessara.

                                     7. gr.
        Við lögreglustjóraembætti utan þeirra umdæma, sem upp eru talin í 3.
   gr., skulu starfa sérstakar rannsóknarlögregludeildir samkvæmt ákvörðun
   dómsmálaráðherra og eftir því sem fé er veitt til í fjárlögum.
        Deildir þessar skulu annast lögreglurannsóknir, aðrar en þær, sem
   falla undir rannsóknarlögreglu ríkisins samkvæmt ákvæðum laga þessara.

                                     8. gr.
        [Þegar rannsóknarlögreglustjóri er svo riðinn við mál eða aðila, að
   hann mætti eigi gegna dómarastörfum í því, skal hann tilkynna það
   dómsmálaráðherra. Þegar ráðherra berst slík tilkynning eða hann fær
   vitneskju um þetta með öðrum hætti, skipar hann
   vararannsóknarlögreglustjóra eða annan löghæfan mann til meðferðar þess
   máls, sbr. 2. mgr. 2. gr.]^1)
        Þegar dómsmálaráðherra skipar mann til að fara með einstakt mál
   samkvæmt framansögðu, ákveður hann honum þóknun.

   ^1)[8]L. 5/1978, 3. gr.

                                     9. gr.
        Dómsmálaráðherra setur nánari reglur^1) um framkvæmd laga þessara.
        Hann setur og reglur um samvinnu og starfsskiptingu milli
   lögreglustjóra og rannsóknarlögreglu ríkisins.

   ^1)Rg. 253/1977, sbr. 315/1986 og 26/1994 (um samvinnu og starfsskiptingu
   milli lögreglustjóra og rannsóknarlögreglu ríkisins). Rg. 433/1988 (um að
   bera kennsl á látna menn).

                                    10. gr.
        Lög þessi öðlast gildi nú þegar og koma að fullu til framkvæmda 1.
   júlí 1977.

References

   Visible links
   1. http://www.althingi.is/dba-bin/lawformpr.pl?lnr=1976108
   2. file:///altext/stjtnr.html#1978005?g1
   3. file:///altext/stjtnr.html#1978005?g2
   4. file:///altext/stjt/1991.092.html
   5. file:///altext/stjt/1991.092.html
   6. file://1991019.html#g194
   7. file:///altext/stjt/1991.092.html
   8. file:///altext/stjtnr.html#1978005?g3
