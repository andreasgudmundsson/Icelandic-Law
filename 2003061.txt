
   --------------------------------------------------------------------------

                                    Hafnalög

                              2003 nr. 61 27. mars

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 1. júlí 2003. Breytt með l. 11/2006 (tóku gildi 28. mars 2006), l.
 28/2007 (tóku gildi 29. mars 2007), l. 145/2007 (tóku gildi 29. des. 2007), l.
  88/2010 (tóku gildi 2. júlí 2010) og l. 162/2010 (tóku gildi 1. jan. 2011).

                            I. kafli. Almenn ákvæði.
                               1. gr. Gildissvið.
Lög þessi taka til allra hafna sem notaðar eru til afgreiðslu og þjónustu skipa,
        afgreiðslu á vörum, ökutækjum og farþegum og við löndun á fiski.
                               2. gr. Yfirstjórn.
 [Innanríkisráðherra]^1) fer með yfirstjórn hafnamála, nema annað sé ákveðið í
 öðrum lögum. Siglingastofnun Íslands annast þátt ríkisins samkvæmt lögunum og
                      hefur eftirlit með framkvæmd þeirra.
                             ^1)L. 162/2010, 237. gr.
                              3. gr. Orðskýringar.

   1. Höfn táknar í lögum þessum svæði á landi og sjó með mannvirkjum og tækjum
    til móttöku skipa, losunar og lestunar þeirra, geymslu vöru, móttöku og
afgreiðslu þessarar vöru til áframhaldandi sjó- eða landflutninga og til móttöku
                             og brottfarar farþega.
      2. Hafnarmannvirki eru í lögum þessum varnargarðar, viðlegumannvirki og
                    innsiglingar, leiðarmerki og skipalægi.
      3. Skjólgarðar eru í lögum þessum varnarmannvirki sem ætlað er að veita
  viðlegumannvirkjum og innsiglingum skjól fyrir öldum, straumum og sandburði.
     4. Viðlegumannvirki eru í lögum þessum bryggjur og önnur mannvirki innan
             hafnar sem ætluð eru til viðlegu fyrir fljótandi för.
       5. Rekstur hafnar í lögum þessum táknar að byggja, reka, viðhalda og
endurnýja hafnarmannvirki sem og rekstur hafntengdrar atvinnuaðstöðu, þ.e. leigu
á landi, vöruhúsum, tækjum og þess háttar, upptökumannvirkjum hvers konar í því
  skyni að þjóna skipum eða fyrirtækjum á hafnarsvæðum sem sinna þjónustu við
    skip, farþega og farm, og jafnframt rekstur hafntengdrar þjónustu, þ.e.
   hafnsöguþjónustu, festarþjónustu, vigtarþjónustu, sorphirðu, sölu vatns og
rafmagns og sambærilega þjónustu er lýtur að skipum. Undir rekstur hafna fellur
          einnig rekstur vöruhúsa og þjónustumiðstöðva á hafnarsvæðum.
     6. Hafnarstjórn merkir í lögum þessum að sveitarfélög eða aðrir eigendur
    hafnar kjósi sérstaka hafnarstjórn og feli henni stjórnunarlega ábyrgð á
                                   höfninni.
     7. Málaflokkur merkir í lögum þessum afmarkaða rekstrareiningu í bókhaldi
 sveitarfélags þar sem tekjum og gjöldum er haldið aðskildum frá öðrum rekstri
                                     þess.
                            4. gr. Hafnarreglugerð.
  Öllum höfnum sem falla undir lög þessi skv. 1. gr. skal sett reglugerð^1) er
   tilgreinir mörk hafnar auk annarra nauðsynlegra ákvæða er varða öryggi og
   stjórnun hennar. Ráðherra setur samkvæmt lögum þessum, að fengnum tillögum
eigenda hafna og umsögn Siglingastofnunar Íslands, reglugerð fyrir hverja höfn.
                   Í reglugerðinni skulu m.a. vera ákvæði um:
                 1. Stærð og takmörk hafnarsvæðis á sjó og landi.
              2. Starfsheimildir, starfsemi og umferð á hafnarsvæði.
                  3. Öryggi við flutninga og varnir gegn mengun.
                              4. Viðurlög við brotum.
                5. Kosningu og starfs- og valdsvið hafnarstjórnar.
 Siglingastofnun hefur eftirlit með því að höfn uppfylli skyldur sínar samkvæmt
                                hafnarreglugerð.
      ^1)Um reglugerðir settar samkvæmt heimild í eldri hafnalögum vísast til
   Lagasafns 1990, d. 1911. Rg. 380/1985 (Seyðisfjörður), sbr. 729/2002. Rg.
463/1991 (Búðardalur). Rg. 290/2005 (Þorlákshöfn), sbr. 1182/2006. Rg. 287/2005
      (Hafnasamlag Norðurlands), sbr. 1183/2006 og 201/2010. Rg. 290/2005
(Þorlákshöfn). Rg. 292/2005 (Djúpivogur). Rg. 294/2005 (Grindavík). Rg. 295/2005
    (Borgarfjörður). Rg. 425/2005 (Hafnarsjóður Skagafjarðar). Rg. 442/2005
 (Hafnarfjörður). Rg. 583/2005 (Breiðdalsvík). Rg. 584/2005 (Hornafjörður). Rg.
     633/2005 (Stykkishólmur). Rg. 671/2005 (Vestmannaeyjar). Rg. 713/2005
 (Bakkafjörður). Rg. 788/2005 (Súðavík). Rg. 798/2005 (Sandgerði). Rg. 981/2005
(Vopnafjörður). Rg. 982/2005 (Reykjanes). Rg. 983/2005 (Kópavogur). Rg. 989/2005
 (Vesturbyggð). Rg. 992/2005 (Kópasker). Rg. 1073/2005 (Húsavík). Rg. 1190/2005
   (Ísafjarðarbær). Rg. 1191/2005 (Þórshöfn). Rg. 34/2006 (Skagaströnd). Rg.
    275/2006 (Seyðisfjörður), sbr. 499/2007. Rg. 283/2006 (Hvammstangi). Rg.
   308/2006 (Vogar í Vatnsleysustrandarhreppi). Rg. 498/2007 (Blönduós). Rg.
 882/2007 (Grundarfjörður). Rg. 908/2007 (Litli-Sandur, Hvalfjarðarsveit). Rg.
  244/2008 (Dalvík). Rg. 1111/2008 (Miðsandur, Hvalfjarðarsveit). Rg. 512/2009
 (Fjallabyggð). Rg. 798/2009 (Faxaflóahafnir sf.). Rg. 978/2009 (Fjarðabyggð).
 Rg. 408/2010 (Fjallabyggðarhafnir). Rg. 590/2010 (Landeyjahöfn). Rg. 775/2010
                                (Tálknafjörður).

              II. kafli. Skipulag hafnarsvæða og hafnarmannvirki.
          5. gr. Skipulag hafnarsvæðis og leyfi til mannvirkjagerðar.
[Skipulag hafnarsvæðis skal miðast við þarfir hafnar. Hafnarstjórn gerir tillögu
   um skipulag hafnarsvæðis til skipulagsnefndar eða sveitarstjórnar að höfðu
   samráði við Siglingastofnun Íslands um gerð þess. Viðkomandi sveitarstjórn
           veitir framkvæmdaleyfi fyrir nýjum hafnarmannvirkjum.]^1)
  Engin mannvirkjagerð má fara fram á hafnarsvæði nema með samþykki viðkomandi
 hafnarstjórnar. Ef leyfi til mannvirkjagerðar er eigi notað innan tveggja ára
                     frá veitingu þess fellur það úr gildi.
                               ^1)L. 28/2007, 1. gr.
     6. gr. Lágmarkskröfur um hafnarmannvirki, slysavarnir og staðfesting á
                                  fjármögnun.
  Öll mannvirkjagerð í höfnum skal vera í samræmi við gildandi skipulag fyrir
viðkomandi sveitarfélag. Siglingastofnun Íslands skal fylgjast með að við hönnun
    og byggingu hafnarmannvirkja sé fylgt að minnsta kosti lágmarkskröfum um
    styrkleika mannvirkja og öryggi notenda hafnanna. Hafnir skulu tilkynna
 Siglingastofnun Íslands um fyrirhugaðar framkvæmdir og leggja fyrir stofnunina
   gögn um gerð mannvirkjanna til samþykktar áður en framkvæmdir eru hafnar.
Siglingastofnun Íslands er heimilt að veita einstökum höfnum undanþágu frá þessu
  byggingareftirliti, enda geti þær sýnt fram á að starfsmenn þeirra hafi yfir
  nægri tækniþekkingu að ráða og fyrir hendi sé vel skilgreint innra eftirlit.
  Hafnir sem njóta opinberra framlaga til framkvæmda skulu að auki leggja fram
 staðfesta fjármögnun fyrirhugaðra framkvæmda til samþykktar Siglingastofnunar
Íslands. [Ráðherra]^1) getur sett reglugerð^2) er kveður á um lágmarkskröfur um
         hafnarmannvirki að fenginni tillögu Siglingastofnunar Íslands.
              Ráðherra skal setja reglur um slysavarnir í höfnum.
                     ^1)L. 162/2010, 237. gr. ^2)Rg. 326/2004.
                    7. gr. Ábyrgð eiganda hafnarmannvirkja.
Eigandi hafnar er ábyrgur fyrir því að mannvirki, búnaður og rekstur hafnarinnar
 sé ætíð í samræmi við gildandi lög og reglugerðir. Hafnarstjórn er heimilt að
 nema brott á kostnað eiganda bryggjur eða önnur mannvirki í sjó fram sem hætta
stafar af ef eigandi sinnir ekki tilmælum um úrbætur innan eðlilegs tímafrests.

              III. kafli. Rekstrarform og upplýsingaskylda hafna.
                           8. gr. Rekstrarform hafna.
                               Höfn má reka sem:
            1. Höfn án sérstakrar hafnarstjórnar í eigu sveitarfélags.
                  2. Höfn með hafnarstjórn í eigu sveitarfélags.
         3. Hlutafélag, hvort sem það er í eigu opinberra aðila eða ekki,
einkahlutafélag, sameignarfélag eða sem einkaaðila í sjálfstæðum rekstri. Hafnir
   sem reknar eru samkvæmt þessum tölulið teljast ekki til opinbers rekstrar.
                         9. gr. Upplýsingar um hafnir.
  Hafnir skulu á hverjum tíma miðla upplýsingum um lengd, breidd og djúpristu
þeirra skipa sem þær geta tekið á móti. Siglingastofnun Íslands skal starfrækja
       gagnagrunn á heimasíðu sinni þar sem þessar upplýsingar koma fram.
  Höfn sem nýtur ríkisstyrks er skylt að senda endurskoðaða ársreikninga sína
 árlega til Siglingastofnunar sem og aðrar upplýsingar sem Siglingastofnun kann
  að óska eftir og snerta rekstur hafnarinnar. Öðrum höfnum er skylt að veita
Siglingastofnun þær upplýsingar sem hún óskar eftir og snerta rekstur hafnanna,
 enda séu þær nauðsynlegar vegna eftirlitshlutverks Siglingastofnunar samkvæmt
  lögunum. Þá er höfn skylt að veita Siglingastofnun upplýsingar um farþega og
                          vörumagn sem um höfnina fer.
[Hafnir skulu birta gjaldskrár sínar með skýrum og aðgengilegum hætti, svo sem á
 netinu. Höfnum sem reknar eru skv. 1. og 2. tölul. 8. gr. er heimilt að birta
                gjaldskrár sínar í B-deild Stjórnartíðinda.]^1)
                               ^1)L. 28/2007, 2. gr.

       IV. kafli. Höfn án sérstakrar hafnarstjórnar í eigu sveitarfélags.
                 10. gr. Stjórnun, rekstur og starfsheimildir.
  Höfn samkvæmt kafla þessum skal rekin sem sérstakur málaflokkur undir stjórn
  sveitarstjórnar í því sveitarfélagi þar sem höfnin er. Sveitarstjórn fer með
  stjórn hafnarinnar. Sveitarstjórn er heimilt að kjósa sérstaka hafnarnefnd.
Hafnir samkvæmt þessum kafla hafa starfsheimildir í samræmi við 5. tölul. 3. gr.
                                 11. gr. Gjöld.
   Höfn samkvæmt kafla þessum er heimilt að innheimta gjöld skv. 17. gr. ^1)
                               ^1)L. 88/2010, 1. gr.
                       12. gr. Breyting á rekstrarformi.
  Sveitarstjórn getur ákveðið að breyta skuli rekstrarformi hafnar í höfn með
 hafnarstjórn í eigu sveitarfélags, sbr. 2. tölul. 8. gr., eða í félag, sbr. 3.
tölul. 8. gr., og skal þá taka mið af hagrænu verðmæti hafnarmannvirkja, sbr. 1.
                                  mgr. 18. gr.

             V. kafli. Höfn með hafnarstjórn í eigu sveitarfélags.
                          13. gr. Stjórnun og rekstur.
Höfn samkvæmt kafla þessum skal rekin sem opinbert fyrirtæki með hafnarstjórn í
eigu sveitarfélags. Sérstakar hafnarstjórnir, sem kosnar eru af sveitarstjórnum,
 skulu hafa á hendi stjórn hafna og hafnarsjóða í samræmi við reglugerð skv. 4.
     gr. Séu eigendur fleiri en einn fer um kosningu samkvæmt reglugerð og
stofnsamningi hafnar. Hafnarstjórn ræður hafnarstjóra og ákveður verksvið hans.
 Hafnarstjórn skal innan valdsviðs síns gæta hagsmuna hafnar. Hafnarstjórn ber
          ábyrgð gagnvart sveitarstjórn á rekstri og viðhaldi hafnar.
                              14. gr. Hafnasamlög.
  Eigendur hafna geta myndað hafnasamlög um rekstur þeirra. Leggja skal fyrir
ráðherra tillögur að stofnsamningi, skipulagi og nýtingu landsvæða og mannvirkja
   og rökstuðning fyrir að hafnasamlagið hafi rekstrarhagræði í för með sér.
 Ráðherra setur samkvæmt lögum þessum, að fengnum tillögum eigenda þeirra hafna
  sem vilja mynda hafnasamlag, reglugerð fyrir það, sbr. ákvæði 4. gr. Að öðru
     leyti gilda ákvæði þessa kafla um hafnasamlög þar sem við á. Hafnir á
 byggðasvæðum sem rétt eiga á ríkisstyrk samkvæmt viðmiðunum 24. gr. halda þeim
rétti sínum í fimm ár frá því að sameining tekur gildi þrátt fyrir að hafnirnar
 falli undir hafnasamlag sem er yfir þessum sömu viðmiðunarmörkum. Þetta gildir
  einnig um sömu hafnir ef þær verða hluti af öðrum hafnarsjóði við sameiningu
    sveitarfélaga. Ráðherra setur í reglugerð nánari ákvæði um þetta atriði.
                            15. gr. Starfsheimildir.
Höfn samkvæmt kafla þessum hefur starfsheimildir í samræmi við 5. tölul. 3. gr.
                  16. gr. Skattskylda, rekstur og endurskoðun.
  Tekjum og eignum hafnar sem rekin er skv. 1. og 2. tölul. 8. gr. má einungis
verja í þágu hafnarinnar. Hafnarsjóðir skulu undanþegnir hvers konar sköttum af
  hafnarmannvirkjum. Eigendur hafnar bera ábyrgð á skuldbindingum hafnarsjóðs.
                                 17. gr. Gjöld.
  [Stjórn hafnar skv. 2. tölul. 8. gr. skal semja gjaldskrá fyrir höfn þar sem
 nánar er kveðið á um innheimtu gjalda samkvæmt þessari grein. Miða skal við að
   gjaldtaka standi undir rekstri hafnarinnar, sbr. 5. tölul. 3. gr., þ.m.t.
     fjármagnskostnaði, afskriftum, kostnaði við endurnýjun hafnarinnar og
             stofnkostnaði samkvæmt langtímaáætlun hafnarinnar.]^1)
            [Í gjaldskrá er heimilt að ákveða eftirtalin gjöld]:^1)

            1. Hafnargjald sem nánar sundurliðast á eftirfarandi hátt:
    a. Skipagjöld sem skiptast í bryggjugjöld og lestargjöld og eru lögð á skip
    og báta er nota viðkomandi höfn og miðast við stærð skipa, dvalartíma á
                        hafnarsvæðinu og veitta aðstöðu.
        b. [Vörugjöld af vörum sem umskipað er, lestaðar eru eða losaðar í
                                  höfnum.]^1)
               c. Hafnsögugjöld og gjöld fyrir þjónustu hafnarbáta.
             d. Leigugjald fyrir svæði til lestunar og losunar á vöru.
    [e. Aflagjald af sjávarafurðum sem umskipað er, lestaðar eru eða losaðar í
      höfnum. Sé gjaldið innheimt skal það vera minnst 1,25% og mest 3% af
 heildaraflaverðmæti. Þó skal gjaldið vera minnst 0,70% af heildaraflaverðmæti
  frystra sjávarafurða. Sjávarafurðir eru sjávarafli, þ.e. sjávardýr önnur en
spendýr, þ.m.t. skrápdýr, liðdýr og lindýr, sem og matvæli sem eru unnin að öllu
                     leyti eða að hluta úr sjávarafla.]^1)
 Hafnargjald samkvæmt þessum tölulið skal standa undir kostnaði við að byggja,
 reka, viðhalda og endurnýja viðlegumannvirki, dýpkanir og legu í höfn, aðstöðu
    við bryggjur og á hafnarbakka, hafnarbáta og hafnsögu þar sem það á við.
Skipstjóra, útgerðarmanni og eiganda skips ber að greiða til hafnar gjöld [skv.
a-, c-, d- og e-lið]^1) en móttakandi vöru sem kemur til hafnar og sendandi vöru
 sem flutt er úr höfn greiða gjöld skv. b-lið. Ef margir eiga vörur sem fluttar
eru með sama skipi skal farmflytjandi sjá um innheimtu á gjöldum skv. b-lið hjá
    sendanda og móttakanda, eftir því sem við á, og standa höfn skil á þeim.
   2. Farþegagjald og gjald fyrir bifreiðar sem ekið er um borð eða frá borði í
ferju og skal gjald þetta standa straum af kostnaði við uppbyggingu á aðstöðu og
   búnaði fyrir farþega og bifreiðar, sem og kostnaði við rekstur og viðhald.
   3. [Geymslugjald fyrir geymslu vöru og gáma á hafnarsvæði, hvort sem er innan
 húss eða utan, og skal gjald þetta standa straum af kostnaði við uppbyggingu,
            viðhald, endurnýjun og rekstur á geymsluaðstöðunni.]^2)
      4. Leigugjald fyrir afnot af mannvirkjum eða tækjum hafnarinnar, þ.m.t.
  upptökumannvirkjum og löndunarkrönum. Gjaldið skal standa undir kostnaði við
           uppbyggingu, rekstur, viðhald og endurnýjun mannvirkjanna.
   5. Leyfisgjald fyrir bryggjur og önnur mannvirki sem gerð hafa verið skv. 5.
     gr. Gjaldið skal standa straum af undirbúningskostnaði veittra leyfa.
        6. Lóðargjald og lóðarleigu fyrir leigu á svæðum innan hafnarinnar.
     7. Festargjald sem nota skal til að greiða kostnað við festarþjónustu sem
                                 höfnin veitir.
      8. Gjöld fyrir endursölu á vatni og rafmagni og kostnaði er því fylgir.
   9. Sorpgjöld sem skulu standa straum af kostnaði við sorphirðu frá skipum og
              fyrirtækjum á hafnarsvæði, sem og eyðingu sorpsins.
       10. Vigtar- og skráningargjald sem skal standa straum af kostnaði við
                  rekstur, viðhald og endurnýjun hafnarvogar.
       11. Umsýslugjald til þess að standa straum af kostnaði við umsýslu og
   yfirstjórn, t.d. laun og skrifstofuhald. Heimilt er að láta umsýslugjaldið
   samkvæmt þessum tölulið vera innifalið í gjaldtöku skv. 1.10. tölul. með
                     sérstöku álagi á viðkomandi gjald.]^3)
 [Gjaldtaka hafna skv. 2.10. tölul. 2. mgr. skal miðuð við að hún standi undir
 kostnaði við þá þjónustu sem veitt er ásamt sameiginlegum kostnaði, eftir því
                                 sem við á.]^1)
Nú á annar aðili en hafnarsjóður viðlegumannvirki innan hafnarsvæðis og skal þá
 semja um hversu hátt gjald skal greiða til hafnar til þess að standa straum af
                         sameiginlegum rekstri hennar.
  Höfn er heimilt að gera langtímasamning við notendur um gjöld skv. [1. og 2.
                  tölul. 2. mgr.]^1) fyrir afnot af bryggjum.
  [Notendur hafnar geta krafið hafnarstjórn upplýsinga um afkomu hafnar og um
              almennar forsendur gjaldtöku samkvæmt gjaldskrá.]^1)
        ^1)L. 88/2010, 2. gr. ^2)L. 145/2007, 1. gr. ^3)L. 28/2007, 4. gr.
                       18. gr. Breyting á rekstrarformi.
Sveitarstjórn getur ákveðið að breyta skuli rekstrarformi hafnar í félag skv. 3.
   tölul. 8. gr. og skal þá taka mið af hagrænu verðmæti hafnarmannvirkja við
eignfærslu þeirra í efnahagsreikning félagsins. Hafi viðkomandi mannvirki notið
       ríkisframlags skal leita samþykkis ráðherra fyrir framsali þeirra.
    Höfn getur samkvæmt ákvörðun sveitarstjórnar orðið að höfn án sérstakrar
           hafnarstjórnar í eigu sveitarfélags, sbr. 1. tölul. 8. gr.
   Rekstrarformi hafnar skal breytt í höfn í eigu sveitarfélags án sérstakrar
hafnarstjórnar þegar hún hefur haft neikvæðan rekstrarafgang í þrjú ár í röð að
 teknu tilliti til vaxta, en fyrir afskriftir. Sveitarstjórn er þó heimilt með
   samþykki [ráðherra]^1) að veita aukið fjármagn til hafnar til þess að bæta
                             eiginfjárstöðu hennar.
                             ^1)L. 162/2010, 237. gr.

             VI. kafli. Höfn sem telst ekki til opinbers reksturs.
                           19. gr. Stjórn og rekstur.
  Rekstrarform hafnar samkvæmt þessum kafla fer eftir ákvæðum 3. tölul. 8. gr.
 Stjórnir hlutafélaga og einkahlutafélaga fara með valdsvið hafnarstjórna. Höfn
 sem rekin er skv. 3. tölul. 8. gr. er aðeins heimilt að greiða arð til eigenda
    sinna eftir að fé hefur verið lagt til hliðar í fullnægjandi viðhald og
 endurnýjun hafnarinnar samkvæmt nánari ákvæðum í reglugerð hennar sem sett er
                                  skv. 4. gr.
            20. gr. Starfsheimildir og gjöld vegna reksturs hafnar.
  Höfn sem rekin er skv. 3. tölul. 8. gr. hefur starfsheimildir án takmarkana.
   [Gjaldtaka hafnar samkvæmt þessum kafla skal miðuð við að hún standi undir
 kostnaði við þá þjónustu sem veitt er ásamt hlutdeild í sameiginlegum rekstri
hafnarinnar, stofnkostnaði og kostnaði við viðhald hennar, auk þess sem heimilt
er að taka tillit til arðsemi á endurmetnu eigin fé. Notendur hafnar geta krafið
  hafnarstjórn upplýsinga um kostnað sem almennt hlýst af að veita viðkomandi
                  þjónustu og eðlilega sundurliðun gjalda.]^1)
                               ^1)L. 28/2007, 5. gr.

                       VII. kafli. Móttökuskylda hafnar.
                 21. gr. Móttökuskylda og ábyrgð eigenda skipa.
  [Skylt er að taka á móti skipum í höfn eftir því sem rými og aðstaða leyfir.
    Hafnarstjórn er þó heimilt að synja skipi um aðgang að höfn ef mönnum og
     umhverfi er talin stafa hætta af komu þess til hafnar. Höfn, sem telst
neyðarhöfn í samræmi við áætlun um að liðsinna nauðstöddum skipum á hafsvæðum í
    lögsögu Íslands, sem Siglingastofnun Íslands gerir að höfðu samráði við
viðkomandi höfn, Landhelgisgæslu Íslands og Umhverfisstofnun, er skylt að taka á
   móti skipum í sjávarháska eftir því sem nánar er kveðið á um í áætluninni.
  Ráðherra getur sett nánari ákvæði um áætlunina og neyðarhafnir í reglugerð.
Skipagjöld eru tryggð með lögveði í viðkomandi skipi eða vátryggingarfé. Gengur
það veð í tvö ár fyrir samningsveðskuldum. Heimilt er að krefjast nauðungarsölu
á skipum vegna vanefnda á skipagjöldum án undangengins dóms, sáttar eða fjárnáms
           og án þess að þörf sé á undangenginni áskorun til eiganda.
  Höfn er heimilt að krefjast frekari trygginga fyrir greiðslu skipagjalda og
fyrir kostnaði við að fjarlægja og/eða farga skipi séu taldar verulegar líkur á
                    að það lendi í reiðileysi innan hafnar.
Eigandi eða umráðamaður skips, báts, flutningstækja á landi eða annars búnaðar á
   hafnarsvæði ber ábyrgð á að viðkomandi eign sé ávallt í lagi og valdi ekki
óþrifnaði og/eða hættu á hafnarsvæðinu. Verði um slíkt að ræða, að mati hafnar,
   getur hún fyrirskipað að úrbætur skuli gerðar innan ákveðins frests. Sinni
eigandi eða umráðamaður ekki slíkum fyrirmælum er höfn heimilt að láta fjarlægja
   hlutinn á kostnað og ábyrgð eiganda eða umráðamanns og færa hann í vörslur
viðkomandi eða selja hlut á nauðungaruppboði án þess að þörf sé á undangenginni
                      áskorun til eiganda eða umráðamanns.
  Höfn skal birta auglýsingu um uppboð skv. 4. mgr. með mest fjögurra vikna og
 minnst viku fyrirvara í dagblaði eða á annan samsvarandi hátt. Jafnframt skal
 höfn tilkynna eiganda eða umráðamanni bréflega um fyrirhugað uppboð og hvar og
     hvenær það fer fram. Það stendur ekki í vegi fyrir nauðungarsölu þótt
 tilkynningu verði ekki við komið vegna þess að eigandi eða umráðamaður er ekki
    þekktur eða finnst ekki. Skipagjöld sem njóta lögveðsréttar greiðast af
   söluandvirði með forgangsrétti næst á eftir kostnaði við nauðungarsölu. Um
úthlutun söluandvirðis og framkvæmd uppboðs fer að öðru leyti eftir ákvæðum laga
                     um nauðungarsölu eftir því sem við á.
Vitji eigandi eða umráðamaður ekki þess sem afgangs er við nauðungarsölu skv. 4.
 mgr. eða ráðstöfun skv. 5. mgr. innan árs frá sölu eða ráðstöfunardegi rennur
                           andvirðið í ríkissjóð.]^1)
                               ^1)L. 28/2007, 6. gr.

      VIII. kafli. Framlög ríkisins til hafnamála og framkvæmdir í höfnum.
                            22. gr. Frumrannsóknir.
  Ríkissjóður greiðir allt að fullu kostnað við frumrannsóknir samkvæmt nánari
      ákvæðum í reglugerð.^1) Siglingastofnun Íslands skal hafa umsjón með
  frumrannsóknum sem kostaðar eru af ríkissjóði og hafa samráð við viðkomandi
                          hafnarstjórn þar sem við á.
                                 ^1)Rg. 326/2004.
                            23. gr. Samgönguáætlun.
   Siglingastofnun Íslands vinnur tillögu að áætlun um hafnarframkvæmdir með
   kostnaðarþátttöku ríkissjóðs, sbr. [1]lög nr. 71/2002, um samgönguáætlun.
  Við undirbúning þessarar tillögugerðar ber Siglingastofnun að hafa samráð og
               samstarf við viðkomandi hafnarstjórn og hafnaráð.
 Við tillögugerðina og forgangsröðun framkvæmda skal leggja til grundvallar mat
     er taki mið af hagkvæmni framkvæmdar, þörf fyrir hana og þýðingu fyrir
                                 byggðarlagið.
                       24. gr. Ríkisstyrktar framkvæmdir.
  Heimilt er að veita framlög úr ríkissjóði til eftirfarandi verkefna á sviði
hafnargerðar á vegum hafnarsjóða þegar um er að ræða hafnir sem reknar eru skv.
                             1. og 2. tölul. 8. gr.
                       Ríkissjóði er heimilt að styrkja:
    a. Endurbyggingu, endurbætur og lagfæringar á skjólgörðum í höfnum þar sem
 erfiðar náttúrulegar aðstæður valda því að lítið skjól er fyrir úthafsöldu og
dýpkun í innsiglingu þar sem reglulegrar viðhaldsdýpkunar er þörf á minnst fimm
 ára fresti. Stofnkostnað við hafnsögubáta á stöðum þar sem aðstæður í höfn og
 nágrenni hennar kalla á slíkt öryggistæki. Greiðsluþátttaka ríkisins getur þó
    aldrei orðið hærri en 75% og er ákvörðuð hverju sinni í samgönguáætlun.
     b. Framkvæmdir á vegum lítils hafnarsjóðs innan skilgreinds byggðasvæðis
 samkvæmt ákvörðunum Eftirlitsstofnunar EFTA með tekjur undir 20 millj. kr. og
     þar sem verðmæti meðalafla síðustu þriggja ára er undir 600 millj. kr.
    Ríkissjóði er heimilt að víkja frá þessum viðmiðunarmörkum við sérstakar
aðstæður, m.a. þegar aflaverðmæti viðkomandi hafnar gefur sannanlega ekki rétta
     mynd af eðlilegum tekjum hennar miðað við aðrar hafnir. Ríkisstyrktar
framkvæmdir skulu takmarkast við merkingu innsiglingar, dýpi, varnarmannvirki og
viðlegu. Greiðsluþátttaka ríkisins samkvæmt þessum lið skal vera allt að 90% og
     er ákvörðuð hverju sinni í samgönguáætlun sem samþykkt er af Alþingi.
    c. Framkvæmdir á vegum hafnarsjóðs innan skilgreinds byggðasvæðis samkvæmt
ákvörðunum Eftirlitsstofnunar EFTA með heildartekjur undir 40 millj. kr. og þar
    sem verðmæti meðalafla síðustu þriggja ára er undir 1.500 millj. kr. og
   vöruflutningar sem um höfnina fara eru undir 50 þús. tonnum. Ríkissjóði er
heimilt að víkja frá þessum viðmiðunarmörkum við sérstakar aðstæður, enda liggi
      fyrir staðfesting frá Samkeppnisstofnun um að styrkurinn skekki ekki
   samkeppnisstöðu hafna. Greiðsluþátttaka ríkisins samkvæmt þessum lið getur
aldrei orðið meiri en 60% vegna dýpkana og 40% vegna viðlegumannvirkja sem unnið
                          er við árið 2007 eða síðar.
  [Ráðherra]^1) er heimilt í stað þess að veita styrki skv. ac-lið 2. mgr. að
   stofna þróunardeild Hafnabótasjóðs, sbr. 26. gr., sem yrði fjármögnuð með
framlagi af fjárlögum samkvæmt ákvörðun Alþingis. Þróunardeild Hafnabótasjóðs er
heimilt að veita styrki til hafnarsjóða óháð rekstrarformi vegna framkvæmda við
dýpkanir, skjólgarða, viðlegumannvirki og merkingu innsiglingar sem nema allt að
 50% kostnaðar. Þó geta litlar byggðahafnir, sbr. b-lið 2. mgr., sótt um styrk
sem nemur allt að 90% kostnaðar við framkvæmdir. Hafnir skulu senda inn umsóknir
um styrki þar sem lögð er fram viðskiptaáætlun hafnar, upplýsingar um viðkomandi
framkvæmdir, fjármögnun framkvæmda og aðrar þær upplýsingar sem stjórn sjóðsins
ákveður að leggja skuli fram. Ákveði ráðherra að nýta þetta ákvæði er ekki skylt
                  að sundurliða framkvæmdir í samgönguáætlun.
                             ^1)L. 162/2010, 237. gr.
                       25. gr. Umsóknir um ríkisframlög.
    Umsóknir um framlög úr ríkissjóði skulu sendar Siglingastofnun Íslands.
        Stofnunin vinnur úr umsóknum og tekur þær fyrir við endurskoðun
                         samgönguáætlunar, sbr. 23. gr.
 Við mat á greiðsluþátttöku ríkissjóðs í einstökum verkefnum skal ávallt tekið
  tillit til fjárhagslegrar getu hafnarsjóðs til að standa undir nauðsynlegum
 hafnarframkvæmdum, þó með þeim takmörkunum um hámark sem kveðið er á um í 24.
 gr. Staðfesting Siglingastofnunar skal liggja fyrir um að höfn hafi nýtt alla
 kosti sína til tekjuöflunar áður en umsókn um ríkisstyrk er tekin fyrir svo að
  framlagið raski ekki samkeppni við aðrar hafnir. Staðfesting þessi skal m.a.
        byggjast á samanburði við gjaldtöku annarra sambærilegra hafna.
 Greiðsluþátttaka ríkissjóðs í einstökum verkefnum skal ákveðin um leið og verk
 eru sett á samgönguáætlun og tekin til endurskoðunar á tveggja ára fresti við
                   endurskoðun samgönguáætlunar, sbr. 23. gr.
                            26. gr. Hafnabótasjóður.
 Hafnabótasjóður er eign ríkisins og fer hafnaráð með stjórn sjóðsins í umboði
 [ráðherra].^1) Sjóðurinn skiptist í tvær deildir, A-deild og B-deild. Hlutverk
A-deildar sjóðsins er að fjármagna hlut ríkisins í ríkisstyrktum framkvæmdum en
         B-deildar að fjármagna tjónaviðgerðir, sbr. 3. tölul. 3. mgr.
Tekjur Hafnabótasjóðs eru tekjur af starfsemi sjóðsins og framlag úr ríkissjóði
                    samkvæmt ákvörðun Alþingis hverju sinni.
 Hafnabótasjóði er heimilt að taka lán vegna starfsemi sinnar samkvæmt ákvörðun
Alþingis hverju sinni. Hafnaráð ráðstafar fé Hafnabótasjóðs að fengnum tillögum
     Siglingastofnunar Íslands með samþykki ráðherra á eftirgreindan hátt:
   1. Fjármagnar framkvæmdir ríkisins samkvæmt samgönguáætlun sem samþykkt hefur
                                verið á Alþingi.
      2. Hafnabótasjóði er heimilt að starfrækja þróunardeild hafna samkvæmt
 reglugerð sem ráðherra setur að fengnu sérstöku fjárframlagi samkvæmt samþykkt
Alþingis. Markmið þróunardeildarinnar er að styðja minni hafnir á landsbyggðinni
       sem eru mikilvægar fyrir byggðarlagið og atvinnuuppbyggingu þess.
       3. Hafnabótasjóði er heimilt að bæta tjón á hafnarmannvirkjum sem eru
styrkhæf skv. a-lið og b-lið 2. mgr. 24. gr. [eða tjón á upptökumannvirkjum],^2)
  þ.m.t. tjón sem ekki fæst að fullu bætt úr Viðlagasjóði eða vegna ákvæða IX.
             kafla siglingalaga um takmarkaða ábyrgð útgerðarmanna.
      Siglingastofnun Íslands annast vörslu, daglega afgreiðslu og bókhald
  Hafnabótasjóðs. Lánasýsla ríkisins veitir sjóðnum aðstoð við öflun lánsfjár.
  Heimilt er með samþykki ráðherra að fela lánastofnun umsýslu lána sjóðsins.
                  ^1)L. 162/2010, 237. gr. ^2)L. 28/2007, 7. gr.

                            IX. kafli. Kæruheimild.
                              27. gr. Kæruheimild.
  Notendum hafna er heimilt að skjóta ákvörðunum hafnarstjórna samkvæmt lögum
 þessum og reglugerðum settum samkvæmt þeim, öðrum en gjaldskrárákvörðunum, til
                           Siglingastofnunar Íslands.
    Ákvörðunum Siglingastofnunar samkvæmt lögum þessum og reglugerðum settum
 samkvæmt þeim má skjóta til [ráðherra].^1) Um málsmeðferð fer samkvæmt ákvæðum
                                stjórnsýslulaga.
                             ^1)L. 162/2010, 237. gr.

                      X. kafli. Viðurlög, gildistaka o.fl.
                               28. gr. Refsingar.
 Brot gegn lögum þessum varða sektum nema þyngri refsing liggi við eftir öðrum
 lögum. Þegar brot er framið í starfsemi lögaðila má gera lögaðilanum sekt skv.
                      II. kafla A almennra hegningarlaga.
                         29. gr. Breytingar á verðlagi.
  Allar verðmætaviðmiðanir samkvæmt lögum þessum skulu taka sömu breytingum á
           milli ára og vísitala neysluverðs frá gildistíma laganna.
                            30. gr. Gildistaka o.fl.
   Lög þessi öðlast gildi 1. júlí 2003. Ákvæði til bráðabirgða I öðlast þegar
                                     gildi.
 Allar hafnir skulu leitast við að taka ákvörðun um rekstrarform fyrir 1. júlí
      2003, en þá taka ný rekstrarform hafna samkvæmt lögum þessum gildi.
     Sé engin ákvörðun tekin um rekstrarform hafnar fyrir 1. júlí 2003 skal
    rekstrarform hennar vera höfn með hafnarstjórn í eigu sveitarfélags. Við
 breytingu núverandi hafnarforms frá höfn með hafnarstjórn í höfn án sérstakrar
     hafnarstjórnar í eigu sveitarfélags skal sveitarstjórn taka við stjórn
                    hafnarinnar og ábyrgð á rekstri hennar.
B-deild Hafnabótasjóðs skv. 26. gr. skal yfirtaka núverandi eignir sjóðsins við
                              gildistöku laganna.

                            Ákvæði til bráðabirgða.
                                 I. Gjaldskrá.
 Við gildistöku ákvæðisins setur samgönguráðherra gjaldskrá fyrir allar hafnir
 til 12 mánaða fyrir lestar- og bryggjugjöld, farþegagjald og vörugjöld, þ.m.t.
 aflagjald. Heimilt er einstökum höfnum að hækka eða lækka þessi gjöld um 20%.
  Skal gjaldskráin við það miðuð að hafnir landsins geti haft nægar tekjur til
þess að standa undir rekstri miðað við forsendur þessara laga. Þó er óheimilt að
hækka gjöld einstakra hafna umfram það sem þörf krefur til þess að standa undir
rekstri hafnar, sbr. skilgreiningu 3. gr. Samgönguráðherra er heimilt að gefa út
sérstaka gjaldskrá til 12 mánaða fyrir hverja höfn sem undir þetta getur fallið.
     Í lok þessa 12 mánaða tímabils flytjast gjaldtökuákvarðanir til hafna.
                               II. Ríkisstyrkir.
[Þrátt fyrir 24. gr. þessara laga er ríkissjóði heimilt að styrkja framkvæmdir í
höfnum, sbr. ákvæði um greiðsluþátttöku í eldri [2]hafnalögum, nr. 23/1994, með
    síðari breytingum, [til ársloka 2012].^1) Þetta á við um framkvæmdir sem
     skilgreindar eru í siglingamálakafla samgönguáætlunar 20052008 og þær
 framkvæmdir sem koma inn í siglingamálakafla samgönguáætlunar 20072010 vegna
   endurskoðunar á áformum samgönguyfirvalda um að hafnir skuli jafnsettar á
                         aðlögunartíma nýrra hafnalaga.
 Þrátt fyrir 26. gr. þessara laga er Hafnabótasjóði heimilt að veita styrk skv.
3. tölul. 1. mgr. [3]28. gr. laga nr. 23/1994 fram til [1. janúar 2013].^1)]^2)
                    ^1)L. 88/2010, 3. gr. ^2)L. 11/2006, 1. gr.
                            III. Sérstakt vörugjald.
    Innheimt skal sérstakt vörugjald fram til júníloka 2004 sem renna skal í
    ríkissjóð. Gjaldið skal vera sem svarar 25% álagi á vörugjöld, önnur en
aflagjöld, eins og þau verða ákveðin í gjaldskrá samkvæmt ákvæði til bráðabirgða
                                       I.
                            IV. Endurskoðunarnefnd.
   [Ráðherra skal í síðasta lagi árið 2010, eða fyrr ef nauðsyn krefur, skipa
 sérstaka skoðunarnefnd sem hafi það hlutverk að meta hvort töluleg viðmið 24.
                gr. þurfi breytinga við í ljósi reynslunnar.]^1)
                               ^1)L. 28/2007, 8. gr.
[V. Þrátt fyrir ákvæði 1. málsl. 3. mgr. 18. gr. skal ekki gripið til aðgerða á
              grundvelli þessa ákvæðis fyrr en 1. janúar 2012.]^1)
                               ^1)L. 28/2007, 9. gr.

References

   Visible links
   1. file://2002071.html
   2. file://1994023.html
   3. file://1994023.html
