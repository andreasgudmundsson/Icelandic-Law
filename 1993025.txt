
   --------------------------------------------------------------------------

                    Lög um dýrasjúkdóma og varnir gegn þeim

                              1993 nr. 25 7. apríl

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 7. apríl 1993. Breytt með l. 87/1995 (tóku gildi 1. júlí 1995), l.
  73/1996 (tóku gildi 19. júní 1996), l. 82/1998 (tóku gildi 1. okt. 1998), l.
 31/2001 (tóku gildi 16. maí 2001), l. 63/2003 (tóku gildi 7. apríl 2003), bbl.
 103/2003 (tóku gildi 1. júlí 2003), l. 116/2003 (tóku gildi 12. nóv. 2003), l.
  76/2005 (tóku gildi 1. jan. 2006), l. 167/2007 (tóku gildi 1. jan. 2008) og
 [1]l. 88/2008 (taka gildi 1. jan. 2009 nema brbákv. VII sem tók gildi 21. júní
                                     2008).

                 I. kafli. Tilgangur, gildissvið og yfirstjórn.
                          1. gr. Tilgangur laganna er:
    a. að stuðla að góðu heilsufari dýra í landinu og koma í veg fyrir að nýir
                       smitsjúkdómar berist til landsins,
    b. að fylgjast með og hindra útbreiðslu dýrasjúkdóma og vinna að útrýmingu
                                    þeirra,
         c. að tryggja að búfjárafurðir, framleiddar í landinu, verði sem
                                 heilnæmastar.
 2. gr. Lög þessi taka til allra sjúkdóma í dýrum, jafnt húsdýrum, gæludýrum og
                                 villtum dýrum.
 3. gr. [Sjávarútvegs- og landbúnaðarráðherra]^1) hefur yfirstjórn þeirra mála
                            sem lög þessi taka til.
  [Matvælastofnun]^1) skal vera ráðherra til aðstoðar og ráðuneytis um allt er
                  lýtur að dýrasjúkdómum og framkvæmd laganna.
 Héraðsdýralæknar skulu hver í sínu umdæmi hafa eftirlit með og vinna að bættu
 heilsufari dýra og fylgjast með heilbrigðisástandi þeirra og vera á verði gegn
 nýjum dýrasjúkdómum er kunna að berast til landsins eða milli sóttvarnarsvæða.
                              ^1)L. 167/2007, 64. gr.

                            II. kafli. Orðskýringar.
    4. gr. Búfé: Hross, nautgripir, sauðfé, geitur, svín, loðdýr, kanínur og
  alifuglar, auk þess eldisfiskar og önnur dýr sem haldin eru til nytja. Rísi
   ágreiningur um hvað falla skuli undir hugtakið búfé sker [sjávarútvegs- og
                  landbúnaðarráðherra]^1) úr þeim ágreiningi.
                Dýr: Öll dýr, bæði hryggdýr og hryggleysingjar.
   Dýrasjúkdómur: Smitsjúkdómur sem orsakast af völdum örvera eða sníkjudýra,
 efnaskiptasjúkdómur, erfðasjúkdómur, eitranir og aðrir sjúkdómar sem lög þessi
                                    ná til.
                Gæludýr: Öll dýr sem haldin eru til afþreyingar.
  Smitsjúkdómur: Sjúkdómur eða smit sem beint eða óbeint getur borist frá einu
                    dýri til annars eða milli manna og dýra.
  Sóttvarnarsvæði: Landsvæði sem afmarkast af varnarlínum, ám, vötnum, sjó eða
    öræfum sem ásamt fyrirskipaðri vörslu og öðrum varúðarráðstöfunum mynda
               farartálma eða fullkomna hindrun á samgangi dýra.
Varnarlínur: Mörk sóttvarnarsvæða, þar með taldar girðingarlínur sem skiptast í
                      aðalvarnarlínur og aukavarnarlínur.
                              ^1)L. 167/2007, 64. gr.

              III. kafli. Tilkynningarskylda og sjúkdómsgreining.
5. gr. Hverjum þeim, sem hefur ástæðu til að ætla að dýr sé haldið smitsjúkdómi
 sem lög þessi ná yfir, ber án tafar að tilkynna það hverjum þeim dýralækni sem
 til næst eða lögreglu. Skylt er lögreglu að hafa strax samband við dýralækni.
  Telji dýralæknir ástæðu til skal hann tafarlaust gera ráðstafanir til að fá
       sjúkdómsgreiningu sína staðfesta og hindra útbreiðslu sjúkdómsins.
 Leiði rannsókn í ljós eða dýralæknir fær grun um að um sé að ræða smitsjúkdóm,
  sem tilgreindur er í [viðaukum 1A og 1B]^1) með lögum þessum eða smitsjúkdóm
        áður óþekktan hér á landi, skal dýralæknir án tafar tilkynna það
  [Matvælastofnun].^2) Jafnframt ber honum að grípa til varúðarráðstafana gegn
 útbreiðslu eða til útrýmingar sjúkdóminum, einnig að banna afhendingu dýrsins
eða afurða þess og sjá um að einangra dýrið og önnur dýr sem kunna að bera smit,
svo og nánasta umhverfi þeirra. Enn fremur skal hann sjá um að hlutir og vörur,
 sem komist hafa í snertingu við dýrið, verði sótthreinsuð eða þeim eytt og að
 aflífa dýrið eða gera aðrar þær ráðstafanir sem nauðsynlegar teljast. Eigendum
   dýra er skylt að veita alla nauðsynlega aðstoð vegna varúðarráðstafana sem
               framkvæmdar eru á grundvelli þessarar málsgreinar.
Sé hins vegar um að ræða sjúkdóm sem tilgreindur er í viðauka 2 skal dýralæknir
 hlutast til um að framkvæmdar séu frekari rannsóknir og málið tilkynnt að því
                           marki sem nauðsynlegt er.
                   ^1)L. 31/2001, 1. gr. ^2)L. 167/2007, 64. gr.
 6. gr. Öllum þeim, sem starfa að dýralækningum, er skylt að fylgja fyrirmælum
  [Matvælastofnunar]^1) um skráningu dýrasjúkdóma og gera þær ráðstafanir til
     varnar og upprætingar sjúkdómum sem [stofnunin]^2) mælir fyrir um eða
              tilgreindir eru í reglugerðum og auglýsingum þar um.
                   ^1)L. 167/2007, 64. gr. ^2)L. 76/2005, 9. gr.
 7. gr. [Sjávarútvegs- og landbúnaðarráðherra]^1) setur með reglugerð^2) nánari
    ákvæði um varúðarráðstafanir sem nauðsynlegar eru ef upp kemur grunur um
 smitsjúkdóma sem tilgreindir eru í [viðaukum 1A og 1B]^3) eða ef þeirra verður
    vart og nýja, áður óþekkta sjúkdóma hér á landi, þar með talin ákvæði um
sóttvörn og samgang við svæði þar sem sjúkdómur hefur komið upp, einangrun dýra,
   rannsóknir, aflífun í rannsóknarskyni, sýnatöku og skýrslugerð og eyðingu
                                   dýrahræja.
   ^1)L. 167/2007, 64. gr. ^2)Rg. 447/2005, sbr. 710/2006. ^3)L. 31/2001, 2. gr.

                           IV. kafli. Varnaraðgerðir.
8. gr. [Sjávarútvegs- og landbúnaðarráðherra]^1) getur samkvæmt lögum þessum og
 að fengnum tillögum [Matvælastofnunar]^1) fyrirskipað hverjar þær ráðstafanir
sem nauðsynlegar eru til að útrýma eða hindra útbreiðslu þeirra dýrasjúkdóma sem
 taldir eru upp í [viðaukum 1A, 1B og 2]^2) og til að afstýra hættu og tjóni af
        völdum útbreiðslu þessara sjúkdóma. Ráðstafanir þessar ná yfir:
                                      1. Dýr:
           a. rannsóknir, þar með talda sýnatöku til sjúkdómsgreiningar,
                                b. sjúkdómsmeðferð,
                                c. ónæmisaðgerðir,
                            d. merkingar og einangrun,
                                   e. eftirlit,
                               f. förgun og eyðingu,
                  [g. bann við innflutningi eða útflutningi].^3)
    2. Dýraafurðir, fóður, húsdýraáburð og annað sem mengað er og kann að bera
                                     smit:
                        a. rannsóknir á mögulegu smitefni,
                 b. gerilsneyðingu, sótthreinsun og dauðhreinsun,
                                    c. eyðingu,
                  [d. bann við innflutningi eða útflutningi].^3)
             3. Byggingar, starfssvæði, vélar, verkfæri og farartæki:
                           a. hreinsun og sótthreinsun,
                             b. eftirlit og einangrun.
   4. Eigendur og umráðaaðila dýra, starfsfólk þeirra, fatnað og tæki sem kunna
                               að bera smitefni:
           a. rannsóknir, þar með talda sýnatöku til sjúkdómsgreiningar,
                  b. hreinsun, sótthreinsun og eyðingu fatnaðar.
       ^1)L. 167/2007, 64. gr. ^2)L. 31/2001, 3. gr. ^3)L. 116/2003, 9. gr.

                       V. kafli. Fyrirbyggjandi aðgerðir.
  9. gr. Heimilt er [sjávarútvegs- og landbúnaðarráðherra]^1) að takmarka eða
banna dýrahald á afmörkuðum svæðum þar sem ætla má að heilbrigði dýra sé sérstök
                   hætta búin að mati [Matvælastofnunar].^1)
                              ^1)L. 167/2007, 64. gr.
   10. gr. [Til að hindra að dýrasjúkdómar berist til landsins er óheimilt að
                 flytja til landsins eftirtaldar vörutegundir:
     a. Hey, hálm, alidýraáburð, gróðurmold og rotmassa blandað alidýraáburði,
 hráar og lítt saltaðar sláturafurðir, unnar og óunnar, ósótthreinsuð hrá skinn
og húðir, kjötmjöl, beinamjöl, fóðurvörur unnar úr afurðum eða úrgangi spendýra
    og fugla sem ekki hafa hlotið viðeigandi hitameðferð, blóð og blóðvatn,
            ógerilsneydda mjólk eða vörur unnar úr henni og hrá egg.
     b. Ull, notaða poka eða aðrar umbúðir, óhreinan fatnað og tuskur, fiður,
   fjaðrir, dún, stráteppi, strákörfur og óunnið dýrahár, enn fremur notaðan
 reiðfatnað, reiðtygi og annað sem notað hefur verið við geymslu og flutninga á
                             dýrum og dýraafurðum.
                   c. Hvers konar notaðan búnað til stangveiði.
Þrátt fyrir ákvæði 1. mgr. er [sjávarútvegs- og landbúnaðarráðherra]^1) heimilt
  að leyfa innflutning á vörum þeim sem taldar eru upp í ac-liðum að fengnum
 meðmælum yfirdýralæknis, enda þyki sannað að ekki berist smitefni með þeim er
valda dýrasjúkdómum. Um framkvæmd þessarar greinar fer eftir ákvæðum samningsins
   um beitingu ráðstafana um hollustuhætti og heilbrigði dýra og plantna í 1.
      viðauka A við samninginn um stofnun Alþjóðaviðskiptastofnunarinnar.
   Heimilt er [sjávarútvegs- og landbúnaðarráðherra],^1) að fengnum meðmælum
 yfirdýralæknis, að leyfa í rannsóknarskyni innflutning á vörutegundum sem upp
  eru taldar í a-lið 1. mgr. Ef hey eða hálmur er notað sem pökkunarefni fyrir
  aðra vöru sem flutt er inn og ekki er háð sérstöku leyfi má flytja heyið eða
 hálminn inn án leyfis ef telja má að slíkt pökkunarefni hafi ekki smithættu í
  för með sér. Þá getur ráðherra ákveðið með reglugerð að ákvæði 1. mgr. skuli
    ekki gilda fyrir einstakar vörutegundir sem þar eru taldar upp ef varan
    sótthreinsast við tilbúning eða sérstök sótthreinsun er framkvæmd fyrir
   innflutning og vörunni fylgir vottorð um uppruna, vinnslu og sótthreinsun.
  [Sjávarútvegs- og landbúnaðarráðherra]^1) er heimilt að banna með auglýsingu
  innflutning á öðrum vörum sem hætta telst á að smitefni geti borist með.]^2)
                  ^1)L. 167/2007, 64. gr. ^2)L. 87/1995, 26. gr.
11. gr. [Matvælastofnun]^1) er heimilt að takmarka eða banna flutning dýra, vöru
eða tækja milli eða innan sóttvarnarsvæða telji [stofnunin]^2) að það valdi eða
            sé líklegt til að valda útbreiðslu sjúkdóma meðal dýra.
[[Sjávarútvegs- og landbúnaðarráðherra]^1) er í samráði við [Matvælastofnun]^1)
 jafnframt heimilt að takmarka eða banna inn- og útflutning tiltekinna dýra og
 afurða þeirra, til lengri eða skemmri tíma, til tiltekins lands eða landsvæðis
 telji hann að slíkur flutningur valdi eða sé líklegur til að valda útbreiðslu
                                 sjúkdóma.]^3)
       ^1)L. 167/2007, 64. gr. ^2)L. 76/2005, 9. gr. ^3)L. 116/2003, 10. gr.
 12. gr. [Sjávarútvegs- og landbúnaðarráðherra]^1) ákveður, að fengnum tillögum
  [Matvælastofnunar],^1) hvaða varnarlínum skuli haldið við. Á sama hátt getur
    ráðherra ákveðið að setja upp nýjar varnarlínur þar sem nauðsyn krefur.
 Girðingarstæði skulu valin þar sem best skilyrði eru frá náttúrunnar hendi og
 valdi sem minnstum spjöllum og jarðraski. Upprekstrarfélög og einstakar jarðir
 má svipta aðgangi að landi sínu sé slíkt nauðsynlegt, enda skal þá leitast við
að bæta það með tilsvarandi landi í skiptum ef unnt er. Verði ekki samkomulag um
 landaskipti eða bætur fyrir missi landsnytja skulu bætur metnar af dómkvöddum
 matsmönnum. Bætur þær, sem ákveðnar eru, greiðast af ríkissjóði og miðast við
                              notagildi landsins.
   [Sjávarútvegs- og landbúnaðarráðherra]^1) ákveður með auglýsingu skiptingu
      varnarlína í aðalvarnarlínur og aukavarnarlínur að fengnum tillögum
                             [Matvælastofnunar].^1)
                              ^1)L. 167/2007, 64. gr.
  13. gr. Hræ dýra, sláturúrgang og sláturafurðir, sem ekki eru nýttar eða eru
óhæfar til manneldis, skal meðhöndla, geyma, flytja eða eyða á þann hátt að ekki
  valdi hættu á útbreiðslu smitefna eða annarra skaðlegra efna. Sama gildir um
   annan úrgang frá dýrum. Afurðir þessar er enn fremur óheimilt að nota sem
 dýrafóður nema samkvæmt sérstöku leyfi [Matvælastofnunar].^1) Við urðun þeirra
              skal leita umsagnar viðkomandi heilbrigðiseftirlits.
   Þeir sem meðhöndla, geyma eða flytja hræ og sláturúrgang til eyðingar eða
  dauðhreinsunar eða ætla að nýta það til fóðurgerðar skulu afla sér heimildar
                [Matvælastofnunar]^1) áður en starfsemin hefst.
                              ^1)L. 167/2007, 64. gr.
  14. gr. [Sjávarútvegs- og landbúnaðarráðherra]^1) setur með reglugerð nánari
 ákvæði um meðferð, geymslu og notkun matarleifa og dýraafurða sem ætlaðar eru
til fóðurs eða fóðurgerðar. Þar skal kveðið á um leyfi til fóðurgerðar, sbr. 13.
gr., starfrækslu fóðurstöðva og hvaða skilyrðum þær þurfa að fullnægja, sýnatöku
      og eftirlit með slíkri starfsemi til að koma í veg fyrir smithættu.
                              ^1)L. 167/2007, 64. gr.
 15. gr. [Sjávarútvegs- og landbúnaðarráðherra]^1) setur reglur^2) um sæðistöku
 og sæðingar, töku eggja og fósturvísa, meðferð þeirra og innlögn í dýr. Einnig
 um búnað, tilhögun og rekstur sæðingastöðvar og heilbrigðiskröfur varðandi dýr
        sem tekið er úr sæði, egg eða fósturvísar til flutnings, svo og
  heilbrigðiskröfur um sæði, egg og fósturvísa sem ætlaðir eru til sæðinga eða
  eggjaflutninga. Þá setur [sjávarútvegs- og landbúnaðarráðherra]^1) reglur um
heilbrigðiskröfur sem gerðar eru varðandi þau dýr sem notuð eru sem fósturmæður.
                     ^1)L. 167/2007, 64. gr. ^2)Rg. 787/2003.

                         VI. kafli. Kostnaður og bætur.
16. gr. Þóknun og ferðakostnaður vegna starfa dýralæknis eða annarra sem takast
   á hendur verkefni sem leiðir af framkvæmd þessara laga samkvæmt fyrirmælum
               [Matvælastofnunar]^1) skal greiddur úr ríkissjóði.
                              ^1)L. 167/2007, 64. gr.
17. gr. Ríkissjóður greiðir kostnað vegna einangrunar búfjár sem ákveðin er til
 varnar sjúkdómum sem taldir eru upp í [viðauka 1A]^1) með lögum þessum, svo og
 efniskostnað vegna nauðsynlegrar hreinsunar og sótthreinsunar, einnig kostnað
  vegna aflífunar, eyðingar hræja og notkunar tækja sem þarf til fyrrgreindra
  verka. Ríkissjóður greiðir kostnað vegna einangrunar og gæslu svæða, enda sé
 einangrunin fyrirskipuð af [sjávarútvegs- og landbúnaðarráðherra].^2) Eigendum
 búfjár er skylt að leggja fram endurgjaldslaust alla ófaglega vinnu og aðstoð
                  við hreinsun, sótthreinsun og aflífun dýra.
                   ^1)L. 31/2001, 5. gr. ^2)L. 167/2007, 64. gr.
18. gr. Kostnaður vegna einangrunar og rannsókna á öðrum sjúkdómum en taldir eru
   upp í [viðauka 1A]^1) greiðist af eigendum dýranna að hluta eða öllu leyti
          samkvæmt ákvörðun [sjávarútvegs- og landbúnaðarráðherra].^2)
                   ^1)L. 31/2001, 6. gr. ^2)L. 167/2007, 64. gr.
    19. gr. Stofnkostnaður og viðhald aðalvarnarlína greiðist úr ríkissjóði.
Ríkissjóður leggur til efni í aukavarnarlínur, en uppsetning, rekstur og viðhald
   þeirra greiðist af viðkomandi sveitarsjóðum. Rísi ágreiningur um skiptingu
kostnaðar við aukavarnarlínur sker [sjávarútvegs- og landbúnaðarráðherra]^1) úr
           þeim ágreiningi að fenginni umsögn [Matvælastofnunar].^1)
                              ^1)L. 167/2007, 64. gr.
  20. gr. Eigendur búfjár, sem fargað er samkvæmt fyrirmælum [sjávarútvegs- og
landbúnaðarráðherra]^1) að tillögum [Matvælastofnunar],^1) eiga rétt á bótum úr
                                  ríkissjóði.
  Bætur ríkissjóðs svara til verðgildis afurða og rekstrartaps sem sannanlega
leiðir af eyðingu dýranna. Heimilt er að víkja frá ákvæðum þessarar málsgreinar
         um bætur þegar fyrirskipaður er niðurskurður á kynbótagripum.
 Sé unnt að nýta afurðir dýra að hluta eða í heild skal verðmæti þeirra afurða
  koma til frádráttar heildarbótagreiðslum. Ekki koma bætur fyrir dýr sem eru
    óveruleg að verðmæti, nema því aðeins að til þess liggi gildar ástæður.
      Bótaskylda ríkissjóðs samkvæmt lögum þessum nær eingöngu til búfjár.
                              ^1)L. 167/2007, 64. gr.
21. gr. Réttur til bóta samkvæmt lögum þessum glatast að öllu leyti eða að hluta
 ef eigandi dýra hefur ekki farið eftir ákvæðum þessara laga eða reglugerðum og
 öðrum fyrirmælum settum samkvæmt þeim. Sama gildir ef eigandi hefur orðið sér
úti um dýr sem hann vissi eða mátti vita með tilliti til aðstæðna að haldið var
 sjúkdómi sem lög þessi taka til eða valdið því með ásetningi eða vanrækslu að
                              dýr hans smitaðist.
  Bætur greiðast ekki ef dýr, sem flutt hafa verið til landsins, hafa sýkst af
        sjúkdómi áður en sex mánuðir eru liðnir frá innflutningi þeirra.

                            VII. kafli. Ýmis ákvæði.
 22. gr. [Matvælastofnun],^1) héraðsdýralæknum og fulltrúum þeirra skal hvenær
 sem er vera heimill aðgangur að húsnæði, búum og fyrirtækjum þar sem dýr, eða
 afurðir þeirra, eru geymd og skulu þeim veittar allar nauðsynlegar upplýsingar
   vegna eftirlits og rannsókna sem óskað er eftir á grundvelli laga þessara.
                              ^1)L. 167/2007, 64. gr.
     23. gr. Skylt er að viðhalda varnarlínum svo lengi að fullvíst þyki að
búfjársjúkdómar, sem valda stórfelldu tjóni, geti ekki leynst í búfé öðrum megin
 línunnar þannig að samgangur milli svæðanna auki á sýkingarhættu fyrir búfé að
                          mati [Matvælastofnunar].^1)
Því aðeins er [sjávarútvegs- og landbúnaðarráðherra]^1) heimilt að leggja niður
   varnarlínur að fram hafi farið ítarlegt heilbrigðiseftirlit á búfé á þeim
varnarsvæðum sem að línunni liggja og að fengnum meðmælum [Matvælastofnunar].^1)
      Gefa skal aðliggjandi sveitarfélögum kost á að eignast girðingarnar
endurgjaldslaust, enda taki þau ábyrgð á að girðing valdi ekki slysum eða tjóni.
                              ^1)L. 167/2007, 64. gr.
24. gr. [Matvælastofnun]^1) er heimilt að fyrirskipa á kostnað eigenda sérstakar
  merkingar á búfé þar sem slíkt er nauðsynlegt. [Þá getur [Matvælastofnun]^1)
         bannað hvers konar litamerkingar á búfé á ákveðnum svæðum.]^2)
                  ^1)L. 167/2007, 64. gr. ^2)L. 76/2005, 10. gr.
25. gr. Óheimilt er að flytja sauðfé til lífs yfir varnarlínur [nema þegar um er
 að ræða endurnýjun bústofns vegna niðurskurðar af völdum sjúkdóma og/eða vegna
 búháttabreytinga].^1) Sleppi sauðfé yfir varnarlínur skal því slátrað. Merkja
  skal líffæri úr fénu og senda án tafar til rannsóknar. Eigandi skal fá bætur
 samkvæmt ákvörðun [Matvælastofnunar]^2) fyrir sauðfé sem slátrað er enda hafi
líffæri verið send til rannsóknar. Nautgripi og geitur má því aðeins flytja yfir
    varnarlínur til lífs að fram fari sérstök rannsókn á heilbrigði þeirra.
   [Matvælastofnun]^2) getur leyft flutning á tilrauna- og kynbótagripum yfir
                                  varnarlínur.
                  ^1)L. 76/2005, 11. gr. ^2)L. 167/2007, 64. gr.
   26. gr. Hlíti eigandi eða umráðaaðili dýra ekki ákvörðun [sjávarútvegs- og
landbúnaðarráðherra]^1) samkvæmt lögum þessum er viðkomandi lögreglustjóra skylt
 að hlutast til um framkvæmd á fyrirmælum ráðherra. Óheimilt er að farga dýrum
eða taka þau frá aðila eða neyta annarra þeirra úrræða sem lög þessi kveða á um
  og valdið geta eiganda þeirra umtalsverðum kostnaði nema [Matvælastofnun]^1)
 hafi samþykkt slíkar aðgerðir. Gefa skal eiganda og umráðaaðila kost á að tjá
              sig um slíkar aðgerðir áður en til þeirra er gripið.
                              ^1)L. 167/2007, 64. gr.
                                  27. gr. ^1)
                               ^1)L. 31/2001, 9. gr.
    28. gr. Komi upp alvarlegur smitsjúkdómur í dýrum á afmörkuðum svæðum er
     [sjávarútvegs- og landbúnaðarráðherra]^1) heimilt, að fenginni tillögu
 [Matvælastofnunar],^1) að skipa þriggja manna [smitsjúkdómanefnd]^2) er verði
[Matvælastofnun]^1) til aðstoðar við framkvæmd hvers konar varnaraðgerða og við
 útrýmingu sjúkdómsins. [Smitsjúkdómanefnd]^2) hefur ásamt [Matvælastofnun]^1)
  forgöngu um framkvæmd niðurskurðar, endurnýjun bústofns, hreinsun búfjár af
                      svæðinu og nauðsynlega sótthreinsun.
                                      ^2)
                  ^1)L. 167/2007, 64. gr. ^2)L. 31/2001, 10. gr.
29. gr. [Sjávarútvegs- og landbúnaðarráðherra]^1) setur með reglugerð^2) nánari
                       ákvæði um framkvæmd laga þessara.
  [[Sjávarútvegs- og landbúnaðarráðherra]^1) skal setja sérstaka reglugerð um
  innflutning og útflutning sjávardýra í samráði við sjávarútvegsráðherra.]^3)
 [[Sjávarútvegs- og landbúnaðarráðherra]^1) skal setja sérstaka reglugerð^4) um
 innflutning og útflutning eldisdýra og afurða þeirra til að hindra útbreiðslu
                               smitsjúkdóma.]^5)
      ^1)L. 167/2007, 64. gr. ^2)Rg. 260/1980 (um útbúnað alifuglasláturhúsa
o.fl.), sbr. 417/2002 og 688/2002. Rg. 251/1995 (um aðbúnað og sjúkdómavarnir á
 alifuglabúum), sbr. 904/2001 og 701/2002. Rg. 200/1998 (um búfjármörk o.fl.),
 sbr. 30/2000, 221/2002 og 1105/2005. Rg. 557/1998 (um kanínurækt). Rg. 60/2000
   (um eftirlit með aðbúnaði og heilbrigði sauðfjár og geitfjár o.fl.). Augl.
 635/2001 (um bann við flutningi sláturfjár yfir sauðfjárveikivarnarlínur). Rg.
 651/2001 (um útrýmingu á riðuveiki og bætur vegna niðurskurðar), sbr. 726/2004
  og 807/2006. Rg. 665/2001 (um viðbrögð við smitsjúkdómum). Rg. 438/2002 (um
 aðbúnað nautgripa og eftirlit með framleiðslu mjólkur o.fl.). Rg. 787/2003 (um
  búfjársæðingar og flutning fósturvísa). Rg. 509/2004 (um varnir gegn því að
    dýrasjúkdómar og sýktar afurðir berist til landsins), sbr. 732/2007. Rg.
289/2005 (um merkingar búfjár), sbr. 972/2005. Rg. 160/2006 (um aðbúnað, umhirðu
og heilbrigðiseftirlit hrossa). Rg. 933/2007 (um meðferð og nýtingu á slátur- og
dýraleifum). Rg. 550/2008 (um flutning líflamba milli landsvæða). ^3)L. 63/2003,
2. gr. ^4)Rg. 527/2003 (um sýnatökuáætlanir og greiningaraðferðir við greiningu
   og staðfestingu á fisksjúkdómunum brisdrepi, iðradrepi og veirublæði). Rg.
446/2005 (um skilyrði á sviði heilbrigðis dýra sem hafa áhrif á markaðssetningu
eldisdýra og afurða þeirra), sbr. 709/2006. Rg. 447/2005 (um lágmarksráðstafanir
innan EES-svæðisins vegna eftirlits með tilteknum fisksjúkdómum), sbr. 710/2006.
     Rg. 448/2005 (um eftirlit með heilbrigði eldisdýra og afurðum þeirra í
 viðskiptum innan EES-svæðisins), sbr. 711/2006. Rg. 449/2005 (um eftirlit með
 heilbrigði eldisdýra sem flutt eru til EES-svæðisins frá þriðju ríkjum), sbr.
   712/2006. Rg. 985/2005 (um fiskeldisstöðvar). Rg. 739/2006 (um gildistöku
    reglugerðar Evrópusambandsins nr. 282/2004 um að taka upp vottorð til að
         tilkynna um komu dýra til Bandalagsins frá þriðju löndum og um
 heilbrigðiseftirlit með þeim og reglugerðar Evrópusambandsins nr. 585/2004 um
    breytingu á reglugerð Evrópusambandsins nr. 282/2004). Rg. 740/2006 (um
       gildistöku reglugerðar Evrópusambandsins nr. 136/2004 um reglur um
heilbrigðiseftirlit á skoðunarstöðvum Bandalagsins á landamærum með afurðum sem
  eru fluttar inn frá þriðju löndum). Rg. 741/2006 (um gildistöku reglugerðar
Evrópusambandsins nr. 599/2004 um að samþykkja samræmda fyrirmynd að vottorði og
 skoðunarskýrslu í tengslum við viðskipti innan Bandalagsins með dýr og afurðir
                    úr dýraríkinu). ^5)L. 116/2003, 11. gr.

                    VIII. kafli. Refsiákvæði og gildistaka.
 30. gr. Brot gegn lögum þessum, reglugerðum og fyrirmælum gefnum samkvæmt þeim
                 varða sektum [eða fangelsi allt að 2 árum].^1)
           Með mál vegna brota skal farið að hætti opinberra mála.^2)
     ^1)L. 82/1998, 206. gr. ^2)Málsgreinin var felld brott með [2]l. 88/2008,
       233. gr. Breytingin tekur gildi 1. jan. 2009 skv. [3]232. gr. s.l.
                     31. gr. Lög þessi öðlast þegar gildi.
    Ákvæði til bráðabirgða. Reglugerðir, auglýsingar og önnur fyrirmæli sett
samkvæmt lögum nr. 11/1928, með síðari breytingum, lögum nr. 23/1956, með síðari
breytingum, og lögum nr. 22/1977, um sauðfjárbaðanir, skulu halda gildi sínu að
svo miklu leyti sem þau stangast ekki á við lög þessi þar til nýjar reglugerðir,
             auglýsingar eða önnur fyrirmæli hafa öðlast gildi.^1)
   ^1)Eldri stjórnvaldsfyrirmæli sem hér er vísað til munu vera rg. 76/1952, rg.
    135/1952, augl. A 97/1955, rg. 14/1957, augl. 10/1964, rg. 27/1970, rg.
    423/1979, rg. 290/1980, rg. 444/1982, sbr. 340/1986, rg. 96/1987, augl.
                                   155/1987.

                          [Viðaukar 1A, 1B og 2. ]^1)
      ^1)L. 31/2001, 11. gr. Um viðauka þessa vísast til Stjtíð. A 2001, bls.
                                     5863.

References

   Visible links
   1. file://2008088.html
   2. file://2008088.html#g233
   3. file://2008088.html
