
   --------------------------------------------------------------------------

                             Lög um orkunýtnikröfur

                              2000 nr. 51 17. maí

   --------------------------------------------------------------------------

                 Ferill málsins á Alþingi.   Frumvarp til laga.

    Tóku gildi 26. maí 2000. EES-samningurinn: II. og IV. viðauki tilskipun
 92/42/EBE, 92/75/EBE og 96/57/EB. Breytt með [1]l. 88/2008 (taka gildi 1. jan.
              2009 nema brbákv. VII sem tók gildi 21. júní 2008).

1. gr. Tilgangur laga þessara er að stuðla að þróun og notkun orkunýtinna véla,
tækja og annars búnaðar, í lögum þessum nefnd vara, með það að markmiði að orka
                 verði notuð á skynsamlegan og hagkvæman hátt.
               2. gr. Lögin taka til nýrrar vöru sem nýtir orku.
               Lögin taka ekki til farartækja eða notaðrar vöru.
3. gr. Iðnaðarráðherra er heimilt með hliðsjón af tilgangi laga þessara að kveða
 á um í reglugerð^1) hvaða kröfur um orkunýtni tiltekin vara þarf að uppfylla.
 Eingöngu er heimilt að setja á markað vöru sem uppfyllir reglur um orkunýtni,
 sbr. 1. mgr. Óheimilt er að banna markaðssetningu vöru sem uppfyllir kröfur um
 orkunýtni og hefur CE-samræmismerki, enda uppfylli hún skilyrði annarra laga.
     Ráðherra er heimilt að mæla fyrir um í reglugerð að innflutningur eða
framleiðsla vöru til eigin nota skuli lúta sams konar reglum og mælt er fyrir um
                                   í 1. mgr.
                          ^1)Rg. 795/2000, rg. 219/2002.
 4. gr. Iðnaðarráðherra er heimilt að mæla fyrir um í reglugerð hvaða merkingar
      og upplýsingar skuli fylgja vöru sem uppfyllir kröfur um orkunýtni.
   5. gr. Framleiðandi, fulltrúi hans eða sá er markaðssetur vöru, hér eftir
  nefndur birgðasali, ber ábyrgð á að vörur hans uppfylli orkunýtnikröfur sem
settar hafa verið. Birgðasali ber ábyrgð á að nauðsynlegar mælingar og prófanir
á orkunýtni búnaðar fari fram svo að kannað verði hvort búnaður uppfyllir kröfur
      um orkunýtni sem ákveðnar hafa verið með reglugerð byggðri á 3. gr.
  Óheimilt er að hefja sölu eða leigu á vöru þar til nauðsynlegar mælingar og
   prófanir hafa farið fram. Birgðasali ber allan kostnað við framangreindar
                             mælingar og prófanir.
Iðnaðarráðherra er heimilt að setja nánari fyrirmæli um hvaða aðferðir og staðla
                skal nota við mælingar og prófanir skv. 1. mgr.
  6. gr. Iðnaðarráðherra fer með framkvæmd laga þessara. Yfireftirlit samkvæmt
               lögum þessum skal vera í höndum Löggildingarstofu.
 Við framkvæmd eftirlits með [2]lögum þessum skal farið að lögum um öryggi vöru
          og opinbera markaðsgæslu, nr. 134/1995, eftir því sem við á.
Birgðasalar og seljendur skulu miðla til eftirlitsaðila þeim upplýsingum skv. 5.
             gr. sem nauðsynlegar eru til framkvæmdar lögum þessum.
 7. gr. Brot á lögum þessum og reglugerðum sem settar verða samkvæmt þeim varða
  sektum sem renna í ríkissjóð. Um meðferð slíkra brota fer að hætti opinberra
                                    mála.^1)
     ^1)Málsliðurinn var felldur brott með [3]l. 88/2008, 233. gr. Breytingin
                 tekur gildi 1. jan. 2009 skv. [4]232. gr. s.l.
                      8. gr. Lög þessi öðlast þegar gildi.

References

   Visible links
   1. file://2008088.html
   2. file://1995134.html
   3. file://2008088.html#g233
   4. file://2008088.html
