                                    dálkum.

   --------------------------------------------------------------------------

       Forsetaúrskurður um sendiráð, fastanefndir hjá alþjóðastofnunum og
                             sendiræðisskrifstofur

                              2007 nr. 90 28. mars

   --------------------------------------------------------------------------

                           Tók gildi 26. apríl 2007.
      Samkvæmt tillögu utanríkisráðherra og með vísan til [2]4. gr. laga nr.
   39/1971 um utanríkisþjónustu Íslands eru hér með sett eftirfarandi ákvæði:
     1. a. Sendiráð skulu vera í Berlín, Brussel, Colombo, Helsinki, Kampala,
 Kaupmannahöfn, Lilongwe, London, Managua, Mapútó, Moskvu, Nýju-Delhi, Ottawa,
   Ósló, París, Peking, Pretoríu, Stokkhólmi, Tókýó, Washington og Windhoek.
    Sendiráðin í London og París skulu jafnframt gegna hlutverki fastanefnda
                   gagnvart nánar tilteknum alþjóðastofnunum.
   b. Fastanefndir skulu vera í Brussel, Genf, New York, Róm, Strassborg og Vín.
    Fastanefndirnar skulu jafnframt gegna hlutverki sendiráðs gagnvart nánar
                               tilteknum ríkjum.
       c. Aðalræðisskrifstofur skulu vera í New York, Winnipeg og Þórshöfn.
                   2. Umdæmi sendiráða skulu vera sem hér segir:
   a. Berlín. Auk Þýskalands skal umdæmi sendiráðsins vera Búlgaría, Króatía og
                                    Pólland.
     b. Brussel. Auk Belgíu skal umdæmi sendiráðsins vera Lúxemborg og Sviss.
  Forstöðumaður sendiráðsins skal vera sendiherra Íslands hjá Evrópusambandinu
                                   (ESB/EU).
      c. Colombo. Umdæmi sendiráðsins skal vera Srí Lanka. Sendiherra Íslands
                  gagnvart Srí Lanka skal sitja í Nýju-Delhi.
   d. Helsinki. Auk Finnlands skal umdæmi sendiráðsins vera Eistland, Lettland,
                              Litháen og Úkraína.
   e. Kampala. Umdæmi sendiráðsins skal vera Úganda. Sendiherra Íslands gagnvart
                         Úganda skal sitja í Pretoríu.
       f. Kaupmannahöfn. Auk Danmerkur skal umdæmi sendiráðsins vera Ísrael,
                         Rúmenía, Slóvenía og Tyrkland.
       g. Lilongwe. Umdæmi sendiráðsins skal vera Malaví. Sendiherra Íslands
                     gagnvart Malaví skal sitja í Pretoríu.
      h. London. Auk Bretlands skal umdæmi sendiráðsins vera Holland, Írland,
Jórdanía, Katar, Líbanon, Makedónía (fyrrum Sambandslýðveldi Júgóslavíu), Malta
       og Nígería. Sendiráðið skal gegna hlutverki fastanefndar gagnvart
                        Alþjóðasiglingamálastofnuninni.
      i. Managua. Umdæmi sendiráðsins skal vera Níkaragva. Sendiherra Íslands
                    gagnvart Níkaragva skal sitja í Ottawa.
       j. Mapútó. Umdæmi sendiráðsins skal vera Mósambík. Sendiherra Íslands
                    gagnvart Mósambík skal sitja í Pretoríu.
   k. Moskva. Auk Rússlands skal umdæmi sendiráðsins vera Armenía, Aserbaídsjan,
      Georgía, Hvíta-Rússland, Kasakstan, Kirgisía, Moldóva, Tadsjikistan,
                          Túrkmenistan og Úsbekistan.
       l. Nýja-Delhi. Auk Indlands skal umdæmi sendiráðsins vera Bangladess,
 Indónesía, Malasía, Maldíveyjar, Máritíus, Nepal, Seychelleseyjar og Singapúr.
Sendiherra Íslands í Nýju-Delhi skal einnig vera sendiherra gagnvart Srí Lanka.
   m. Ottawa. Auk Kanada skal umdæmi sendiráðsins vera Belís, Bólivía, Ekvador,
  Hondúras, Kostaríka, Kólumbía, Panama, Perú, Úrúgvæ og Venesúela. Sendiherra
        Íslands í Ottawa skal einnig vera sendiherra gagnvart Níkaragva.
       n. Ósló. Auk Noregs skal umdæmi sendiráðsins vera Barein, Egyptaland,
Grikkland, Íran, Jemen, Líbía, Óman, Pakistan, Sameinuðu arabísku furstadæmin og
                                     Súdan.
      o. París. Auk Frakklands skal umdæmi sendiráðsins vera Alsír, Andorra,
 Marokkó, Portúgal, San Marínó, Spánn og Túnis. Sendiráðið skal gegna hlutverki
    fastanefndar gagnvart Efnahagssamvinnu- og þróunarstofnuninni (OECD) og
  Menningarmálastofnun Sameinuðu þjóðanna (UNESCO). Sendiherra Íslands í París
                  skal einnig vera sendiherra gagnvart Ítalíu.
    p. Peking. Auk Kína skal umdæmi sendiráðsins vera Ástralía, Kambódía, Laos,
   Mongólía, Norður-Kórea (Alþýðulýðveldið Kórea), Nýja-Sjáland, Suður-Kórea
                         (Lýðveldið Kórea) og Víetnam.
    r. Pretoría. Auk Suður-Afríku skal umdæmi sendiráðsins vera Angóla, Benín,
  Botsvana, Eþíópía, Gana, Kenía, Lesótó, Malí, Sambía, Senegal, Svasíland og
  Tansanía. Sendiherra Íslands í Pretoríu skal einnig vera sendiherra gagnvart
                      Malaví, Mósambík, Namibíu og Úganda.
    s. Stokkhólmur. Auk Svíþjóðar skal umdæmi sendiráðsins vera Albanía, Írak,
                 Kúveit, Kýpur, Sádi-Arabía, Serbía og Sýrland.
      t. Tókýó. Auk Japans skal umdæmi sendiráðsins vera Austur-Tímor, Brúnei
             Darússalam, Filippseyjar, Papúa Nýja-Gínea og Taíland.
     u. Washington. Auk Bandaríkjanna skal umdæmi sendiráðsins vera Argentína,
               Brasilía, Chile, El Salvador, Gvatemala og Mexíkó.
      v. Windhoek. Umdæmi sendiráðsins skal vera Namibía. Sendiherra Íslands
                    gagnvart Namibíu skal sitja í Pretoríu.
                 3. Fyrirsvar fastanefnda skal vera sem hér segir:
    a. Brussel. Auk Atlantshafsbandalagsins (NATO) og stofnana tengdum því skal
 fastanefndin fara með fyrirsvar gagnvart Vestur-Evrópusambandinu (VES/WEU) og
  Stofnuninni um bann við efnavopnum (OPCW) í Haag í Hollandi. Jafnframt skal
          fastanefndin gegna hlutverki sendiráðs gagnvart Afganistan.
     b. Genf. Auk Fríverslunarsamtaka Evrópu (EFTA) skal fastanefndin fara með
            fyrirsvar gagnvart skrifstofu Sameinuðu þjóðanna í Genf,
     Alþjóðaviðskiptastofnuninni (WTO), Alþjóðafjarskiptasambandinu (ITU),
  Alþjóðaheilbrigðismálastofnuninni (WHO), Alþjóðahugverkastofnuninni (WIPO),
    Alþjóðaveðurfræðistofnuninni (WMO) og Alþjóðavinnumálastofnuninni (ILO).
 Jafnframt skal fastanefndin gegna hlutverki sendiráðs gagnvart Liechtenstein.
   c. New York. Fastanefndin skal fara með fyrirsvar gagnvart Sameinuðu þjóðunum
   í New York. Jafnframt skal fastanefndin gegna hlutverki sendiráðs gagnvart
 Bahamaeyjum, Barbadoseyjum, Dóminíska lýðveldinu, Grenada, Gvæana, Jamaíka og
                                     Kúbu.
     d. Róm. Fastanefndin skal fara með fyrirsvar gagnvart stofnunum Sameinuðu
    þjóðanna í Róm: Matvæla- og landbúnaðarstofnun Sameinuðu þjóðanna (FAO),
  Matvælaáætlun Sameinuðu þjóðanna (WFP) og Alþjóðasjóði um þróun landbúnaðar
 (IFAD). Jafnframt skal fastanefndin gegna hlutverki sendiráðs gagnvart Ítalíu,
           en sendiherra Íslands gagnvart Ítalíu skal sitja í París.
     e. Strassborg. Auk þess að fara með fyrirsvar gagnvart Evrópuráðinu skal
           fastanefndin gegna hlutverki sendiráðs gagnvart Páfagarði.
         f. Vín. Fastanefndin skal fara með fyrirsvar gagnvart Öryggis- og
 samvinnustofnun Evrópu (ÖSE/OSCE), skrifstofu Sameinuðu þjóðanna í Vín (UNOV),
    Alþjóðakjarnorkumálastofnuninni (IAEA) og skrifstofu undirbúningsnefndar
 samningsins um allsherjarbann við tilraunum með kjarnavopn (CTBTO). Jafnframt
   skal fastanefndin gegna hlutverki sendiráðs gagnvart Austurríki, Bosníu og
      Hersegóvínu, Slóvakíu, Svartfjallalandi, Tékklandi og Ungverjalandi.
              4. Umdæmi aðalræðisskrifstofa skal vera sem hér segir:
     a. New York. Auk New York fylkis skal umdæmi aðalræðisskrifstofunnar vera
                fylkin Connecticut, New Jersey og Rhode Island.
      b. Winnipeg. Umdæmi aðalræðisskrifstofunnar skal vera héraðið Manitoba,
  fylkið Saskatchewan, að undanskilinni borginni Regina, og fylkið Alberta, að
                   undanskildum borgunum Calgary og Edmonton.
          c. Þórshöfn. Umdæmi aðalræðisskrifstofunnar skal vera Færeyjar.
     5. Utanríkisráðuneytið fer með fyrirsvar gagnvart öðrum ríkjum sem Ísland
 hefur stjórnmálasamband við, m.a. með skipun sendiherra með búsetu í Reykjavík
                          eftir því sem ástæða er til:
   a. Ameríka: Antígva og Barbúda, Dóminíka, Haiti, Paragvæ, Sankti Kristófer og
       Nevis, Sankti Lúsía, Sankti Vinsent og Grenadíneyjar, og Súrinam.
   b. Afríka: Búrkína Fasó, Búrúndí, Djíbútí, Erítrea, Fílabeinsströndin, Gabon,
   Gambía, Gínea, Gínea-Bissá, Grænhöfðaeyjar, Lýðveldið Kongó (Brazzaville),
  Kómoraeyjar, Líbería, Madagaskar, Máritanía, Miðbaugs-Gínea, Níger, Rúanda,
                     Síerra Leóne, Sómalía, Tógó og Tsjad.
     c. Kyrrahafsríki: Kíribatí, Marshalleyjar, Míkrónesía, Narú, Palá, Samóa,
                               Túvalú og Vanúatú.
                        Úrskurður þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=2007090
   2. file://1971039.html#g4
