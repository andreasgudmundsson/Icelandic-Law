
   --------------------------------------------------------------------------

                   Lög um löggilta niðurjöfnunarmenn sjótjóns

                              1938 nr. 74 11. júní

   --------------------------------------------------------------------------

  Tóku gildi 11. júní 1938. Breytt með l. 46/1961 (tóku gildi 2. maí 1961), l.
 23/1991 (tóku gildi 17. apríl 1991), l. 92/1991 (tóku gildi 1. júlí 1992 nema
  103. gr. sem tók gildi 9. jan. 1992), l. 133/1993 (tóku gildi 1. jan. 1994;
   EES-samningurinn: V. viðauki tilskipun 64/221/EBE, VII. viðauki tilskipun
    67/43/EBE, V. viðauki tilskipun 68/360/EBE og 72/194/EBE, VIII. viðauki
tilskipun 73/148/EBE, 75/34/EBE og 75/35/EBE, VII. viðauki tilskipun 77/249/EBE
og 89/48/EBE, VIII. viðauki tilskipun 90/364/EBE, 90/365/EBE og 90/366/EBE), l.
72/2003 (tóku gildi 10. apríl 2003), l. 26/2005 (tóku gildi 25. maí 2005) og l.
                      162/2010 (tóku gildi 1. jan. 2011).

    1. gr. [Innanríkisráðherra]^1) er heimilt að löggilda menn til að annast
  niðurjöfnun sjótjóns, ef þeir fullnægja skilyrðum þeim, sem sett eru í lögum
                                    þessum.
                              ^1)L. 162/2010, 87. gr.
               2. gr. Þessi eru skilyrði þau, er getur í 1. gr.:
    1. [Löggiltur niðurjöfnunarmaður sjótjóns skal hafa lögheimili hér á landi,
         vera lögráða og fullra 25 ára og hafa forræði á búi sínu.]^1)
       2. Hann skal hafa tekið embættispróf í lögum við Háskóla Íslands [eða
                    sambærilegt próf við annan háskóla].^1)
        3. Hann skal hafa aflað sér fræðilegrar sérþekkingar á sjórétti og
       sjóvátryggingarrétti við erlendan háskóla eigi skemur en eitt ár.
       4. Hann skal leggja fram skilríki fyrir því, að hann hafi starfað að
  niðurjöfnun sjótjóns hjá innlendum eða erlendum löggiltum niðurjöfnunarmanni
                        sjótjóns eigi skemur en eitt ár.
    5. Hann má ekki reka atvinnu, er ráðherra telur ósamrýmanlega þessu starfi,
    svo sem skipamiðlun, eða veita forstöðu skipa- eða vátryggingarfélögum.
     [Heimilt er að synja manni um löggildingu, ef 2. mgr. 68. gr. almennra
                     hegningarlaga á við um hagi hans.]^2)
    [Ákvæði 2., 3. og 4. tölul. 1. mgr. gilda ekki um mann sem hefur fengið
löggildingu eða aðra opinbera heimild til að annast niðurjöfnun sjótjóns í öðru
        ríki á Evrópska efnahagssvæðinu [eða í aðildarríki stofnsamnings
                      Fríverslunarsamtaka Evrópu].^3)]^4)
      [Skilyrði 1. tölul. 1. mgr. um lögheimili hér á landi gildir ekki um
 ríkisborgara annarra aðildarríkja Evrópska efnahagssvæðisins eða aðildarríkja
                 stofnsamnings Fríverslunarsamtaka Evrópu.]^5)
     ^1)L. 133/1993, 1. gr. ^2)L. 46/1961, 1. gr. ^3)L. 72/2003, 1. gr. ^4)L.
                     133/1993, 2. gr. ^5)L. 26/2005, 1. gr.
 3. gr. Löggiltur niðurjöfnunarmaður sjótjóns skal undirrita drengskaparheit um
  að vinna verk sitt eftir bestu vitund og þekkingu, og yfirleitt inna skyldur
        sínar sem niðurjöfnunarmaður sjótjóns samviskusamlega af hendi.
   4. gr. Niðurjöfnun löggilts niðurjöfnunarmanns jafngildir niðurjöfnun ^1)
                          tveggja dómkvaddra manna ^1)
Löggiltum niðurjöfnunarmanni sjótjóns er heimilt að gefa upplýsingar til afnota
    í dómsmálum um niðurjöfnun sjótjóns og um önnur atriði, sem falla undir
   starfssvið hans. Fer um sönnunargildi þessara yfirlýsinga sem um skýrslur
                            opinberra embættismanna.
                              ^1)L. 92/1991, 22. gr.
  5. gr. Löggiltir niðurjöfnunarmenn sjótjóns skulu sæta sömu viðurlögum fyrir
                        brot sem opinberir sýslunarmenn.
  6. gr. [Ráðherra]^1) getur tiltekið nánar í reglugerð um verksvið, störf og
                      þóknun niðurjöfnunarmanna sjótjóns.
                              ^1)L. 162/2010, 87. gr.
