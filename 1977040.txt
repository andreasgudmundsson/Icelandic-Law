                                    dálkum.

   --------------------------------------------------------------------------

                   Lög um tilkynningarskyldu íslenskra skipa

                              1977 nr. 40 13. maí

   --------------------------------------------------------------------------

    1. gr. Öll íslensk skip, sem búin eru talstöð, önnur en varðskip, skulu
                                   tilkynna:
                           a. brottför skipsins úr höfn;
    b. staðsetningu skipsins a.m.k. einu sinni á sólarhring, fiskiskip samkvæmt
          ákvörðun eftirlitsmiðstöðvar og farþegaskip eftir aðstæðum;
                             c. komu skipsins í höfn.
 [Í sjálfvirku tilkynningarkerfi skulu skip tilkynna brottför og komu í höfn og
                     staðsetningu sína á eftirfarandi hátt:
      a. Skip sem eru 24 metrar að lengd eða lengri skulu tilkynna sig á tólf
                              klukkustunda fresti.
         b. Skip sem eru styttri en 24 metrar og er heimilt að sigla utan
þjónustusvæðis sjálfvirks tilkynningarkerfis á metrabylgju skulu tilkynna sig á
                          einnar klukkustundar fresti.
     c. Skip sem eru styttri en 24 metrar og sigla á þjónustusvæði sjálfvirks
 tilkynningarkerfis á metrabylgju skulu tilkynna sig á fimmtán mínútna fresti.
     d. Farþegaskip sem notuð eru í atvinnuskyni skulu tilkynna sig á fimmtán
                                mínútna fresti.
    e. [Undanþegin ákvæðum c-liðar eru skip sem ekki eru notuð í atvinnuskyni.
  Samgönguráðherra er heimilt að ákveða að skip sem stunda veiðar nálægt landi
                   verði undanþegin ákvæðum c-liðar.]^1)]^2)
                 ^1)[2]L. 73/2000, 1. gr. ^2)[3]L. 39/1999, 1. gr.
            2. gr. Texti tilkynningarinnar skal vera sem hér segir:
   Við brottför: Skipsheiti, kallmerki eða skipaskrárnúmer, brottfararstaður og
                                     tími.
   Á sjó: Skipsheiti, kallmerki eða skipaskrárnúmer, reitnúmer, stefna og tími.
     Við komu í höfn: Skipsheiti, kallmerki eða skipaskrárnúmer, komustaður og
                                     tími.
  [Í sjálfvirku tilkynningarkerfi skal að lágmarki tilkynna auðkenni skips og
                             staðsetningu þess.]^1)
                             ^1)[4]L. 39/1999, 2. gr.
  3. gr. Öllu hafsvæðinu í kringum landið skal skipt í tilkynningarreiti. Við
   tilkynningum af reitum þessum taki síðan strandstöðvar, beint eða um aðrar
    stöðvar ef beint samband næst ekki. Tilkynningarnar skal senda strax til
 eftirlitsmiðstöðvar, sem fylgist með að engar skyldutilkynningar vanti. Telji
eftirlitsmiðstöðin að ástæða sé til eftirgrennslunar, leitar eða björgunar, skal
hún þegar gera nauðsynlegar ráðstafanir og hafa um þær samráð við alla þá aðila
           er aðstoð geta veitt við eftirgrennslan, leit eða björgun.
     [Ákvæði 1. mgr. taka jafnframt til sjálfvirks tilkynningarkerfis.]^1)
                             ^1)[5]L. 39/1999, 3. gr.
   4. gr. Náist ekki beint samband við landstöðvar, skal tilkynna með aðstoð
            eftirlitsskips, sé það á miðunum, annars um önnur skip.
  5. gr. Fiskibátar, sem eigi eru búnir talstöðvum, skulu tilkynna viðkomandi
  eftirlitsstöð eða þeim, er hún tilnefnir, brottför sína, áformaðar ferðir og
     komu samkvæmt nánari ákvæðum í reglugerð, sem sett skal í samráði við
            [Siglingastofnun Íslands]^1) og Slysavarnafélag Íslands.
                              ^1)[6]L. 7/1996, 6. gr.
   6. gr. Stærð tilkynningarreita þeirra, sem um ræðir í 3. gr., ákvarðast af
eftirlitsmiðstöð í Reykjavík og skal hún sjá um útgáfu og dreifingu reitakorta.
   Sé reitakort ekki fyrir hendi skal gefa staðarákvörðun í breidd og lengd.
7. gr. [Sá sem annast rekstur fjarskiptanna skal sjá til þess að fjarskiptavirki
  séu til staðar til móttöku tilkynninga og áframhaldandi sendingar þeirra til
                             eftirlitsstöðvar.]^1)
                             ^1)[7]L. 39/1999, 4. gr.
  8. gr. Slysavarnafélag Íslands fer með yfirstjórn tilkynningarskyldunnar og
                     eftirlitsmiðstöðvarinnar í Reykjavík.
 [Handvirka tilkynningarkerfið skal rekið í allt að þrjú ár samhliða sjálfvirka
                            tilkynningarkerfinu.]^1)
                             ^1)[8]L. 39/1999, 5. gr.
   9. gr. [Fyrir þjónustu í handvirka tilkynningarkerfinu og tilkynningar um
gervihnattasamband greiða eigendur skipanna fyrir fjarskiptin samkvæmt gjaldskrá
                          þess sem þjónustuna veitir.
Fyrir þjónustu í sjálfvirka tilkynningarkerfinu skal eigandi hvers skips greiða
  umsamið árgjald sem rennur til Slysavarnafélags Íslands til að mæta kostnaði
                                   þess.]^1)
                             ^1)[9]L. 39/1999, 6. gr.
10. gr. Brot gegn lögum þessum varða sektum sem fari hækkandi við ítrekuð brot.
                      Sektarfé skal renna til ríkissjóðs.
 [11. gr. Samgönguráðherra er heimilt að setja reglugerð^1) um nánari framkvæmd
                               þessara laga.]^2)
                  ^1)[10]Rg. 220/2001. ^2)[11]L. 39/1999, 8. gr.
  [Ákvæði til bráðabirgða. Ákvæði e-liðar 2. mgr. 1. gr. skal endurskoða fyrir
                                árslok 2000.]^1)
                             ^1)[12]L. 39/1999, 9. gr.

References

   Visible links
   1. http://www.althingi.is/dba-bin/lawformpr.pl?lnr=1977040
   2. file:///altext/stjt/2000.073.html
   3. file:///altext/stjt/1999.039.html
   4. file:///altext/stjt/1999.039.html
   5. file:///altext/stjt/1999.039.html
   6. file:///altext/stjt/1996.007.html
   7. file:///altext/stjt/1999.039.html
   8. file:///altext/stjt/1999.039.html
   9. file:///altext/stjt/1999.039.html
  10. http://www.reglugerd.is/interpro/dkm/WebGuard.nsf/key2/220-2001
  11. file:///altext/stjt/1999.039.html
  12. file:///altext/stjt/1999.039.html
