                                    dálkum.

   --------------------------------------------------------------------------

                         Lög um Blindrabókasafn Íslands

                               1982 nr. 35 7. maí

   --------------------------------------------------------------------------

  1. gr. Hlutverk Blindrabókasafns Íslands er að sjá blindum, sjónskertum, og
öðrum þeim, sem ekki geta fært sér venjulegt prentað letur í nyt, fyrir alhliða
 bókasafnsþjónustu. Blindrabókasafn Íslands heyrir undir menntamálaráðuneytið.
[Aðsetur Blindrabókasafns Íslands er í Kópavogi, nema ráðherra ákveði annað.]^1)
                             ^1)[2]L. 121/1999, 2. gr.
2. gr. [Blindrabókasafn Íslands miðlar skáldverkum, fræðiritum og öðru efni, þar
á meðal námsgögnum, til blindra og til þeirra sem eiga við lestrarörðugleika að
            etja í sem bestu samræmi við óskir og þarfir lesandans.
  Blindrabókasafn fylgist með nýjungum á sínu sviði og kynnir þær. Safnið skal
hafa samstarf við aðila sem standa að skipulagningu bókasafnsmála, þá sem vinna
 að framleiðslu og dreifingu námsefnis og þá sem starfa að málefnum blindra og
     sjónskertra og annarra hópa fatlaðra sem njóta þjónustu safnsins.]^1)
                             ^1)[3]L. 154/2000, 1. gr.
  3. gr. Menntamálaráðuneytið skipar til fjögurra ára í senn fimm manna stjórn
                    Blindrabókasafns og jafnmarga til vara:
   a. tvo fulltrúa tilnefnda af Blindrafélaginu, samtökum blindra og sjónskertra
                                   á Íslandi,
            b. einn fulltrúa tilnefndan af Félagi íslenskra sérkennara,
         c. einn fulltrúa tilnefndan af [Upplýsingu  Félagi bókasafns- og
                              upplýsingafræða],^1)
                     d. einn fulltrúa menntamálaráðuneytisins.
   Stjórnin velur úr sínum hópi formann og varaformann. Ráðherra ákveður laun
                                 stjórnarinnar.
                             ^1)[4]L. 154/2000, 2. gr.
   4. gr. Stjórn Blindrabókasafns gerir framkvæmdaáætlanir og endurskoðar þær
 reglulega. Hún staðfestir fjárhagsáætlanir og ber ábyrgð á heildarstarfsemi og
   fjárreiðum stofnunarinnar. [Forstöðumaður Blindrabókasafns ræður starfslið
                              stofnunarinnar.]^1)
                            ^1)[5]L. 83/1997, 109. gr.
 5. gr. [Blindrabókasafn skiptist í þrjár deildir, útláns- og upplýsingadeild,
 námsbókadeild og tæknideild. Að öðru leyti skal starfsskipting stofnunarinnar
  ákveðin í reglugerð, sbr. 10. gr. Verkefni deilda eru í megindráttum þessi:
    a. Útláns- og upplýsingadeild. Þar fer fram flokkun og skráning safnkosts,
  upplýsingaþjónusta, útlán og kynning á þjónustu Blindrabókasafnsins í heild.
   b. Námsbókadeild. Aflar og gefur út námsefni við hæfi blindra, sjónskertra og
         annarra sem ekki geta fært sér venjulegt prentað letur í nyt.
      c. Tæknideild. Sér um framleiðslu útlánsefnis, varðveislu frumgagna og
                             viðhald safnkosts.]^1)
                             ^1)[6]L. 154/2000, 3. gr.
6. gr. [Menntamálaráðherra skipar forstöðumann Blindrabókasafns Íslands til fimm
  ára að fenginni umsögn stjórnar safnsins. Forstöðumaðurinn annast yfirstjórn
 safnsins, er í fyrirsvari fyrir safnið út á við, ber ábyrgð á rekstri þess og
       stjórnar daglegum rekstri. Jafnframt annast hann ráðningar annarra
                                starfsmanna.]^1)
                             ^1)[7]L. 154/2000, 4. gr.
 7. gr. [Stjórn Blindrabókasafns skipar þriggja manna bókvalsnefnd til tveggja
ára í senn. Hlutverk hennar er að móta stefnu í bókvali og gæta jafnvægis milli
  fræðslu- og skemmtiefnis. Í henni skulu sitja einn bókmenntafræðingur, einn
               sérkennari og einn fulltrúi Blindrafélagsins.]^1)
                             ^1)[8]L. 154/2000, 5. gr.
 8. gr. Kostnaður við starfsemi Blindrabókasafns Íslands greiðist úr ríkissjóði
 eftir því sem fé er veitt í fjárlögum. Ef um aðrar tekjur safnsins er að ræða,
      skal þeim varið í þágu þeirra verkefna, sem lög þessi mæla fyrir um.
9. gr. Menntamálaráðuneytið gerir samning við Rithöfundasamband Íslands um rétt
      til að framleiða og dreifa ritverkum hljóðrituðum og á blindraletri.
  10. gr. Menntamálaráðuneytið setur reglugerð samkvæmt lögum þessum, þar sem
nánar er ákveðið um hlutverk og starfsemi Blindrabókasafns.^1) Reglugerðin skal
  sett að höfðu samráði við Blindrafélagið, [Upplýsingu  Félag bókasafns- og
 upplýsingafræða],^2) Félag íslenskra sérkennara og Rithöfundasamband Íslands.
                  ^1)[9]Rg. 201/1987. ^2)[10]L. 154/2000, 2. gr.

References

   Visible links
   1. http://www.althingi.is/dba-bin/lawformpr.pl?lnr=1982035
   2. file:///altext/stjt/1999.121.html
   3. file:///altext/stjt/2000.154.html
   4. file:///altext/stjt/2000.154.html
   5. file:///altext/stjt/1997.083.html
   6. file:///altext/stjt/2000.154.html
   7. file:///altext/stjt/2000.154.html
   8. file:///altext/stjt/2000.154.html
   9. http://www.reglugerd.is/interpro/dkm/WebGuard.nsf/key2/201-1987
  10. file:///altext/stjt/2000.154.html
