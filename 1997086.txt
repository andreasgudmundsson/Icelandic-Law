                                    dálkum.

   --------------------------------------------------------------------------

                            Lög um Ríkisendurskoðun

                              1997 nr. 86 27. maí

   --------------------------------------------------------------------------

     1. gr. Ríkisendurskoðun starfar á vegum Alþingis. Hún skal endurskoða
     ríkisreikning og reikninga þeirra aðila sem hafa með höndum rekstur og
fjárvörslu á vegum ríkisins, sbr. [2]43. gr. stjórnarskipunarlaga, nr. 33/1944.
  Þá getur hún framkvæmt stjórnsýsluendurskoðun skv. 9. gr. þessara laga. Enn
 fremur skal hún annast eftirlit með framkvæmd fjárlaga og vera þingnefndum til
             aðstoðar við störf er varða fjárhagsmálefni ríkisins.
 2. gr. Forsætisnefnd Alþingis ræður forstöðumann stofnunarinnar til sex ára í
     senn og nefnist hann ríkisendurskoðandi. Ríkisendurskoðandi skal hafa
 löggildingu sem endurskoðandi. Launakjör hans skulu ákveðin af Kjaradómi. Hann
ræður aðra starfsmenn stofnunarinnar. Ríkisendurskoðandi er starfsmaður Alþingis
  og ber ábyrgð gagnvart því. Forsætisnefnd Alþingis getur, að fengnu samþykki
                 Alþingis, vikið ríkisendurskoðanda úr starfi.
  3. gr. Ríkisendurskoðun er engum háð í störfum sínum. Forsætisnefnd getur þó
   ýmist að eigin frumkvæði eða samkvæmt óskum þingmanna krafist skýrslna um
            einstök mál er falla undir starfsemi Ríkisendurskoðunar.
    Starfsmenn Ríkisendurskoðunar skulu í einu og öllu óháðir ráðuneytum og
                  stofnunum sem þeir vinna að endurskoðun hjá.
 4. gr. Ríkisendurskoðun er heimilt að fela löggiltum endurskoðendum eða öðrum
sérfræðingum á viðkomandi sviði að vinna að einstökum verkefnum sem stofnuninni
                   eru falin í lögum þessum eða öðrum lögum.
     5. gr. Reikningar Ríkisendurskoðunar skulu endurskoðaðir af löggiltum
           endurskoðanda sem tilnefndur er af forsætisnefnd Alþingis.
         Reikningsskil Ríkisendurskoðunar skulu birt í ríkisreikningi.
  6. gr. Ríkisendurskoðun skal annast endurskoðun ríkisreiknings og reikninga
  stofnana, sjóða og annarra aðila þar sem kostnaður eða reikningslegt tap er
 greitt af ríkissjóði samkvæmt fjárlögum eða af öðrum tekjum samkvæmt sérstökum
                                     lögum.
   Enn fremur skal Ríkisendurskoðun annast endurskoðun reikninga stofnana sem
   reknar eru á ábyrgð ríkissjóðs eða ríkissjóður á að hálfu eða meira. Eigi
      ríkissjóður helmings hlut eða meira í hlutafélagi, sameignarfélagi,
viðskiptabanka eða sjóði, þar sem endurskoðandi er kosinn á aðalfundi, skal gera
 tillögu um að Ríkisendurskoðun endurskoði reikninga þess aðila. Jafnframt skal
Ríkisendurskoðun annast endurskoðun reikninga vegna samninga um rekstrarverkefni
  sem ríkið kann að gera við sveitarfélög eða einkaaðila og fela í sér að þeir
          annist lögboðna þjónustu er ríkissjóði ber að greiða fyrir.
     Ríkisendurskoðun er heimilt að taka gjald fyrir fjárhagsendurskoðun á
  ársreikningum ríkisaðila sem um ræðir í 2. mgr. er nemi þeim kostnaði sem af
                             endurskoðuninni hlýst.
  7. gr. Ríkisendurskoðun getur krafist reikningsskila af stofnunum, samtökum,
 sjóðum og öðrum aðilum sem fá fé eða ábyrgðir frá ríkinu og ber þeim þá skylda
  til að afhenda Ríkisendurskoðun umbeðin gögn. Þá er Ríkisendurskoðun heimill
    aðgangur að og skoðun á frumgögnum eða skýrslum sem færðar eru samhliða
 reikningsgerð á hendur ríkinu eða ríkisstofnunum fyrir vinnu eða þjónustu, sem
greiðsluskyld er að öllu leyti eða að verulegum hluta úr ríkissjóði á grundvelli
laga, verksamninga eða gjaldskrársamninga við einstaklinga, félög eða stofnanir,
    til að sannreyna efni innsendra reikninga og greiðsluskyldu ríkissjóðs.
 Ríkisendurskoðun getur rannsakað reikningsskil sveitarfélaga að því leyti sem
þau varða sameiginlega starfsemi ríkisins og sveitarfélaga. Enn fremur getur hún
  rannsakað reikningsskil þeirra stofnana og félaga sem ríkissjóður á hlut í.
  Nú verður ágreiningur um skoðunarheimild Ríkisendurskoðunar samkvæmt þessari
    grein og getur þá Ríkisendurskoðun leitað úrskurðar héraðsdóms um hann.
8. gr. Fjárhagsendurskoðun skal samkvæmt góðri endurskoðunarvenju á hverjum tíma
                          einkum miða að eftirfarandi:
   1. Að reikningsskil gefi glögga mynd af rekstri og efnahag í samræmi við góða
                              reikningsskilavenju.
        2. Að kanna innra eftirlit og hvort það tryggir viðunandi árangur.
      3. Að reikningar séu í samræmi við heimildir fjárlaga, fjáraukalaga og
annarra laga, lögmæt fyrirmæli, starfsvenjur og samninga um rekstrarverkefni þar
                                 sem það á við.
       4. Að kanna og votta áreiðanleika kennitalna um umsvif og árangur af
                starfsemi stofnana birtist þær með ársreikningi.
    9. gr. Ríkisendurskoðun getur framkvæmt stjórnsýsluendurskoðun hjá þeim
stofnunum, sjóðum, félögum og fyrirtækjum sem um ræðir í 6. gr. Enn fremur getur
Ríkisendurskoðun gert stjórnsýsluendurskoðun hjá þeim stofnunum, sjóðum, félögum
  og fyrirtækjum sem ríkið á að hálfu eða meira, þó að öðrum sé að lögum falin
        fjárhagsendurskoðun þeirra. Þá getur Ríkisendurskoðun framkvæmt
 stjórnsýsluendurskoðun á starfsemi eða þjónustu sem ríkinu ber að greiða fyrir
 en sveitarfélög eða einkaaðilar annast samkvæmt sérstökum samningum við ríkið.
Stjórnsýsluendurskoðun felst í því að kanna meðferð og nýtingu ríkisfjár, hvort
hagkvæmni og skilvirkni sé gætt í rekstri stofnana og fyrirtækja í eigu ríkisins
        og hvort gildandi lagafyrirmælum sé framfylgt í þessu sambandi.
Ríkisendurskoðun er heimilt að kalla eftir greinargerðum um ráðstöfun styrkja og
 annarra framlaga af ríkisfé og meta hvort þau hafi skilað þeim árangri sem að
    var stefnt. Þá getur hún kannað hvernig stjórnvöld framfylgja áætlunum,
            lagafyrirmælum og skuldbindingum á sviði umhverfismála.
 Ríkisendurskoðun skal gera hlutaðeigandi stjórnvöldum grein fyrir niðurstöðum
  sínum í könnunum samkvæmt þessari grein, vekja athygli þeirra á því sem hún
telur að úrskeiðis hafi farið í rekstri og benda þeim á þau atriði sem hún telur
                    að athuga þurfi með tilliti til úrbóta.
10. gr. Í störfum sínum skv. 6. og 9. gr. hefur Ríkisendurskoðun aðgang að öllum
gögnum sem máli skipta, þar á meðal fylgiskjölum, skýrslum, bókum og bréfum. Þá
  getur Ríkisendurskoðun krafist upplýsinga og gagna sem geta haft þýðingu við
                            störf hennar skv. 7. gr.
  Ríkisendurskoðun ákveður hvar og hvenær endurskoðað er. Þegar ákveðið er að
   endurskoðun fari fram í skrifstofu stofnunar eða ríkisfyrirtækis er þeirri
  stofnun skylt að veita alla nauðsynlega aðstöðu til að unnt sé að endurskoða
                                      þar.
  Ríkisendurskoðun getur kveðið á um hæfilegan frest þeim til handa sem standa
      eiga skil á gögnum til endurskoðunar, svo og frest til þess að svara
     athugasemdum sem gerðar hafa verið við bókhald, fjárvörslu og rekstur.
11. gr. Nú ákveður Ríkisendurskoðun að beita skoðunarheimildum skv. 7. og 9. gr.
  og skal stofnunin þá gera fjárlaganefnd og þeim þingnefndum, sem viðkomandi
   málaflokkur fellur undir, grein fyrir niðurstöðum sínum. Þingnefndir geta
 samkvæmt nánari reglum sem forsætisnefnd setur og haft frumkvæði að athugunum
                          samkvæmt þessum lagaákvæðum.
  12. gr. Árlega skal samin heildarskýrsla um störf Ríkisendurskoðunar á liðnu
                   almanaksári. Skal hún lögð fyrir Alþingi.
               13. gr. Lög þessi öðlast gildi 1. janúar 1997 ^1)
                     ^1)Lögin birtust í Stjtíð. 6. júní 1997.

References

   Visible links
   1. http://www.althingi.is/dba-bin/lawformpr.pl?lnr=1997086
   2. file://1944033.html#g43
