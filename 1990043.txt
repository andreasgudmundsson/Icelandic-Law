
   --------------------------------------------------------------------------

                         [Lög um lánasýslu ríkisins]^1)

                              1990 nr. 43 16. maí

   --------------------------------------------------------------------------

                              ^1)L. 138/2007, 10. gr.
                 Ferill málsins á Alþingi.   Frumvarp til laga.

 Tóku gildi 22. maí 1990. Breytt með l. 83/1997 (tóku gildi 6. júní 1997) og l.
                      138/2007 (tóku gildi 1. jan. 2008).

  1. gr. [Fjármálaráðherra fer með lántökur ríkissjóðs og ríkisstofnana innan
   lands og utan, útgáfu og sölu ríkisskuldabréfa á innlendum markaði og aðra
   skuldaumsýslu fyrir ríkissjóð, svo og endurlán lánsfjár, ríkisábyrgðir og
                             Ríkisábyrgðasjóð.]^1)
                              ^1)L. 138/2007, 1. gr.
   2. gr. [Lánasýsla ríkisins skal stefna]^1) að eftirfarandi meginmarkmiðum:
       1. Halda erlendum og innlendum vaxta- og fjármagnskostnaði ríkisins í
                                   lágmarki.
      2. Dreifa gengis-, vaxta- og verðlagsáhættu vegna skulda ríkisins á sem
                               hagkvæmastan hátt.
             3. Draga úr áhættu ríkissjóðs vegna ábyrgða og endurlána.
   4. Efla markað fyrir ríkisverðbréf á innlendum fjármagnsmarkaði með kynningu
                                  og þjónustu.
     5. Efla lánstraust íslenska ríkisins á erlendum lánsfjármörkuðum og bæta
                     þannig lánskjör þjóðarinnar erlendis.
                              ^1)L. 138/2007, 2. gr.
[3. gr.]^1) [Fjármálaráðherra]^2) semur fyrir hönd ríkissjóðs um lán, endurlánar
   fé og veitir ábyrgðir ^2) innan heimilda sem Alþingi veitir hverju sinni.
[Fjármálaráðherra]^2) er heimilt í nafni ríkissjóðs að taka lán og endurlána fé
 í stað sjálfskuldarábyrgðar ríkissjóðs skv. 1. mgr., að hluta eða öllu leyti,
               enda sé það fyrirkomulag tryggara fyrir ríkissjóð.
                   ^1)L. 138/2007, 3. gr. ^2)L. 138/2007, 4. gr.
     [4. gr.]^1) [Fjármálaráðherra]^2) fyrir hönd ríkissjóðs er heimilt að
 endurfjármagna innlendar og erlendar skuldir fyrir gjalddaga þegar hagstæðari
    kjör bjóðast. Einnig er [fjármálaráðherra]^2) heimilt að taka fyrir hönd
     ríkissjóðs erlend skammtímalán til endurgreiðslu áður tekinna erlendra
           skammtímalána eða breyta sömu skammtímaskuldum í föst lán.
  [Fjármálaráðherra]^2) er heimilt fyrir hönd ríkissjóðs að selja ríkisvíxla á
  innlendum markaði til endurgreiðslu áður útgefinna ríkisvíxla og til að bæta
        stöðu ríkissjóðs á aðalviðskiptareikningi hans í Seðlabankanum.
  Enn fremur er [fjármálaráðherra]^2) fyrir hönd ríkissjóðs heimilt að breyta
 gjaldmiðlum og/eða vaxtakjörum á erlendum lánum með sérstökum samningum, enda
                felist ekki nýjar lántökur í slíkum breytingum.
    Fjármálaráðherra skal árlega upplýsa Alþingi um notkun þessara heimilda.
      Heimilt er að kveða nánar á um ákvæði þessarar greinar í reglugerð.
                   ^1)L. 138/2007, 3. gr. ^2)L. 138/2007, 5. gr.
  [5. gr.]^1) [Fjármálaráðherra]^2) skal hafa eftirlit með lántökum aðila sem
 ríkisábyrgðar njóta á skuldbindingum sínum og vera ráðgefandi um skuldstýringu
                                    þeirra.
  Skylt er þeim aðilum, er hyggjast taka lán erlendis og ríkisábyrgðar njóta á
 erlendum skuldbindingum, að kynna þau áform sín fyrir [fjármálaráðherra]^2) og
  leita eftir fyrir fram samþykki á þeim kjörum og skilmálum sem þeir hyggjast
                                   semja um.
                   ^1)L. 138/2007, 3. gr. ^2)L. 138/2007, 6. gr.
    [6. gr.]^1) Heimilt er að semja við Seðlabanka Íslands um að hann annist
 framkvæmd ^2) lánamála, ríkisábyrgða- og endurlánamála, svo og önnur verkefni
 sem [fjármálaráðherra fer með samkvæmt lögum þessum]^2) eftir því sem hagkvæmt
                                     þykir.
                   ^1)L. 138/2007, 3. gr. ^2)L. 138/2007, 7. gr.
      [7. gr.]^1) Nánari ákvæði um framkvæmd laga þessara ^2) má setja með
                                 reglugerð.^3)
          ^1)L. 138/2007, 3. gr. ^2)L. 138/2007, 8. gr. ^3)Rg. 237/1998.
                   [8. gr.]^1) Lög þessi öðlast þegar gildi.
                              ^1)L. 138/2007, 3. gr.
   [Ákvæði til bráðabirgða. Fjármálaráðherra tekur við almennum réttindum og
 skyldum Lánasýslu ríkisins og við samningum við þriðja aðila eftir því sem við
                  getur átt samkvæmt ákvæðum laga þessara.]^1)
                              ^1)L. 138/2007, 9. gr.
