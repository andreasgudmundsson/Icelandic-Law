
   --------------------------------------------------------------------------

      Lög um rétt manna til að kalla sig viðskiptafræðinga eða hagfræðinga

                              1981 nr. 27 25. maí

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 9. júní 1981. Breytt með l. 41/2001 (tóku gildi 1. júní 2001), [1]l.
 88/2008 (tóku gildi 1. jan. 2009 nema brbákv. VII sem tók gildi 21. júní 2008)
  og l. 98/2009 (tóku gildi 1. okt. 2009 nema 69. og 70. gr. sem tóku gildi 1.
                                  jan. 2010).

1. gr. [Rétt til að kalla sig viðskiptafræðinga, hagfræðinga eða nota heiti sem
felur í sér orðin viðskiptafræðingur eða hagfræðingur hafa þeir menn hér á landi
  sem fengið hafa til þess leyfi [efnahags- og viðskiptaráðherra].^1) Þeir sem
    lokið hafa BS- eða cand. oecon.-prófi úr viðskiptadeild eða BS-prófi úr
 hagfræðideild viðurkennds íslensks háskóla eða meistaranámi úr framangreindum
     deildum, sbr. [2]lög nr. 136/1997, um háskóla, þurfa ekki slíkt leyfi
                                 ráðherra.]^2)
                   ^1)L. 98/2009, 11. gr. ^2)L. 41/2001, 1. gr.
  2. gr. Engum má veita leyfi það, sem um ræðir í 1. gr., nema hann hafi lokið
 fullnaðarprófi í viðskiptafræði eða hagfræði við háskóla eða annan æðri skóla.
  Þó má veita mönnum, sem starfað hafa sem viðskiptafræðingar eða hagfræðingar
eigi skemur en sex ár, leyfi til að kalla sig viðskiptafræðinga eða hagfræðinga,
enda þótt þeir fullnægi eigi prófskilyrðum þeim, sem um ræðir í 1. mgr. þessarar
                                    greinar.
  [Áður en leyfi er veitt skv. 1. og 2. mgr. þessarar greinar skal leita álits
þriggja manna nefndar sem ráðherra skipar á eftirfarandi hátt: Einn nefndarmaður
 samkvæmt tilnefningu Félags viðskiptafræðinga og hagfræðinga og tveir samkvæmt
 tilnefningu ráðherra og skal annar þeirra vera formaður nefndarinnar. Varamenn
                       skulu skipaðir með sama hætti.]^1)
                               ^1)L. 41/2001, 2. gr.
  3. gr. Ráðherra sker úr ágreiningi, sem rísa kann um notkun starfsheita, sem
             fela í sér orðin viðskiptafræðingur eða hagfræðingur.
4. gr. Hver sem notar heiti, er leyfi þarf til samkvæmt lögum þessum, án þess að
    hafa fengið slíkt leyfi, skal sæta sektum. Sektirnar renna í ríkissjóð.
                                   5. gr. ^1)
                            ^1)[3]L. 88/2008, 233. gr.

References

   Visible links
   1. file://2008088.html
   2. file://1997136.html
   3. file://2008088.html#g233
