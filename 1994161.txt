
   --------------------------------------------------------------------------

                                                        Lög um útflutning hrossa

                           1994 nr. 161 31. desember

   --------------------------------------------------------------------------

                                     1. gr.
        Útflutningur á hrossum er heimill án sérstakra leyfa nema þegar um er
           að ræða úrvalskynbótagripi. Útflutningshross skulu vera á aldrinum
    fjögurra mánaða til 15 vetra. Þó má flytja úr landi eldri kynbótahross en
    þá einungis í flugvélum. Óheimilt er að flytja úr landi fylfullar hryssur
                                   sem gengnar eru með sjö mánuði eða lengur.

                                     2. gr.
                  Öll hross sem flutt eru úr landi skulu heilbrigðisskoðuð af
   embættisdýralækni. Skoðun skal ávallt miða við þær kröfur sem gerðar eru í
       innflutningslandi. Einungis er heimilt að flytja úr landi heilbrigð og
         rétt sköpuð hross og skulu þau merkt með þeim hætti að ekki verði um
              villst. Dýralæknir á útflutningshöfn skal ganga úr skugga um að
          útflytjendur skili skrá yfir útflutningshross og að merkingar séu í
         samræmi við þá skrá og upprunavottorð. Skrá þessi fylgir hrossunum í
   flutningsfari. Heimilt er yfirdýralækni að ráða sérstakan dýralækni til að
                                        hafa eftirlit með útflutningi hrossa.
        Gjald fyrir skoðun á útflutningshrossum greiðist úr útflutningssjóði.

                                     3. gr.
          Flutningsfar fyrir hross og öll aðstaða, svo sem rými, loftræsting,
      brynningartæki og aðstaða til fóðrunar, skal vera með þeim hætti að sem
     best verði að hrossunum búið. Yfirdýralæknir eða fulltrúi hans skal líta
                                         eftir að reglum um aðbúnað sé fylgt.
         Á tímabilinu 1. nóvember til 15. apríl er einungis heimilt að flytja
        hross til útlanda með viðurkenndum flutningaskipum eða með flugvélum.

                                     4. gr.
                     Hrossum, sem flutt eru úr landi, skal fylgja vottorð frá
         [Bændasamtökum Íslands]^1) er staðfesti uppruna hrossins og ætterni.
              Innlendir hrossaræktendur og samtök þeirra eiga forkaupsrétt að
          úrvalskynbótagripum sem áformað er að flytja úr landi. [Bændasamtök
     Íslands geta]^1) óskað eftir því við landbúnaðarráðuneytið að það fresti
    útflutningi á þeim í allt að tvær vikur á meðan forkaupsréttur er boðinn.
              Við boð á forkaupsrétti skal miða við uppgefið útflutningsverð.
              Hrossaræktarnefnd, sem starfar skv. [2]5. og [3]6. gr. laga nr.
   84/1989, um búfjárrækt, skal árlega ákveða mörk kynbótamats sem hross þarf
                               að hafa til að teljast úrvalskynbótagripur.^2)

   ^1)[4]L. 73/1996, 32. gr.^2)Augl. 130/1997.

                                     5. gr.
        Útflutningsgjald skal leggja á hvert útflutt hross og skal það
   innheimt við útgáfu upprunavottorðs. Það skal vera 8.000 kr. að hámarki og
   breytast árlega, 1. febrúar, samkvæmt vísitölu búfjárræktar sem útgefin er
   af Hagstofu Íslands. Útflutningsgjaldið greiðist í sérstakan
   útflutningssjóð í vörslu landbúnaðarráðuneytisins og er ætlað að standa
   undir kostnaði við skoðun á útflutningshrossum, útgáfu upprunavottorða; 5%
   af gjaldinu skal greiða í stofnverndarsjóð íslenska hestakynsins sem
   starfar skv. [5]15. gr. laga nr. 84/1989, um búfjárrækt, og 15% af
   gjaldinu skal greiða í Búnaðarmálasjóð. Eftirstöðvum hvers árs skal varið
   til útflutnings- og markaðsmála, að fengnum tillögum útflutnings- og
   markaðsnefndar.
        Reikninga sjóðsins skal birta árlega í Stjórnartíðindum og þeir
   endurskoðaðir af Ríkisendurskoðun.

                                     6. gr.
        Skipa skal fimm manna nefnd, útflutnings- og markaðsnefnd, er hafi
   það hlutverk að vera ráðgefandi um málefni er snerta útflutning á hrossum
   og gera tillögur um ráðstöfun á eftirstöðvum útflutningsgjalds, sbr. 5.
   gr. [Bændasamtök Íslands],^1) Félag hrossabænda, yfirdýralæknir og
   hrossaútflytjendur skulu tilnefna aðila í nefndina en ráðherra skipar
   formann án tilnefningar.

   ^1)[6]L. 73/1996, 32. gr.

                                     7. gr.
        Landbúnaðarráðherra fer með framkvæmd laga þessara og setur í
   reglugerð^1) nánari ákvæði um framkvæmd þeirra, þar með talið kröfur um
   heilbrigði er taki mið af kyni og aldri hrossa sem flytja á úr landi,
   skoðun og merkingu útflutningshrossa, aðstöðu í útflutningshöfn og meðferð
   þeirra upplýsinga sem útflytjanda er skylt að leggja fram og sem
   upprunavottorð byggist á.

   ^1)Rg. 220/1995.

                                     8. gr.
        Brot gegn lögum þessum varða sektum nema þyngri refsing liggi við
   samkvæmt öðrum lögum.

                                     9. gr.
        Lög þessi öðlast gildi 15. apríl 1995. ...

References

   Visible links
   1. http://www.althingi.is/dba-bin/lawformpr.pl?lnr=1994161
   2. file://1989084.html#g5
   3. file://1989084.html#g6
   4. file:///altext/stjt/1996.073.html
   5. file://1989084.html#g15
   6. file:///altext/stjt/1996.073.html
