
   --------------------------------------------------------------------------

                             Lög um öryggisþjónustu

                              1997 nr. 58 22. maí

   --------------------------------------------------------------------------

                 Ferill málsins á Alþingi.   Frumvarp til laga.

  Tóku gildi 1. júlí 1997. Breytt með l. 82/1998 (tóku gildi 1. okt. 1998), l.
  143/2006 (tóku gildi 1. jan. 2007) og l. 162/2010 (tóku gildi 1. jan. 2011).

         1. gr. Til að annast öryggisþjónustu í atvinnuskyni þarf leyfi
 [ríkislögreglustjóra].^1) Samkvæmt lögum þessum getur öryggisþjónusta falist í
                                 eftirfarandi:
   a. eftirliti með lokuðum svæðum eða svæðum opnum almenningi, hvort heldur er
                 með eftirlitsferðum vaktmanna eða myndavélum,
                              b. flutningi verðmæta,
            c. að taka við og sinna boðum frá einstaklingum um aðstoð,
   d. að taka við og sinna boðum frá viðvörunarkerfum vegna eldsvoða, vatnsleka
                                 eða innbrots,
     e. annarri öryggisþjónustu hliðstæðri þeirri sem getur í ad-lið samkvæmt
                       ákvörðun [ríkislögreglustjóra].^1)
                              ^1)L. 143/2006, 6. gr.
  2. gr. Leyfi til að annast öryggisþjónustu má veita einstaklingi eða skráðu
                                    félagi.
Einstaklingur sem hyggst annast öryggisþjónustu skal fullnægja þessum skilyrðum:
                              a. vera orðinn 25 ára,
                                 b. vera lögráða,
                 c. hafa haft forræði á búi sínu síðustu fimm ár,
   d. hafa hvorki gerst sekur um brot á almennum hegningarlögum, lögum um ávana-
  og fíkniefni eða lögum um skotvopn, né verið dæmdur [í fangelsi]^1) samkvæmt
 ákvæðum annarra laga, enda hafi brot ekki verið smávægilegt eða langt um liðið
                         frá því að það var framið, og
     e. ekki verði talinn vafi á að hann geti með viðunandi hætti sinnt þeirri
                        þjónustu sem hann tekur að sér.
 Heimilt er að veita skráðu félagi leyfi til að annast öryggisþjónustu fullnægi
  framkvæmdastjóri þess skilyrðum 2. mgr. og stjórnarmenn félagsins skilyrðum
bd-liðar 2. mgr. Nú er nýr framkvæmdastjóri ráðinn eða breyting verður á stjórn
félags og skal þá senda [embætti ríkislögreglustjóra]^2) tilkynningu þess efnis
                                 innan 14 daga.
                  ^1)L. 82/1998, 236. gr. ^2)L. 143/2006, 7. gr.
  3. gr. Leyfi til að annast öryggisþjónustu skal veitt til fimm ára í senn. Í
 leyfisbréfi skal tilgreina þá öryggisþjónustu sem leyfið tekur til. Heimilt er
   að binda leyfið tilteknum skilyrðum um framkvæmd þjónustu og önnur atriði.
 4. gr. Starfsmaður leyfishafa, sem sinnir framkvæmd öryggisþjónustu, skal vera
  að minnsta kosti 18 ára að aldri og að öðru leyti til þess fallinn að rækja
                  starfann af samviskusemi og trúverðugleika.
    5. gr. [Ríkislögreglustjóri]^1) skal fella úr gildi leyfi til að annast
öryggisþjónustu ef leyfishafi fullnægir ekki lengur skilyrðum 2. gr. Sama gildir
ef leyfishafi eða starfsmaður hans hefur orðið uppvís að ítrekaðri eða verulegri
 vanrækslu í starfi þannig að öryggisþjónustan teljist ekki fullnægjandi eða ef
         ekki hefur verið gætt þeirra skilyrða sem leyfi er bundið við.
 [Ríkislögreglustjóri hefur eftirlit með starfsemi leyfishafa sem ber að veita
 ríkislögreglustjóra allar nauðsynlegar upplýsingar um starfsemi sína og önnur
        atriði sem þýðingu hafa. Til að sinna eftirliti hafa starfsmenn
   ríkislögreglustjóra án dómsúrskurðar aðgang að starfsstöð leyfishafa.]^1)
                              ^1)L. 143/2006, 8. gr.
6. gr. [Ákvarðanir ríkislögreglustjóra samkvæmt lögum þessum eru kæranlegar til
                         [innanríkisráðuneytis].^1)]^2)
       Ráðherra setur í reglugerð^3) nánari ákvæði um framkvæmd laganna.
       ^1)L. 162/2010, 145. gr. ^2)L. 143/2006, 9. gr. ^3)Rg. 340/1997, sbr.
                                   401/2009.
7. gr. Brot gegn lögum þessum og reglum settum samkvæmt þeim varða sektum, nema
                  þyngri refsing liggi við eftir öðrum lögum.
                  8. gr. Lög þessi öðlast gildi 1. júlí 1997.
