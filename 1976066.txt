                                    dálkum.

   --------------------------------------------------------------------------

                            Lög um Orkubú Vestfjarða

                              1976 nr. 66 31. maí

   --------------------------------------------------------------------------

1. gr. Ríkissjóði Íslands og sveitarfélögum á Vestfjörðum skal heimilt að setja
              á stofn orkufyrirtæki, er nefnist Orkubú Vestfjarða.
   2. gr. Tilgangur fyrirtækisins skal vera að virkja vatnsafl og jarðhita á
    Vestfjörðum, þar sem hagkvæmt þykir. Skal Orkubú Vestfjarða eiga og reka
 vatnsorkuver og dísilraforkustöðvar til raforkuframleiðslu, ásamt nauðsynlegum
 mannvirkjum til raforkuflutnings og raforkudreifingar. Fyrirtækið skal eiga og
reka jarðvarmavirki og reka fjarvarmakyndistöðvar ásamt nauðsynlegu dreifikerfi.
Fyrirtækið skal annast virkjunarrannsóknir og aðrar undirbúningsrannsóknir eftir
                        því sem ákveðið er hverju sinni.
     3. gr. Orkubú Vestfjarða er sameignarfélag ríkisins og sveitarfélaga á
                                  Vestfjörðum.
  Eignarhluti ríkissjóðs skal vera 40%, en eignarhlutir sveitarfélaganna skulu
                               nema samtals 60%.
  Eignarhlutdeild sveitarfélaganna skiptist innbyrðis í hlutfalli við íbúatölu
                                    þeirra.
 Eignarhlutföllum verður ekki breytt nema til samræmis við íbúafjölda, sbr. 9.
 gr., og engum sameignarfélaga er heimilt að ganga úr fyrirtækinu án samþykkis
                               allra sameigenda.
     Fyrirtækið er sjálfstæður réttaraðili og hefur sjálfstæðan fjárhag og
                                 reikningshald.
                   Heimili þess og varnarþing er á Ísafirði.
    4. gr. Sameigendur beri einfalda óskipta ábyrgð á skuldbindingum Orkubús
       Vestfjarða gagnvart kröfuhöfum. Innbyrðis skiptist ábyrgð samkvæmt
                               eignarhlutföllum.
5. gr. Rafmagnsveitur ríkisins og ríkissjóður, svo og orkuveitur sveitarfélaga á
  Vestfjörðum skulu afhenda Orkubúi Vestfjarða til eignar sem stofnframlag öll
    mannvirki sín á Vestfjörðum í raforkuverum, rafstöðvum, kyndistöðvum og
 jarðvarmavirkjunum ásamt tilheyrandi flutnings- og dreifikerfi, enda yfirtaki
 fyrirtækið samkvæmt samkomulagi skuldir vegna mannvirkja þeirra, sem það tekur
                                      við.
    6. gr. Iðnaðarráðherra veitir Orkubúi Vestfjarða einkaleyfi til þeirrar
  starfsemi, sem felst í tilgangi fyrirtækisins samkvæmt 2. gr. Ráðherra er þó
  heimilt, að fengnu áliti stjórnar Orkubús Vestfjarða, að ákveða, að rekstur
  einstakra orkumannvirkja skuli vera undanþeginn, svo sem bygging og rekstur
    mannvirkja til raforkudreifingar, jarðvarmaveitna og fjarvarmaveitna með
            kyndistöðvum innan þeirra sveitarfélaga, sem þess óska.
    7. gr. Stjórn Orkubús Vestfjarða skal skipuð 5 mönnum. Á aðalfundi skulu
 fulltrúar sveitarfélaganna kjósa 3 menn og jafnmarga til vara. Iðnaðarráðherra
   og fjármálaráðherra skulu skipa einn mann hvor og einn mann hvor til vara.
                        Stjórnin skiptir með sér verkum.
                Undirskrift meiri hluta stjórnar bindur félagið.
    8. gr. Stjórn Orkubús Vestfjarða hefur á hendi yfirstjórn á framkvæmdum
                           fyrirtækisins og rekstri.
    Stjórn Orkubús Vestfjarða ræður framkvæmdastjóra, er veitir fyrirtækinu
  forstöðu. Framkvæmdastjóri skal annast allan daglegan rekstur fyrirtækisins.
 Skal hann eiga sæti á stjórnarfundum og hafa þar málfrelsi og tillögurétt, en
                               eigi atkvæðisrétt.
 9. gr. Aðalfund Orkubús Vestfjarða skal halda fyrir 1. júní ár hvert. Stjórnin
  boðar til aðalfundar með dagskrá og með tveggja vikna fyrirvara. Á aðalfundi
 eiga sæti fulltrúar sameignaraðila, sem fara með atkvæðisrétt í hlutfalli við
 eignarhlutdeild umbjóðenda sinna. Fyrir aðalfund skal leggja skrá um skiptingu
 eignarhlutdeildar sameignaraðila og atkvæðisrétt samkvæmt manntali 1. desember
 árið áður. Fulltrúar sveitarfélaganna fara með eitt atkvæði fyrir hvern íbúa í
  hverju viðkomandi sveitarfélagi. Fulltrúi ríkisins fer með atkvæðisrétt sem
         svarar til 40% heildaratkvæða. Afl atkvæða ræður á aðalfundi.
                  Á aðalfundi skal fjalla um eftirgreind mál:
                     1. Skýrsla stjórnar og framkvæmdastjóra.
      2. Lagðir skulu fram til samþykktar endurskoðaðir reikningar félagsins.
                          3. Kosning stjórnar skv. 7. gr.
      4. Kosning eins endurskoðanda, en fjármálaráðherra skal tilnefna annan.
                      Varamenn skal velja með sama hætti.
  10. gr. Stjórn Orkubús Vestfjarða setur gjaldskrá um verð á seldri orku til
                                    notenda.
         Gætt skal almennra arðsemissjónarmiða við setningu gjaldskrár.
Gjaldskrá öðlast eigi gildi fyrr en hún hefur verið staðfest af iðnaðarráðherra
                og birt í Stjórnartíðindum eða Lögbirtingablaði.
11. gr. Heimilt er stjórn Orkubús Vestfjarða að taka lán til þarfa fyrirtækisins
        og taka ábyrgð á greiðslum og öðrum skuldbindingum í sama skyni.
          Stjórnin getur ekki skuldbundið eignaraðila að því er varðar
     greiðsluskuldbindingar og ábyrgð á lánum til framkvæmda og breytinga á
  mannvirkjum, nema að fengnu samþykki þeirra. Þó þarf stjórnin ekki að leita
slíks samþykkis, ef samanlagðar skuldbindingar og ábyrgðir, sem gengist er undir
 á hverju ári, eru minna en 10% af brúttótekjum fyrirtækisins á næstliðnu ári.
12. gr. Ríkisstjórninni er heimilt að takast á hendur sjálfskuldarábyrgð á lánum
er Orkubú Vestfjarða tekur til orkuframkvæmda, að fjárhæð allt að 2500 m.kr. eða
jafnvirði þeirrar fjárhæðar í erlendri mynt. Ábyrgðin skal vera með þeim kjörum
    og skilmálum, er ríkisstjórnin ákveður, og tekur hún jafnt til greiðslu
                     afborgana, vaxta og annars kostnaðar.
Ríkisstjórninni er einnig heimilt að taka lán, er kæmi að hluta eða öllu leyti í
stað ábyrgðar skv. 1. mgr. Lánið endurlánar ríkisstjórnin Orkubúi Vestfjarða með
                   þeim kjörum og skilmálum, sem hún ákveður.
  13. gr. Orkubú Vestfjarða er undanþegið tekjuskatti, útsvari, aðstöðugjaldi,
       stimpilgjaldi og öðrum sköttum til ríkis, sýslu- og sveitarfélaga.
     14. gr. Ráðherra getur heimilað Orkubúi Vestfjarða að taka eignarnámi
   jarðhitaréttindi, vatnsréttindi, lönd og mannvirki og önnur réttindi, sem
nauðsynleg eru til framkvæmda samkvæmt lögum þessum. Um framkvæmd eignarnáms fer
                          eftir [2]lögum nr. 11/1973.
   15. gr. Þegar eftir að heimild samkvæmt 1. gr. þessara laga er notuð, skal
iðnaðarráðherra beita sér fyrir, að sameignarsamningur sé gerður milli aðila og
 stofnfundur fyrirtækisins haldinn samkvæmt reglum 9. gr. eftir því sem við á.
  Iðnaðarráðherra setur reglugerð,^1) þar sem nánar skal ákveðið um framkvæmd
  þessara laga og starfsemi Orkubús Vestfjarða. Skal stjórn Orkubús Vestfjarða
                undirbúa reglugerðina í samráði við eignaraðila.
                                 ^1)Rg. 192/1978.
                                    16. gr.

References

   Visible links
   1. http://www.althingi.is/dba-bin/lawformpr.pl?lnr=1976066
   2. file://1973011.html
