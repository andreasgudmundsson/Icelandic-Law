
   --------------------------------------------------------------------------

Lög um menntun og ráðningu kennara og skólastjórnenda við leikskóla, grunnskóla
                               og framhaldsskóla

                              2008 nr. 87 12. júní

   --------------------------------------------------------------------------

                 Ferill málsins á Alþingi.   Frumvarp til laga.

  Tóku gildi 1. júlí 2008. Breytt með [1]l. 26/2010 (tóku gildi 1. júlí 2010;
 EES-samningurinn: VII. viðauki tilskipun 2005/36/EB), l. 126/2011 (tóku gildi
           30. sept. 2011) og l. 139/2011 (tóku gildi 4. okt. 2011).

                             I. kafli. Gildissvið.
                               1. gr. Gildissvið.
Lög þessi taka til menntunar og ráðningar kennara og skólastjórnenda við leik-,
 grunn- og framhaldsskóla og lögverndunar starfsheita og starfsréttinda þeirra.
                                2. gr. Markmið.
      Markmið laganna er að tryggja að þeir sem leggja stund á kennslu- og
  uppeldisstörf í leik-, grunn- og framhaldsskólum hafi menntun í samræmi við
                            störf þeirra og ábyrgð.

              II. kafli. Menntun kennara, starfsheiti, leyfisbréf.
                     3. gr. Starfsheitið leikskólakennari.
 Rétt til að nota starfsheitið leikskólakennari og starfa við leikskóla á vegum
opinberra aðila eða aðra hliðstæða skóla hefur sá einn sem til þess hefur leyfi
                                 [ráðherra].^1)
 Leyfi til þess að nota starfsheitið leikskólakennari má aðeins veita þeim sem
                                  lokið hefur:
      1. meistaraprófi frá háskóla sem hlotið hefur viðurkenningu ráðherra á
     grundvelli [2]laga um háskóla, nr. 63/2006, á fræðasviði sem ráðherra
                 viðurkennir til kennslu á leikskólastigi; eða
       2. öðru námi sem jafngildir meistaraprófi skv. 1. tölul. og ráðherra
                   viðurkennir til kennslu á leikskólastigi.
                             ^1)L. 126/2011, 489. gr.
                     4. gr. Starfsheitið grunnskólakennari.
Rétt til að nota starfsheitið grunnskólakennari og starfa við grunnskóla á vegum
opinberra aðila eða aðra hliðstæða skóla hefur sá einn sem til þess hefur leyfi
                                 [ráðherra].^1)
 Leyfi til þess að nota starfsheitið grunnskólakennari má aðeins veita þeim sem
                                  lokið hefur:
      1. meistaraprófi frá háskóla sem hlotið hefur viðurkenningu ráðherra á
     grundvelli [3]laga um háskóla, nr. 63/2006, á fræðasviði sem ráðherra
                 viðurkennir til kennslu á grunnskólastigi; eða
       2. öðru námi sem jafngildir meistaraprófi skv. 1. tölul. og ráðherra
                 viðurkennir til kennslu á grunnskólastigi; eða
    3. meistararéttindum í iðngrein sem nýtist til kennslu á grunnskólastigi í
  skilgreindri námsgrein eða á skilgreindu námssviði, enda komi slík sérhæfing
    fram í leyfisbréfi, auk 60 eininga náms í kennslu- og uppeldisfræði; eða
    4. fullgildu lokaprófi í listgrein, tæknigrein eða verkgrein sem nýtist til
kennslu á grunnskólastigi í skilgreindri námsgrein eða á skilgreindu námssviði,
 enda komi slík sérhæfing fram í leyfisbréfi. Skal menntun a.m.k. vera 270300
 námseiningar, þar af að lágmarki 60 námseiningar í kennslu- og uppeldisfræði.
                             ^1)L. 126/2011, 489. gr.
                   5. gr. Starfsheitið framhaldsskólakennari.
Rétt til að nota starfsheitið framhaldsskólakennari og starfa við framhaldsskóla
    hefur sá einn sem til þess hefur leyfi [ráðherra].^1) Í leyfisbréfi skal
tilgreina kennslugrein/ar eða sérsvið viðkomandi framhaldsskólakennara samkvæmt
                          nánari ákvæðum í reglugerð.
 Leyfi til þess að nota starfsheitið framhaldsskólakennari má aðeins veita þeim
                                sem lokið hefur:
      1. meistaraprófi frá háskóla sem hlotið hefur viðurkenningu ráðherra á
   grundvelli [4]laga nr. 63/2006, á fræðasviði sem ráðherra viðurkennir til
                       kennslu á framhaldsskólastigi; eða
       2. öðru námi sem jafngildir meistaraprófi skv. 1. tölul. og ráðherra
               viðurkennir til kennslu á framhaldsskólastigi; eða
   3. meistararéttindum í iðngrein sem nýtist til kennslu á framhaldsskólastigi
  í skilgreindri námsgrein eða á skilgreindu námssviði, auk 60 eininga náms í
                         kennslu- og uppeldisfræði; eða
    4. fullgildu lokaprófi í listgrein, tæknigrein eða verkgrein sem nýtist til
    kennslu á framhaldsskólastigi í skilgreindri námsgrein eða á skilgreindu
námssviði, enda komi slík sérhæfing fram í leyfisbréfi. Skal menntun a.m.k. vera
     270300 námseiningar, þar af að lágmarki 60 námseiningar í kennslu- og
                                 uppeldisfræði.
                             ^1)L. 126/2011, 489. gr.
     6. gr. Réttindi sem aflað er í ríki innan EES eða í aðildarríki EFTA.
 [[Ráðherra]^1) skal staðfesta leyfi til að nota starfsheitið leikskólakennari,
grunnskólakennari og framhaldsskólakennari samkvæmt umsókn ríkisborgara frá ríki
innan Evrópska efnahagssvæðisins eða Færeyjum ef viðkomandi leggur fram vottorð
um viðurkennd kennsluréttindi í ríki innan svæðisins eða Færeyjum í samræmi við
skilyrði tilskipunar 2005/36/EB um viðurkenningu á faglegri menntun og hæfi.]^2)
Samkvæmt umsókn frá ríkisborgara aðildarríkis stofnsamnings Fríverslunarsamtaka
Evrópu skal ráðherra staðfesta leyfi til að nota starfsheitið leikskólakennari,
grunnskólakennari eða framhaldsskólakennari með sömu skilyrðum og tilgreind eru
 í 1. mgr., enda leggi viðkomandi fram vottorð um viðurkennd kennsluréttindi í
                            aðildarríki samtakanna.
                ^1)L. 126/2011, 489. gr. ^2)[5]L. 26/2010, 12. gr.
                               7. gr. Matsnefnd.
      Leiki vafi á hvort umsækjandi um leyfi til þess að nota starfsheitið
  leikskólakennari, grunnskólakennari eða framhaldsskólakennari fullnægi þeim
skilyrðum sem kveðið er á um í lögum þessum skal leita umsagnar matsnefndar sem
                 [ráðherra]^1) skipar til fjögurra ára í senn.
       Matsnefnd skal skipuð fimm fulltrúum, einum fulltrúa tilnefndum af
samstarfsnefnd um háskólastigið, tveimur fulltrúum tilnefndum af heildarsamtökum
 kennara, einum fulltrúa Sambands íslenskra sveitarfélaga og einum fulltrúa án
 tilnefningar og skal hann vera formaður nefndarinnar. Jafnmarga varamenn skal
                               skipa á sama hátt.
        Nánar skal kveðið á um starfshætti nefndarinnar í reglugerð.^2)
                     ^1)L. 126/2011, 489. gr. ^2)Rg. 241/2009.
       8. gr. Um inntak menntunar leik-, grunn- og framhaldsskólakennara.
   [Ráðherra]^1) setur reglugerð^2) þar sem inntak menntunar leik-, grunn- og
framhaldsskólakennara er nánar skilgreint með tilliti til lágmarkskrafna um vægi
                  kennslu- og uppeldisfræða og vægi faggreina.
     Með námseiningum er í lögum þessum átt við ECTS-einingar eða staðlaðar
               námseiningar, sbr. [6]lög nr. 63/2006, um háskóla.
                     ^1)L. 126/2011, 489. gr. ^2)Rg. 872/2009.

             III. kafli. Starfsréttindi og ráðningar í leikskólum.
                  9. gr. Leikskólakennarar og ráðning þeirra.
Til þess að verða ráðinn kennari við leikskóla skal umsækjandi hafa öðlast leyfi
       til þess að nota starfsheitið leikskólakennari skv. 3. og 21. gr.
   Að lágmarki ^2/3 hlutar stöðugilda við kennslu, umönnun og uppeldi barna í
        hverjum leikskóla skulu teljast til stöðugilda leikskólakennara.
      Sveitarstjórn, eða sá sem sveitarstjórn felur umboð sitt, eða aðrir
   rekstraraðilar, ráða leikskólakennara og skólastjórnendur við leikskóla í
          samræmi við lög þessi, fyrirmæli laga um leikskóla og ákvæði
                              sveitarstjórnarlaga.
                   10. gr. Ráðning skólastjóra í leikskólum.
    Til þess að verða ráðinn leikskólastjóri eða aðstoðarleikskólastjóri við
leikskóla skal umsækjandi hafa starfsheitið leikskólakennari og viðbótarmenntun
                í stjórnun eða kennslureynslu á leikskólastigi.

             IV. kafli. Starfsréttindi og ráðningar í grunnskólum.
               11. gr. Ráðning grunnskólakennara og sérfræðinga.
  Til þess að verða ráðinn kennari við grunnskóla skal umsækjandi hafa öðlast
    leyfi til þess að nota starfsheitið grunnskólakennari skv. 4. og 21. gr.
   Skólastjórar ráða grunnskólakennara til tímabundinnar forfallakennslu eða
                  afleysinga og aðra sérfræðinga, sbr. 3. mgr.
 Þrátt fyrir ákvæði 1. mgr. er heimilt að ráða sérfræðing tímabundið að hámarki
   eitt skólaár í senn til að kenna sérgrein sína, enda sé aðeins um að ræða
                kennslu sem nemur 240 mínútum eða minna á viku.
                   12. gr. Ráðning skólastjóra í grunnskólum.
Til þess að verða ráðinn skólastjóri eða aðstoðarskólastjóri við grunnskóla skal
umsækjandi hafa starfsheitið grunnskólakennari og viðbótarmenntun í stjórnun eða
                       kennslureynslu á grunnskólastigi.

            V. kafli. Starfsréttindi og ráðningar í framhaldsskólum.
               13. gr. Starfsfólk framhaldsskóla og ráðning þess.
   Til þess að verða ráðinn til kennslu í framhaldsskóla skal umsækjandi hafa
öðlast leyfi til þess að nota starfsheitið framhaldsskólakennari skv. 5. og 21.
gr. Miða skal við að framhaldsskólakennari kenni þær greinar eða á því sviði sem
                             menntun hans nær til.
   Skólameistari framhaldsskóla ræður starfsfólk framhaldsskóla í samræmi við
    ákvæði laga um framhaldsskóla og lög um réttindi og skyldur starfsmanna
                                   ríkisins.
     Þrátt fyrir ákvæði 1. mgr. er skólameistara heimilt að ráða sérfræðing
 tímabundið að hámarki eitt skólaár í senn til að kenna sérgrein sína, enda sé
       aðeins um að ræða kennslu sem nemur 240 mínútum eða minna á viku.
                    14. gr. Skólastjórnendur framhaldsskóla.
     Við ráðningu í stjórnunarstörf við framhaldsskóla skal umsækjandi hafa
      starfsheitið framhaldsskólakennari og viðbótarmenntun í stjórnun eða
                     kennslureynslu á framhaldsskólastigi.
                       15. gr. Auglýsingar og ráðningar.
Auglýsa skal öll laus kennslu- og stjórnunarstörf í framhaldsskóla í samræmi við
reglur [ráðherra er fer með starfsmannamál ríkisins]^1) um auglýsingar á lausum
 störfum. Í auglýsingu skal m.a. tilgreina kennslugreinar eða sérsvið. Ekki er
skylt að auglýsa þau störf sem getið er um í 16. gr. Ráðningum skal lokið fyrir
                    31. maí eftir því sem við verður komið.
                             ^1)L. 126/2011, 489. gr.
                            16. gr. Sérstök tilvik.
Kennsla skal falin framhaldsskólakennurum sem þegar hafa ráðningu eftir því sem
     við verður komið. Heimilt er þó að ráða framhaldsskólakennara og aðra
      sérfræðinga, sbr. 3. mgr. 13. gr., án auglýsingar til tímabundinnar
 forfallakennslu eða afleysinga, svo sem vegna orlofs, veikinda, fæðingarorlofs
  eða námsleyfis, enda sé afleysingu ekki ætlað að standa lengur en 12 mánuði
                                   samfellt.
Þá er heimilt að ráða framhaldsskólakennara til kennslustarfa sem eiga að standa
   tvo mánuði eða skemur sem og til tímabundinna starfa í minna en ^1/4 hluta
                                    starfs.
Ráða skal til starfa skv. 1. og 2. mgr. með ráðningarsamningi með þriggja mánaða
 gagnkvæmum uppsagnarfresti sem er þó einn mánuður fyrstu þrjá mánuði í starfi,
             enda sé ráðningu ætlað að standa í a.m.k. þrjá mánuði.

                             VI. kafli. Undanþágur.
                   17. gr. Undanþáguheimild fyrir leikskóla.
         Sæki enginn leikskólakennari um auglýst leikskólakennarastarf,
  leikskólastjórastarf eða aðstoðarleikskólastjórastarf, sbr. 2. mgr. 9. gr.,
     þrátt fyrir endurtekna auglýsingu er heimilt að lausráða í starfið til
      bráðabirgða, að hámarki til eins árs í senn, einstakling sem ekki er
   leikskólakennari. Hið sama gildir ef umsækjandi uppfyllir ekki þau almennu
skilyrði sem nauðsynleg teljast til þess að fá ráðningu í starf. Nú hefur starf
starfsmanns verið auglýst í tvígang án þess að leikskólakennari hafi fengist og
        er þá heimilt að ráða hann í starfið samkvæmt nánari fyrirmælum
 sveitarstjórnarlaga og hlutaðeigandi kjarasamnings. Starfsmaður sem ráðinn er
vegna framangreindra aðstæðna má ekki bera starfsheitið leikskólakennari og ekki
                má endurráða hann án undangenginnar auglýsingar.
                       18. gr. Undanþágunefnd grunnskóla.
[Ráðherra]^1) skipar undanþágunefnd grunnskóla til fjögurra ára í senn. Nefndin
   skal skipuð fjórum fulltrúum, einum fulltrúa tilnefndum af heildarsamtökum
 kennara, einum fulltrúa tilnefndum af Sambandi íslenskra sveitarfélaga, einum
  fulltrúa tilnefndum af samstarfsnefnd um háskólastigið og einum fulltrúa án
 tilnefningar og skal hann vera formaður nefndarinnar. Jafnmarga varamenn skal
                               skipa á sama hátt.
Óheimilt er að ráða aðra en þá sem uppfylla ákvæði laga þessara til kennslu við
grunnskóla á vegum opinberra aðila eða hliðstæða skóla, sbr. lög um grunnskóla.
Nú sækir enginn grunnskólakennari um auglýst kennslustarf þrátt fyrir endurtekna
    auglýsingu og getur skólastjóri þá sótt um heimild til undanþágunefndar
      grunnskóla um að lausráða tiltekinn starfsmann til kennslustarfa til
bráðabirgða, þó aldrei lengur en til eins árs í senn. Undanþágunefnd er heimilt
 að víkja frá kröfu um endurtekna auglýsingu þegar sótt er um undanþágu til að
  endurráða einstakling sem er í námi til kennsluréttinda. Slíkri umsókn skal
    fylgja staðfesting á að viðkomandi sé í námi og áætlun um námsframvindu.
 Skólastjóra er ekki skylt að leita til undanþágunefndar sé um að ræða kennslu
          sem nemur 240 mínútum á viku eða minna, sbr. 3. mgr. 11. gr.
 Málsaðili getur skotið ákvörðun undanþágunefndar til ráðherra. Málskot frestar
                ekki réttaráhrifum ákvörðunar undanþágunefndar.
   Ef hvorki skólastjóri né að minnsta kosti tveir skólanefndarmenn mæla með
 ráðningu grunnskólakennara í kennslustarf getur skólastjóri þrátt fyrir ákvæði
 2. mgr. leitað til undanþágunefndar og óskað eftir heimild nefndarinnar til að
                          lausráða annan einstakling.
 Nú fæst heimild frá undanþágunefnd til að lausráða einstakling skv. 3. eða 5.
 mgr. og skal hann þá ráðinn með sérstökum ráðningarsamningi til ákveðins tíma
 með þriggja mánaða gagnkvæmum uppsagnarfresti sem er þó einn mánuður á fyrstu
     þremur mánuðum í starfi. Slíkur starfsmaður má ekki bera starfsheitið
   grunnskólakennari og ekki má endurráða hann án undangenginnar auglýsingar.
        Starfsreglur undanþágunefndar skal ákveða nánar í reglugerð.^2)
                     ^1)L. 126/2011, 489. gr. ^2)Rg. 440/2010.
                     19. gr. Undanþágunefnd framhaldsskóla.
  [Ráðherra]^1) skipar undanþágunefnd framhaldsskóla til fjögurra ára í senn.
       Nefndin skal skipuð þremur fulltrúum, einum fulltrúa tilnefndum af
     heildarsamtökum kennara, einum fulltrúa tilnefndum af Félagi íslenskra
  framhaldsskóla og einum fulltrúa án tilnefningar og skal hann vera formaður
            nefndarinnar. Jafnmarga varamenn skal skipa á sama hátt.
Óheimilt er að ráða aðra en þá sem uppfylla ákvæði laga þessara til kennslu við
                  framhaldsskóla, sbr. lög um framhaldsskóla.
Nú sækir enginn sem fullnægir ákvæðum þessara laga um auglýst kennslustarf þrátt
   fyrir endurtekna auglýsingu og getur skólameistari þá sótt um heimild til
    undanþágunefndar framhaldsskóla um að lausráða tiltekinn starfsmann til
kennslustarfa til bráðabirgða, þó aldrei lengur en til eins árs. Undanþágunefnd
    er heimilt að víkja frá kröfu um endurtekna auglýsingu þegar sótt er um
undanþágu til að endurráða einstakling sem er í námi til kennsluréttinda. Slíkri
     umsókn skal fylgja staðfesting á að viðkomandi sé í námi og áætlun um
 námsframvindu. Skólameistara er ekki skylt að leita til undanþágunefndar sé um
  að ræða kennslu sem nemur 240 mínútum á viku eða minna, sbr. 3. mgr. 13. gr.
 Málsaðili getur skotið ákvörðun undanþágunefndar til ráðherra. Málskot frestar
                ekki réttaráhrifum ákvörðunar undanþágunefndar.
  Ef hvorki skólameistari né að minnsta kosti tveir skólanefndarmenn mæla með
 ráðningu framhaldsskólakennara í kennslustarf getur skólameistari þrátt fyrir
 ákvæði 2. mgr. leitað til undanþágunefndar og óskað eftir heimild nefndarinnar
til að lausráða annan einstakling sem hefur sérmenntun í auglýstri kennslugrein.
 Nú fæst heimild frá undanþágunefnd til að lausráða einstakling skv. 3. eða 5.
 mgr. og skal hann þá ráðinn með sérstökum ráðningarsamningi með þriggja mánaða
  gagnkvæmum uppsagnarfresti sem er þó einn mánuður á fyrstu þremur mánuðum í
 starfi. Slíkur starfsmaður má ekki bera starfsheitið framhaldsskólakennari og
             ekki má endurráða hann án undangenginnar auglýsingar.
        Starfsreglur undanþágunefndar skal ákveða nánar í reglugerð.^2)
                     ^1)L. 126/2011, 489. gr. ^2)Rg. 669/2010.

                           VII. kafli. Almenn ákvæði.
                20. gr. Mat á umsóknum og forgangur til starfs.
   Við ráðningu skólastjórnenda í leik-, grunn- og framhaldsskólum skal tekið
 tillit til menntunar, starfsferils, stjórnunarreynslu eða viðbótarmenntunar í
stjórnun og umsagna um starfshæfni umsækjanda. Sæki fleiri en einn um sama starf
 og uppfylli tveir eða fleiri þær kröfur sem gerðar eru skal m.a. tekið tillit
til menntunar, starfsreynslu og umsagna um starfshæfni umsækjenda þegar ákvörðun
                        er tekin um ráðningu í starfið.
 Grunnskólakennari sem hefur sérhæft sig til kennslu í tiltekinni námsgrein, á
 tilteknu námssviði eða aldursstigi, skal við ráðningu hafa forgang til kennslu
                                 miðað við það.
Einstaklingar sem hafa lokið bakkalárprófi á sviði uppeldis- og kennslufræða, og
  aðrir þeir sem hafa sambærilega menntun sem nýtist til starfa í leikskólum,
      skulu njóta forgangs umfram aðra við ráðningu í störf í leikskólum.
Einstaklingar sem hafa lokið bakkalárprófi á sviði uppeldis- og kennslufræða, og
  aðrir þeir sem hafa sambærilega menntun sem nýtist til starfa í grunnskólum,
      skulu njóta forgangs umfram aðra við ráðningu í störf í grunnskólum.
Einstaklingar með starfsréttindapróf eða háskólapróf og a.m.k. 120 námseiningar
í auglýstri kennslugrein skulu njóta forgangs umfram aðra við ráðningu í störf í
                                framhaldsskólum.
   Þrátt fyrir ákvæði 3.5. mgr. skulu þeir einstaklingar ekki njóta forgangs
 umfram þá sem hlotið hafa starfsheitið leikskólakennari, grunnskólakennari eða
                      framhaldsskólakennari skv. 3.5. gr.
              21. gr. Um gildissvið leyfisbréfa og útgáfu þeirra.
  [Ráðherra]^1) veitir kennurum leyfisbréf til notkunar á starfsheitum kennara
  skv. 3.5. gr. Um gildissvið leyfisbréfa fer að öðru leyti eftir því sem hér
                                     segir:
    1. Leyfisbréf grunnskólakennara sem sérhæft hefur sig í kennslu yngri barna
       veitir honum heimild til kennslu elstu aldursflokka í leikskólum.
    2. Leyfisbréf leikskólakennara sem sérhæft hefur sig í kennslu eldri barna
          veitir honum heimild til kennslu í 1.3. bekkjum grunnskóla.
      3. Leyfisbréf framhaldsskólakennara veitir honum heimild til kennslu á
                   sérsviði sínu í 8.10. bekkjum grunnskóla.
      4. Leyfisbréf grunnskólakennara sem lokið hefur a.m.k. 120 námseininga
  sérmenntun í kennslugrein veitir honum heimild til kennslu á sérsviði sínu í
                        byrjunaráföngum framhaldsskóla.
    Leikskólakennari sem lokið hefur a.m.k. 60 námseininga viðbótarmenntun í
stjórnun eða sérkennslu á rétt á leyfisbréfi sem grunnskólakennari og starfa sem
                                    slíkur.
   Grunnskólakennari sem lokið hefur a.m.k. 60 námseininga viðbótarmenntun í
stjórnun eða sérkennslu á rétt á leyfisbréfi sem leikskólakennari og starfa sem
                                    slíkur.
Ráðherra er heimilt að fela háskólum, sem hlotið hafa viðurkenningu á grundvelli
   laga um háskóla og sinna menntun kennara eftir samningi við ráðuneytið, að
    annast útgáfu leyfisbréfa samkvæmt lögum þessum. Skal þá ráðherra veita
 hlutaðeigandi stofnunum sérstök fyrirmæli um hvernig útgáfu slíkra leyfisbréfa
                              skuli nánar háttað.
Ráðherra er heimilt að setja nánari fyrirmæli um útgáfu leyfisbréfa í reglugerð.
                             ^1)L. 126/2011, 489. gr.
                            22. gr. Eldri réttindi.
    Leikskólakennarar með bakkalárpróf á sviði uppeldis- og kennslufræða frá
 viðurkenndri kennaramenntunarstofnun, eða annað jafngilt nám sem lokið var með
 prófum sem tryggðu kennsluréttindi fyrir gildistöku laga þessara, skulu halda
                                réttindum sínum.
  Grunn- og framhaldsskólakennarar með leyfisbréf við gildistöku laga þessara
  halda fullum réttindum til jafns við þá sem öðlast starfsréttindi grunn- og
                  framhaldsskólakennara samkvæmt lögum þessum.
                            23. gr. Gildistaka o.fl.
                    Lög þessi öðlast gildi 1. júlí 2008. ...
  Ákvæði 3., 4. og 5. gr. taka til þeirra sem hefja nám eftir gildistöku laga
                                    þessara.
 [Þeim sem innrituðust í 180 eininga bakkalárnám til kennslu í leik-, grunn- og
framhaldsskólum fyrir 1. júlí 2008 og áttu við lok vormissiris 2011 þrjátíu eða
     færri einingum ólokið til prófs veitist frestur til að sækja um útgáfu
leyfisbréfs til kennslu í leik-, grunn- og/eða framhaldsskóla til 1. júlí 2012.
 Sama gildir um þá sem innrituðust í 60 eininga diplómanám til kennslu í grunn-
                 og framhaldsskólum fyrir lok 1. júlí 2010.]^1)
                                      ...
                              ^1)L. 139/2011, 1. gr.
 Ákvæði til bráðabirgða. Við gildistöku laga þessara skulu gefin út leyfisbréf
 til handa leik-, grunn- og framhaldsskólakennurum sem til þess eiga tilkall og
          ekki hafa þegar fengið slík bréf, enda óski þeir eftir því.
 Starfsmenn sem ráðnir hafa verið án kennaramenntunar, sbr. 1. mgr. [7]12. gr.
 laga nr. 78/1994, um leikskóla, skulu þrátt fyrir ákvæði 1. mgr. 9. gr. halda
   starfi sínu. Um réttarstöðu þeirra að öðru leyti fer samkvæmt fyrirmælum í
       ráðningarsamningum og/eða kjarasamningum, sbr. 1. mgr. [8]57. gr.
                       sveitarstjórnarlaga, nr. 45/1998.

References

   Visible links
   1. file://2010026.html
   2. file://2006063.html
   3. file://2006063.html
   4. file://2006063.html
   5. file://2010026.html#g12
   6. file://2006063.html
   7. file://1994078.html
   8. file://1998045.html
