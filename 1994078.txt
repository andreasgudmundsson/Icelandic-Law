                                    dálkum.

   --------------------------------------------------------------------------

                                Lög um leikskóla

                              1994 nr. 78 19. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

   Tóku gildi 30. maí 1994. Breytt með l. 47/2001 (tóku gildi 13. júní 2001).

                             I. kafli. Gildissvið.
1. gr. Lög þessi taka til starfsemi leikskóla. Leikskólinn er fyrsta skólastigið
   í skólakerfinu og er fyrir börn undir skólaskyldualdri. Er þá miðað við 1.
  september það ár sem börnin verða 6 ára. Leikskóli annast í samræmi við lög
     þessi að ósk foreldra uppeldi og menntun barna á leikskólaaldri undir
               handleiðslu sérmenntaðs fólks í leikskólauppeldi.

                              II. kafli. Markmið.
  2. gr. Samkvæmt lögum þessum skal meginmarkmið með uppeldi í leikskóla vera:
         að veita börnum umönnun, búa þeim hollt uppeldisumhverfi og örugg
                                 leikskilyrði,
     að gefa börnum kost á að taka þátt í leik og starfi og njóta fjölbreyttra
          uppeldiskosta barnahópsins undir leiðsögn leikskólakennara,
    að kappkosta í samvinnu við heimilin að efla alhliða þroska barna í samræmi
   við eðli og þarfir hvers og eins og leitast við að hlúa að þeim andlega og
                 líkamlega svo að þau fái notið bernsku sinnar,
    að stuðla að umburðarlyndi og víðsýni barna og jafna uppeldisaðstöðu þeirra
                                  í hvívetna,
     að efla kristilegt siðgæði barna og leggja grundvöll að því að börn verði
 sjálfstæðir, hugsandi, virkir og ábyrgir þátttakendur í lýðræðisþjóðfélagi sem
                         er í örri og sífelldri þróun,
       að rækta tjáningar- og sköpunarmátt barna í þeim tilgangi að styrkja
  sjálfsmynd þeirra, öryggi og getu til að leysa mál sín á friðsamlegan hátt.

                            III. kafli. Yfirstjórn.
 3. gr. Menntamálaráðuneytið fer með yfirstjórn þeirra mála sem lög þessi taka
  til. Það gætir þess að farið sé eftir ákvæðum sem lög þessi og reglugerð með
                        þeim mæla fyrir um, sbr. 6. gr.
 4. gr. Menntamálaráðuneytið mótar uppeldisstefnu leikskóla, sinnir þróunar- og
 tilraunastarfi og mati á uppeldisstarfi leikskóla og er stjórnendum þeirra til
                           ráðuneytis um starfsemina.
[Menntamálaráðherra setur leikskólum aðalnámskrá leikskóla. Þar skal kveðið á um
   uppeldis- og menntunarhlutverk leikskólans, gildi leiksins og meginstefnu
                     varðandi starfshætti og innra gæðamat.
Menntamálaráðuneytið hefur aðalnámskrá leikskóla stöðugt til endurskoðunar, sér
um útgáfu hennar^1) og breytingar þegar þörf er talin á. Auglýsing um gildistöku
            aðalnámskrár leikskóla skal birt í Stjórnartíðindum.]^2)
                     ^1)Augl. 315/1999. ^2)L. 47/2001, 1. gr.
    5. gr. Menntamálaráðuneytið stuðlar að þróunar- og tilraunastarfi innan
   leikskólans. Í því skyni skal árlega varið fé í þróunarsjóð með fjárlögum
 samkvæmt ákvörðun Alþingis. Menntamálaráðuneytið ákveður skiptingu fjárins.^1)
                                 ^1)Rgl. 163/2001.
         6. gr. Menntamálaráðherra skal, að fengnum tillögum starfshóps
menntamálaráðuneytisins og Sambands íslenskra sveitarfélaga, setja reglugerð um
   starfsemi leikskóla.^1) Í reglugerðinni skal m.a. kveðið á um gæðaeftirlit
  menntamálaráðuneytisins með starfsemi leikskóla, gerð áætlana um uppbyggingu
  leikskóla, samstarf leikskóla við foreldra og grunnskóla, um heilsugæslu, um
öryggi barna, um lágmarkskröfur til húsnæðis og aðbúnaðar barna og starfsfólks í
leikskólum að svo miklu leyti sem kjarasamningar taka ekki til þeirra atriða, um
lengd daglegs dvalartíma barna í leikskólum, um aðstoð og þjálfun barna skv. 16.
  gr., um ráðgjafar- og sálfræðiþjónustu leikskóla og starfssvið hennar og um
  starfsemi, húsnæði og starfsmannahald í leikskólum með sérstöku tilliti til
                         fatlaðra barna sem þar dvelja.
                    ^1)Rg. 225/1995, sbr. 365/2001 og 642/2002.

        IV. kafli. Hlutverk sveitarfélaga. Stofnun og rekstur leikskóla.
      7. gr. Bygging og rekstur leikskóla skal vera á kostnað og í umsjón
sveitarstjórna og sjá þær um framkvæmd þessara laga, hver í sínu sveitarfélagi,
   þeim er skylt að hafa forustu um að tryggja börnum dvöl í góðum leikskóla.
    Heimilt er öðrum aðilum að reka leikskóla að fengnu samþykki viðkomandi
 sveitarstjórnar. Tilkynna skal menntamálaráðuneytinu um stofnun nýs leikskóla.
Sveitarstjórnir skulu árlega senda menntamálaráðuneytinu ársskýrslu um starfsemi
                                   leikskóla.
8. gr. Sveitarfélög skulu ekki sjaldnar en á tveggja ára fresti meta þörf fyrir
 leikskólarými. Á grundvelli þess mats verði gerð áætlun til þriggja ára í senn
um uppbyggingu leikskóla í viðkomandi sveitarfélagi og skal við gerð hennar höfð
   hliðsjón af heildarhagsmunum sveitarfélagsins. Endurskoða skal áætlunina á
         tveggja ára fresti. Áætlun um uppbyggingu leikskóla skal send
                             menntamálaráðuneytinu.
  9. gr. Leikskólanefnd, kjörin af sveitarstjórn, fer með málefni leikskóla í
  umboði sveitarstjórnar. Einn fulltrúi starfsfólks leikskóla og einn fulltrúi
    foreldra leikskólabarna eiga rétt til setu á fundum leikskólanefndar með
málfrelsi og tillögurétti. Heimilt er sveitarstjórn að sameina nefndir þannig að
      ein nefnd fari með verkefni á fleiri en einu sviði, sbr. [4]58. gr.
   sveitarstjórnarlaga, nr. 8/1986.^1) Þar sem sveitarfélög hafa sameinast um
rekstur leikskóla skulu þau öll eiga fulltrúa í þeirri nefnd sem fer með málefni
                                   leikskóla.
                               ^1)Nú [5]l. 45/1998.
  10. gr. Sveitarstjórn/skólaskrifstofur skulu stuðla að eðlilegum tengslum og
     samstarfi leikskóla og grunnskóla og vera samstarfsvettvangur þeirra í
                           viðkomandi sveitarfélagi.
  11. gr. Í sveitarfélögum skulu að jafnaði starfa leikskólafulltrúar sem eru
starfsmenn sveitarfélaga. Leikskólafulltrúi skal í umboði leikskólanefndar og í
    samvinnu við leikskólastjóra sinna ráðgjöf og eftirliti með starfsemi í
   leikskólum innan sveitarfélagsins og stuðla að samstarfi þeirra innbyrðis.
  Sveitarfélög geta ráðið sameiginlegan leikskólafulltrúa, hvort sem þau reka
         sameiginlegan leikskóla eða ekki. Leikskólafulltrúi skal hafa
                            leikskólakennaramenntun.

            V. kafli. Starfsfólk leikskóla og samstarf við foreldra.
   12. gr. Við hvern leikskóla skal vera leikskólastjóri sem stjórnar starfi
 leikskólans í umboði rekstraraðila eftir því sem nánar segir í lögum þessum og
  reglugerð er sett verður samkvæmt þeim. Leikskólastjóri og það starfslið er
annast uppeldi og menntun barna skal hafa menntun leikskólakennara. [Heimilt er
  að starfsfólk án leikskólakennaramenntunar taki þátt í að annast uppeldi og
 menntun barna undir stjórn leikskólakennara, enda fáist ekki leikskólakennari
   til starfsins. Nánar skal kveðið á um leiðbeiningar- og stjórnunarhlutverk
                       leikskólakennara í reglugerð.]^1)
  Leikskólastjóri ber ábyrgð á að gera áætlanir um uppeldisstarf leikskólans í
  samræmi við lög þessi. Leikskólastjóri skal árlega gera rekstraraðila grein
                           fyrir starfsemi leikskóla.
Sveitarstjórn setur starfsfólki leikskóla erindisbréf í samræmi við lög þessi og
                    reglugerð er sett verður samkvæmt þeim.
                               ^1)L. 47/2001, 2. gr.
13. gr. Leikskólastjóri skal halda reglulega fundi með starfsfólki um starfsemi
                      leikskólans og velferð hvers barns.
14. gr. Leikskólastjóra er skylt að stuðla að samstarfi milli foreldra barnanna
  og starfsfólks leikskólans með velferð barnanna að markmiði. Sé óskað eftir
     stofnun foreldrafélags skal leikskólastjóri aðstoða við stofnun þess.

     VI. kafli. Réttur leikskólabarna til sérstakrar aðstoðar og þjálfunar.
                               Ráðgjafarþjónusta.
    15. gr. Börn á leikskólaaldri, sem vegna fötlunar, tilfinningalegra eða
félagslegra erfiðleika þurfa sérstaka aðstoð og þjálfun, eiga rétt á henni innan
                   leikskólans undir handleiðslu sérfræðinga.
  16. gr. Ráðgjafar- og sálfræðiþjónusta fyrir leikskóla skal veita foreldrum
barna og starfsfólki leikskóla nauðsynlega ráðgjöf og þjónustu sem nánar verður
       kveðið á um í reglugerð um starfssvið þjónustunnar. Ráðgjafar- og
 sálfræðiþjónusta fyrir leikskóla getur verið rekin sameiginlega með ráðgjafar-
                        og sálfræðiþjónustu grunnskóla.
 17. gr. Leikskólar skulu þannig byggðir og reknir að þeir geti sinnt fötluðum
                                    börnum.

                            VII. kafli. Gildistaka.
                      18. gr. Lög þessi öðlast þegar gildi
 Ákvæði til bráðabirgða. Í lögum þessum tekur starfsheitið leikskólakennari til
                 þeirra sem lokið hafa viðurkenndu fóstrunámi.

References

   Visible links
   1. http://www.althingi.is/dba-bin/lawformpr.pl?lnr=1994078
   2. http://www.althingi.is/dba-bin/ferill.pl?ltg=117&mnr=550
   3. http://www.althingi.is/altext/117/s/0861.html
   4. file://1986008.html
   5. file://1998045.html
