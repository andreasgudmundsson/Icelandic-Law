                                    dálkum.

   --------------------------------------------------------------------------

                            Lög um útflutning hrossa

                               2002 nr. 55 2. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 10. maí 2002, sjá þó 9. gr. Breytt með [4]l. 55/2005 (tóku gildi 30.
             maí 2005) og [5]l. 76/2005 (tóku gildi 1. jan. 2006).

   1. gr. [Útflutningur á hrossum er heimill án sérstakra leyfa að uppfylltum
skilyrðum laga þessara og stjórnvaldsfyrirmælum settum samkvæmt þeim. Þó má ekki
flytja úr landi yngri hross en fjögurra mánaða eða fylfullar hryssur sem gengnar
                       eru með sjö mánuði eða lengur.]^1)
                             ^1)[6]L. 55/2005, 1. gr.
  2. gr. Óheimilt er að flytja úr landi hross nema [héraðsdýralæknir]^1) hafi
  skoðað það í útflutningshöfn, metið það hæft til útflutnings með tilliti til
  [aldurs],^2) dýraverndar og smitsjúkóma og staðfest að það sé rétt merkt og
uppfylli kröfur sem gerðar eru af hlutaðeigandi yfirvöldum í innflutningslandi.
 Öll útflutningshross skulu örmerkt eða frostmerkt. Útflytjendur hrossa greiða
 kostnað við skoðun útflutningshrossa í útflutningshöfn samkvæmt gjaldskrá sem
 landbúnaðarráðherra staðfestir að fenginni tillögu [Landbúnaðarstofnunar].^3)
   ^1)[7]L. 76/2005, 25. gr. ^2)[8]L. 55/2005, 2. gr. ^3)[9]L. 76/2005, 26. gr.
   3. gr. Flutningsfar fyrir hross og öll aðstaða, svo sem rými, loftræsting,
 brynningartæki, fóður og aðstaða til fóðrunar, skal vera með þeim hætti að sem
   best sé að hrossunum búið. [Héraðsdýralæknir]^1) skal ávallt líta eftir að
                          reglum um aðbúnað sé fylgt.
 Á tímabilinu 1. nóvember til 15. apríl er einungis heimilt að flytja hross til
                             útlanda með flugvélum.
                            ^1)[10]L. 76/2005, 25. gr.
 4. gr. Hrossum sem flutt eru úr landi skal fylgja vottorð, hestavegabréf, frá
  Bændasamtökum Íslands er staðfesti uppruna, ætterni og hver eigandi þess sé.
   Útflytjendur hrossa greiða gjald vegna kostnaðar við útgáfu hestavegabréfa
   samkvæmt gjaldskrá sem landbúnaðarráðherra staðfestir að fenginni tillögu
                             Bændasamtaka Íslands.
Fagráð í hrossarækt, sem starfar skv. [11]4. gr. búnaðarlaga, nr. 70/1998, skal
      árlega ákveða mörk kynbótamats sem hross þarf að hafa til að teljast
  úrvalskynbótagripur. Sé áformað að selja úr landi hross sem hefur kynbótamat
       yfir þeim mörkum skal það tilkynnt Bændasamtökum Íslands án tafar.
 5. gr. Af hverju útfluttu hrossi skal greiða 500 kr. gjald í stofnverndarsjóð
skv. [12]15. gr. búnaðarlaga, nr. 70/1998. Bændasamtök Íslands annast innheimtu
                                   gjaldsins.
  6. gr. Skipa skal fimm manna ráðgjafarnefnd um málefni er snerta útflutning
hrossa og skal hún jafnframt vera samráðsvettvangur stjórnvalda og þeirra sem að
           þeim málum vinna. Bændasamtök Íslands, Félag hrossabænda,
 [Landbúnaðarstofnun]^1) og Félag hrossaútflytjenda tilnefna menn í nefndina en
ráðherra skipar formann án tilnefningar. Varamenn skulu skipaðir með sama hætti.
                            ^1)[13]L. 76/2005, 26. gr.
     7. gr. Landbúnaðarráðherra fer með framkvæmd laga þessara og setur með
   reglugerðum^1) nánari ákvæði um framkvæmd þeirra, þar með talið skoðun og
    merkingu útflutningshrossa, aðstöðu í útflutningshöfn og upplýsingar sem
      útflytjanda er skylt að leggja fram og sem upprunavottorð byggist á.
                      ^1)[14]Rg. 449/2002, sbr. [15]677/2002.
    8. gr. Brot gegn lögum þessum varða sektum nema þyngri refsing liggi við
 samkvæmt öðrum lögum. Með mál út af brotum skal farið að hætti opinberra mála.
 9. gr. Lög þessi öðlast þegar gildi. Ákvæði 2. gr. um að öll útflutningshross
     skuli vera örmerkt eða frostmerkt tekur þó fyrst gildi 1. janúar 2003.

References

   Visible links
   1. http://www.althingi.is/dba-bin/lawformpr.pl?lnr=2002055
   2. http://www.althingi.is/dba-bin/ferill.pl?ltg=127&mnr=357
   3. http://www.althingi.is/altext/127/s/0497.html
   4. file:///altext/stjt/2005.055.html
   5. file:///altext/stjt/2005.076.html
   6. file:///altext/stjt/2005.055.html
   7. file:///altext/stjt/2005.076.html
   8. file:///altext/stjt/2005.055.html
   9. file:///altext/stjt/2005.076.html
  10. file:///altext/stjt/2005.076.html
  11. file://1998070.html#g4
  12. file://1998070.html#g15
  13. file:///altext/stjt/2005.076.html
  14. file://ekkitil/ekkitil.html?REGL/2002449
  15. file://ekkitil/ekkitil.html?REGL/2002677
