
   --------------------------------------------------------------------------

            Lög um greiðslujöfnun fasteignaveðlána til einstaklinga

                              1985 nr. 63 26. júní

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 11. júlí 1985. Breytt með l. 108/1989 (tóku gildi 21. des. 1989), l.
 41/1991 (tóku gildi 17. apríl 1991), l. 59/2004 (tóku gildi 14. júní 2004), l.
  133/2008 (tóku gildi 21. nóv. 2008; komu til framkvæmda skv. fyrirmælum í 9.
               gr.) og [1]l. 107/2009 (tóku gildi 31. okt. 2009).

    1. gr. [Tilgangur laga þessara er að jafna greiðslubyrði af verðtryggðum
 fasteignaveðlánum einstaklinga. Skal misgengi, sem orsakast af hækkun vísitölu
neysluverðs eða annarrar viðmiðunarvísitölu lána umfram hækkun launa, ekki valda
                   því að greiðslubyrði af lánum þyngist.]^1)
                              ^1)L. 133/2008, 1. gr.
 2. gr. [[Lög þessi taka til verðtryggðra lána einstaklinga sem tryggð eru með
  veði í fasteignum hér á landi hjá opinberum lánastofnunum, lífeyrissjóðum og
fjármálafyrirtækjum sem hafa starfsleyfi á grundvelli laga um fjármálafyrirtæki
    hér á landi. Skal greiðslujöfnun beitt á öll slík lán nema lánþegi hafi
 sérstaklega óskað þess að vera undanþeginn greiðslujöfnun. Skilmálabreyting á
  lánasamningi vegna greiðslujöfnunar skal vera lánþega að kostnaðarlausu.]^1)
      Lántakandi getur hvenær sem er fallið frá ákvörðun um að óska eftir
greiðslujöfnun. Skilyrði fyrir slíkri breytingu er að lánið sé í fullum skilum.
    Sé skuld á jöfnunarreikningi þegar slík ákvörðun er tekin leggst hún við
             höfuðstól lánsins og greiðist á eftirstöðvum lánstíma.
   Ríkissjóður skal með atbeina Seðlabanka Íslands, eftir atvikum, tryggja að
 lánastofnanir skv. 1. mgr. hafi aðgang að lausafé til að mæta þeim áhrifum sem
    greiðslujöfnun samkvæmt þessum lögum hefur á lausafjárstöðu þeirra.]^2)
                 ^1)[2]L. 107/2009, 6. gr. ^2)L. 133/2008, 2. gr.
  3. gr. [Við gerð lánssamnings um verðtryggt fasteignaveðlán skal kveða á um
greiðslumark af láninu ef lántakandi óskar eftir greiðslujöfnun. Greiðslumarkið
skal vera gjaldfallin afborgun og vextir eins og þeir eru á hverjum gjalddaga á
                           verðlagi við lántöku.]^1)
                              ^1)L. 133/2008, 3. gr.
 4. gr. [Greiðslumark af verðtryggðum fasteignaveðlánum sem tekin hafa verið á
   tímabilinu frá 1. janúar 2008 til gildistöku þessa ákvæðis er gjaldfallin
                   afborgun og vextir á verðlagi við lántöku.
 Greiðslumark af verðtryggðum fasteignaveðlánum sem tekin voru fyrir 1. janúar
 2008 er gjaldfallin afborgun og gildandi vextir á verðlagi 1. janúar 2008.]^1)
                              ^1)L. 133/2008, 4. gr.
   5. gr. Á gjalddaga láns er greiðslumark framreiknað miðað við breytingu á
 [greiðslujöfnunarvísitölu]^1) skv. 6. gr. og borið saman við gjalddagafjárhæð
lánsins sem er samanlögð fjárhæð afborgunar, verðtryggingarþáttar (verðbóta) og
                vaxta samkvæmt lánssamningi án greiðslujöfnunar.
 Sé framreiknað greiðslumark lægra en gjalddagafjárhæð gjaldfellur einungis sá
hluti gjalddagafjárhæðar sem samsvarar greiðslumarki. Greiðslu á ógreiddum hluta
gjalddagafjárhæðar er frestað og myndar hann skuld á sérstökum jöfnunarreikningi
                     sem telst hluti af höfuðstól lánsins.
   Sé greiðslumark hærra en gjalddagafjárhæð skal heildargreiðslan miðuð við
       greiðslumark að því marki sem skuld er á jöfnunarreikningi, en sé
       jöfnunarreikningur skuldlaus skal gjalddagafjárhæð ráða greiðslu.
 [Ef skuld er á jöfnunarreikningi eftir að upprunalegum lánstíma er lokið skal
  endurgreiða hana á sömu gjalddögum lánsins. Endurgreiðslan skal jöfn síðustu
   gjalddagafjárhæð lánsins framreiknuð miðað við greiðslujöfnunarvísitölu á
                             hverjum gjalddaga.]^1)
Lánskjör, þ.m.t. vextir og verðtrygging vegna skuldar á jöfnunarreikningi, skulu
                     vera þau sömu og af upprunalegu láni.
                              ^1)L. 133/2008, 5. gr.
       6. gr. [Með greiðslujöfnunarvísitölu sem beitt er við framreikning
 greiðslumarks, sbr. 5. gr., er átt við sérstaka vísitölu sem Hagstofa Íslands
reiknar og birtir mánaðarlega. Skal hún vera samsett af launavísitölu, sbr. lög
        um launavísitölu, sem vegin er með atvinnustigi. Við útreikning
  greiðslujöfnunarvísitölu skal launavísitala sú sem Hagstofan birtir í mánuði
  hverjum vegin með atvinnustigi sama mánaðar og skal hún gilda við útreikning
greiðslumarks lána. Með atvinnustigi í mánuði er átt við hlutfall sem miðast við
  100% að frádregnu atvinnuleysi í hlutfalli af vinnuafli í viðkomandi mánuði
                   samkvæmt uppgjöri Vinnumálastofnunar.]^1)
                              ^1)L. 133/2008, 6. gr.
      [7. gr. Ráðherra getur með reglugerð^1) kveðið nánar á um framkvæmd
 greiðslujöfnunar verðtryggðra fasteignaveðlána samkvæmt lögum þessum. Ráðherra
 getur í reglugerðinni m.a. kveðið á um það að ósk lántakanda um greiðslujöfnun
      þurfi að hafa borist lánveitanda með eðlilegum fyrirvara fyrir næsta
                                 gjalddaga.]^2)
                     ^1)Rg. 1059/2008. ^2)L. 133/2008, 7. gr.
                   [8. gr.]^1) Lög þessi öðlast þegar gildi.
                              ^1)L. 133/2008, 7. gr.
                            Ákvæði til bráðabirgða.
 I. [Hagstofa Íslands skal reikna út greiðslujöfnunarvísitölu frá og með janúar
 2008 í samræmi við ákvæði 6. gr. laga þessara. Hagstofa Íslands skal ákveða og
     birta opinberlega hvernig þessi vísitala er reiknuð út og tengja hana
                    launavísitölu til greiðslujöfnunar.]^1)
                              ^1)L. 133/2008, 8. gr.
   [II. Þrátt fyrir ákvæði 4. mgr. 5. gr. laganna skal endurgreiðsla skuldar
 einstaklinga á jöfnunarreikningi, eftir að upprunalegum lánstíma lýkur, aldrei
  standa lengur en þrjú ár vegna lánasamninga sem gerðir voru fyrir gildistöku
laga þessara. Skuld sem stendur eftir á jöfnunarreikningi í lok þriggja ára frá
        lokum upprunalegs lánstíma skal gefin lánþega eftir og afmáð úr
                               veðmálabókum.]^1)
                             ^1)[3]L. 107/2009, 7. gr.

References

   Visible links
   1. file://2009107.html
   2. file://2009107.html#g6
   3. file://2009107.html
