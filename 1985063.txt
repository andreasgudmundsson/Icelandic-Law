
   --------------------------------------------------------------------------

            Lög um greiðslujöfnun fasteignaveðlána til einstaklinga

                              1985 nr. 63 26. júní

   --------------------------------------------------------------------------

 1. gr. [Tilgangur laga þessara er að jafna greiðslubyrði af fasteignaveðlánum
   einstaklinga sem tekin eru til öflunar íbúðarhúsnæðis til eigin nota. Skal
        misgengi, sem orsakast af hækkun lánskjaravísitölu eða annarrar
viðmiðunarvísitölu lána umfram hækkun launa, ekki valda því að greiðslubyrði af
                               lánum þyngist.]^1)
                             ^1)[2]L. 41/1991, 1. gr.
   2. gr. Lög þessi taka til fasteignaveðlána einstaklinga sem tekin eru til
öflunar íbúðarhúsnæðis til eigin nota hjá byggingarsjóðum ríkisins og sams konar
   lána hjá öðrum sjóðum og stofnunum eftir því sem um semst milli lántaka og
                                  lánveitanda.
Lögin geta einnig tekið til almennra lána vegna fasteignaviðskipta þar sem samið
  er sérstaklega um að ákvæðum um greiðslujöfnun við endurgreiðslu eftirstöðva
                             kaupverðs skuli beitt.
 Lög þessi taka eingöngu til verðtryggðra lána, en viðskiptaráðherra er heimilt
           að setja reglur um sambærileg lánskjör óverðtryggðra lána.
      3. gr. [Við gerð lánssamnings skal ákveða greiðslumark fyrir lánið:
     a. Greiðslumark af verðtryggðu láni með jöfnum afborgunum er gjaldfallin
afborgun og vextir eins og þeir eru á hverjum gjalddaga á verðlagi við lántöku.
   b. Greiðslumark af verðtryggðum jafngreiðslulánum er ársgreiðslan á verðlagi
   við lántöku miðað við vexti eins og þeir eru ákveðnir á hverjum tíma.]^1)
                             ^1)[3]L. 41/1991, 2. gr.
4. gr. Greiðslumark af fullverðtryggðum lánum, sem tekin hafa verið á tímabilinu
frá 1. mars 1982 til gildistöku laga þessara, er gjaldfallin afborgun og vextir
                            á verðlagi við lántöku.
 Greiðslumark af fullverðtryggðum lánum, sem tekin voru fyrir 1. mars 1982, er
        gjaldfallin afborgun og gildandi vextir á verðlagi 1. mars 1982.
      Greiðendum lána, er um ræðir í þessari grein sem eiga í umtalsverðum
 greiðsluerfiðleikum að mati Húsnæðisstofnunar, skal gefinn kostur á að fresta
  greiðslum af þessum lánum samkvæmt ákvæðum 5. gr. þessara laga, enda berist
           stofnuninni umsókn þar að lútandi fyrir 1. september 1985.
   5. gr. Á gjalddaga láns er greiðslumark framreiknað miðað við breytingu á
  launavísitölu skv. 6. gr. og borið saman við gjalddagafjárhæð lánsins sem er
samanlögð fjárhæð afborgunar, verðtryggingarþáttar (verðbóta) og vaxta samkvæmt
                       lánssamningi án greiðslujöfnunar.
 Sé framreiknað greiðslumark lægra en gjalddagafjárhæð gjaldfellur einungis sá
hluti gjalddagafjárhæðar sem samsvarar greiðslumarki. Greiðslu á ógreiddum hluta
gjalddagafjárhæðar er frestað og myndar hann skuld á sérstökum jöfnunarreikningi
                     sem telst hluti af höfuðstól lánsins.
   Sé greiðslumark hærra en gjalddagafjárhæð skal heildargreiðslan miðuð við
       greiðslumark að því marki sem skuld er á jöfnunarreikningi, en sé
       jöfnunarreikningur skuldlaus skal gjalddagafjárhæð ráða greiðslu.
  Ef skuld er á jöfnunarreikningi eftir að upprunalegum lánstíma er lokið skal
  endurgreiða hana á sama gjalddaga (gjalddögum) ársins miðað við framreiknað
                   greiðslumark á síðasta gjalddaga lánsins.
Lánskjör, þ.m.t. vextir og verðtrygging vegna skuldar á jöfnunarreikningi, skulu
                     vera þau sömu og af upprunalegu láni.
6. gr. [Með launavísitölu, sem beitt er við framreikning greiðslumarks, sbr. 5.
  gr., er átt við þá vísitölu sem Hagstofa Íslands reiknar og birtir samkvæmt
 [4]lögum nr. 89/1989. Launavísitala sú, sem Hagstofan birtir í mánuði hverjum,
   skal gilda við útreikning greiðslumarks lána frá og með fyrsta degi næsta
                                  mánaðar.]^1)
                             ^1)[5]L. 108/1989, 1. gr.
                      7. gr. Lög þessi öðlast þegar gildi.
                            Ákvæði til bráðabirgða.

References

   Visible links
   1. http://www.althingi.is/dba-bin/lawformpr.pl?lnr=1985063
   2. file:///altext/stjt/1991.041.html
   3. file:///altext/stjt/1991.041.html
   4. file://1989089.html
   5. file:///altext/stjt/1989.108.html
