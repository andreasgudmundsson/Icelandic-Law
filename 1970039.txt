
   --------------------------------------------------------------------------

                                                        Lög um gæðamat á æðardún

                              1970 nr. 39 11. maí

   --------------------------------------------------------------------------

                                     1. gr.
            Allur æðardúnn, sem fluttur er úr landi, skal metinn og veginn af
            lögskipuðum dúnmatsmönnum. Hverri dúnsendingu skal fylgja vottorð
       matsmanna um, að dúnninn sé metinn og veginn. Skal [lögreglustjóri]^1)
     votta með undirskrift sinni, að lögskipaður dúnmatsmaður hafi undirritað
                                                  vottorðið í viðurvist hans.

   ^1)[2]L. 92/1991, 54. gr.

                                     2. gr.
        Ráðherra getur mælt svo fyrir, að ákvæði 1. gr. um mat og flokkun á
   æðardún, sem út er fluttur, skuli einnig ná til dúns, sem seldur er á
   innlendum markaði.

                                     3. gr.
        Allan dún skal merkja greinilega með merki útflytjanda.

                                     4. gr.
        Nánari reglur um mat, merkingu og meðferð dúnsins setur
   landbúnaðarráðuneytið í erindisbréfum til matsmanna.^1)

   ^1)Erbr. 64/1972.

                                     5. gr.
        Lögreglustjóri skipar dúnmatsmenn á þeim stöðum, er
   landbúnaðarráðuneytið telur þörf á, að fengnum tillögum Búnaðarfélags
   Íslands.

                                     6. gr.
        Matsmenn æðardúns skulu, áður en þeir taka til starfa, undirrita
   drengskaparheit um, að þeir vilji rækja starf sitt með alúð og
   samviskusemi og fylgja settum reglum. Ráðuneytið stílar þeim heitið.

                                     7. gr.
        Kaup dúnmatsmanna greiðir útflytjandi eftir nánari ákvörðun í
   erindisbréfi, sbr. 4. gr. Ekki mega matsmenn þiggja neina þóknun, hverju
   nafni sem nefnist, frá þeim, sem metið er fyrir eða öðrum, sem við
   útflutning dúnsins eru riðnir, aðra en þá, sem ákveðin er í erindisbréfi.
   Ekki mega þeir heldur vera í þjónustu þeirra, sem flytja út æðardún.

                                     8. gr.
        Brot á lögum þessum varða sektum og sæta meðferð opinberra mála.

References

   Visible links
   1. http://www.althingi.is/dba-bin/lawformpr.pl?lnr=1970039
   2. file:///altext/stjt/1991.092.html
