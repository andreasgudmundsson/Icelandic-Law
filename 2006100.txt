
   --------------------------------------------------------------------------

                         Lög um Flugmálastjórn Íslands

                             2006 nr. 100 13. júní

   --------------------------------------------------------------------------

                 Ferill málsins á Alþingi.   Frumvarp til laga.

  Tóku gildi 1. janúar 2007. Breytt með l. 171/2006 (tóku gildi 1. jan. 2007).

                            1. gr. Yfirstjórn o.fl.
 Flugmálastjórn Íslands fer með stjórnsýslu og eftirlit á sviði loftferða hér á
  landi og á íslensku yfirráðasvæði eftir því sem nánar er kveðið á um í lögum
     þessum og lögum um loftferðir, svo og öðrum lögum og alþjóðasamningum.
  Flugmálastjórn Íslands er sérstök stofnun sem heyrir undir samgönguráðherra.
                      2. gr. Flugmálastjóri og starfsmenn.
  Ráðherra skipar flugmálastjóra til fimm ára í senn og stjórnar hann rekstri
    Flugmálastjórnar. Flugmálastjóri ræður annað starfsfólk stofnunarinnar.
    Um sérstakt hæfi starfsmanna fer eftir II. kafla [1]stjórnsýslulaga, nr.
                                    37/1993.
                                3. gr. Flugráð.
        Flugráð er ráðherra og flugmálastjóra til ráðuneytis um flugmál.
   Flugráð er skipað sex mönnum og jafnmörgum til vara. Varamenn taka sæti í
                              forföllum aðalmanna.
  Ráðherra skipar í ráðið. Tveir fulltrúar skulu skipaðir samkvæmt tilnefningu
Samtaka atvinnulífsins og einn samkvæmt tilnefningu Samtaka ferðaþjónustunnar og
  jafnmargir til vara. Skulu fulltrúar þessir hafa þekkingu á flugmálum. Þrír
   fulltrúar skulu skipaðir án tilnefningar. Varamenn skulu skipaðir með sama
 hætti. Atkvæði formanns ræður úrslitum ef atkvæði falla jöfn. Ráðherra skipar
    formann og varaformann úr hópi þeirra sem skipaðir eru án tilnefningar.
Skipunartími flugráðs er fjögur ár, en skal þó takmarkaður við embættistíma þess
                              ráðherra sem skipar.
                           Verkefni flugráðs eru að:
                       a. fjalla um stefnumótun í flugmálum,
   b. veita ráðherra umsögn um tillögu samgönguráðs að samgönguáætlun, sbr. lög
                               um samgönguáætlun,
                c. veita umsögn um lög og reglur er varða flugmál,
        d. fjalla um málefni sem ráðherra sendir flugráði til umfjöllunar,
      e. fjalla um mál sem flugmálastjóri eða einstakir flugráðsmenn óska að
                               fjallað verði um.
   Flugmálastjóri situr fundi ráðsins með málfrelsi og tillögurétt ásamt þeim
 starfsmönnum Flugmálastjórnar sem hann telur ástæðu til eða ráðið óskar eftir.
                       4. gr. Verkefni Flugmálastjórnar.
 Verkefni Flugmálastjórnar eru að fara með stjórnsýslu á sviði loftferða, hafa
          eftirlit með loftferðastarfsemi og stuðla að öryggi í flugi.
                           Flugmálastjórn skal m.a.:
                     1. Skrá loftför í íslenska loftfaraskrá.
         2. Veita heimildir til hvers konar reksturs sem skilgreindur er í
loftferðalögum og reglugerðum settum á grundvelli þeirra, eins og flugreksturs,
    reksturs viðhaldsstöðva, flugskóla, skóla fyrir flugleiðsöguþjónustu og
flugvéltækna, flugleiðsöguþjónustu, reksturs flugvalla og flugstöðva, sem og að
                 hafa samfellt eftirlit með þessari starfsemi.
        3. Gefa út heimildir í samræmi við lög, reglugerðir og alþjóðlegar
 skuldbindingar og hafa eftirlit með þeirri starfsemi sem grundvallast á þessum
                                   heimildum.
     4. Gefa út skírteini til einstaklinga í samræmi við lög og reglugerðir og
             alþjóðlegar skuldbindingar og tryggja framkvæmd prófa.
    5. Kveða á um skipulag loftrýmis og flugleiðsögu, eða gera tillögu um slíkt
                             til samgönguráðherra.
    6. Annast eftirlit með framkvæmd flugverndar í samræmi við lög, reglugerðir
               og alþjóðlegar skuldbindingar á sviði flugverndar.
    7. Stuðla að því að hvers konar flugstarfsemi þróist hér á landi í samræmi
            við samfélagsleg og umhverfisleg markmið á hverjum tíma.
        8. Taka þátt í alþjóðlegu samstarfi eftir því sem kveðið er á um í
 alþjóðasamningum eða samstarfi sem ríkisstjórnin felur Flugmálastjórn að taka
                                    þátt í.
    9. Vera ráðgefandi fyrir stjórnvöld og ráðuneyti á sviði loftferða og hafa
 eftirlit með því að Ísland uppfylli á hverjum tíma þær skuldbindingar sem mælt
                        er fyrir um í alþjóðasamningum.
Að auki skal Flugmálastjórn annast, eftir því sem við á, undirbúning að setningu
 laga og reglugerða og taka þátt í mótun þeirra, m.a. á erlendum vettvangi, og
annast undirbúning samninga við erlend ríki og alþjóðastofnanir og eftir atvikum
                             gerð slíkra samninga.
                                5. gr. Eftirlit.
   Flugmálastjórn skal fylgjast með að starfsemi eftirlitsskyldra aðila sé í
samræmi við lög, reglugerðir, reglur eða samþykktir sem um loftferðastarfsemina
                                     gilda.
 Flugmálastjórn er heimilt að athuga rekstur eftirlitsskyldra aðila svo oft sem
   þurfa þykir. Flugmálastjórn skal í þeim tilgangi vera heimill aðgangur að
   starfsstöðvum leyfishafa og að loftförum og búnaði þeirra til að framkvæma
                   vettvangsathuganir, úttektir og skoðanir.
    Eftirlitsskyldum aðilum er skylt að veita Flugmálastjórn upplýsingar um
    starfsemina og aðgang að gögnum í vörslu þeirra er varða starfsemina sem
                        Flugmálastjórn telur nauðsynleg.
   Eftirlitsskyldur aðili skal án fyrirvara geta sýnt fram á að hann uppfylli
      skilyrði leyfisveitingar og, ef með þarf, gangast undir þau próf sem
           Flugmálastjórn er heimilt að krefjast að gengist sé undir.
 Flugmálastjórn getur krafist upplýsinga og gagna frá öðrum stjórnvöldum, óháð
 þagnarskyldu þeirra, ef slíkt er nauðsynlegt til að unnt sé að sinna lögbundnu
                                   eftirliti.
     Um eftirlitsheimildir Flugmálastjórnar fer að öðru leyti eftir ákvæðum
            loftferðalaga, svo og annarra laga eftir því sem við á.
                 6. gr. Leyfissviptingar, þvingunarúrræði o.fl.
  Heimilt er Flugmálastjórn að fella úr gildi leyfi, sem veitt hefur verið, og
 afturkalla skírteini því til staðfestingar ef hún telur að leyfishafi fullnægi
ekki lengur skilyrðum, sem kveðið er á um í leyfi, eða að leyfishafi hafi brotið
 í mikilvægum atriðum ákvæði laga og reglna sem um hina leyfisbundnu starfsemi
  gilda. Sama gildir ef leyfishafi telst ófær um að sinna þeirri starfsemi sem
                                leyfið nær til.
        Leyfissvipting getur verið bundin við tiltekna hluta leyfisins.
Um leyfissviptingar og þvingunarúrræði Flugmálastjórnar fer að öðru leyti eftir
        ákvæðum loftferðalaga, svo og annarra laga eftir því sem við á.
                   7. gr. Þagnarskylda og veiting upplýsinga.
    Starfsmenn Flugmálastjórnar eru bundnir þagnarskyldu. Þeir mega ekki, að
viðlagðri ábyrgð, skýra óviðkomandi frá því sem þeir komast að í starfi sínu og
   leynt á að fara, þar á meðal um rekstur eða viðskipti aðila sem þeir hafa
     eftirlit með. Sama gildir um sjálfstæða sérfræðinga sem starfa á vegum
 Flugmálastjórnar. Þagnarskylda helst þótt látið sé af störfum eða verksamningi
                                     ljúki.
  Með gögn og aðrar upplýsingar, sem Flugmálastjórn aflar við eftirlit eða af
                   öðrum ástæðum, skal fara sem trúnaðarmál.
   Flugmálastjórn er heimilt að safna saman, vinna úr og birta tölfræðilegar
upplýsingar um loftferðir og skulu þeir sem reka leyfisbundna starfsemi skyldir
            til að láta í té slíkar upplýsingar ef eftir er leitað.
 Þrátt fyrir lagaákvæði um þagnarskyldu má veita eftirlitsstjórnvöldum annarra
  ríkja og eftirlitsaðilum á vegum viðurkenndra alþjóðasamtaka, sem Ísland er
 aðili að, upplýsingar sé það liður í samstarfi ríkja um eftirlit með starfsemi
 eftirlitsskyldra aðila og slík upplýsingagjöf er nauðsynleg til að unnt sé að
                            framfylgja eftirlitinu.
                     8. gr. Athugasemdir vegna leyfishafa.
  Telji notandi loftferðaþjónustu eða aðrir að leyfisskyldur aðili brjóti gegn
 skyldum sínum samkvæmt loftferðalögum eða reglum settum samkvæmt þeim eða gegn
  skilyrðum sem mælt er fyrir um í leyfi getur hlutaðeigandi beint kvörtun til
          Flugmálastjórnar sem skal láta málið til sín taka ef við á.
                             9. gr. Gjaldskrá o.fl.
  [Til að standa undir kostnaði við útgáfu skírteina, starfsleyfa og heimilda,
 eftirlit og vottun auk annarrar starfsemi er Flugmálastjórn Íslands heimilt að
                  innheimta gjöld, þ.m.t. árleg gjöld, vegna:
     1. Útgáfu skírteina og heimilda einstaklinga, breytinga, endurnýjunar og
  endurútgáfu. Greiða skal fyrir mat og vottun á gögnum er fylgja umsókn fyrir
hverja klukkustund sem matið tekur á grundvelli gjalds, sbr. 2. mgr. Einnig skal
    heimilt að innheimta fast gjald fyrir tiltekin skírteini og heimildir á
                      grundvelli tímagjalds, sbr. 2. mgr.
         2. Útgáfu starfsleyfa, heimilda og skírteina lögaðila, breytinga,
endurnýjunar og endurútgáfu. Greiða skal fyrir mat og vottun á gögnum er fylgja
   umsókn fyrir hverja klukkustund sem matið tekur, sbr. 2. mgr. Einnig skal
    heimilt að innheimta fast gjald fyrir tiltekin starfsleyfi, skírteini og
     heimildir á grundvelli tímagjalds, sbr. 2. mgr. Heimilt skal að krefja
  umsækjanda um fyrirframgreiðslu vegna yfirferðar gagna og samskipta meðan á
                        mats- og vottunarferli stendur.
           3. Útgáfu lofthæfisskírteina og hávaða- og mengunarvottorða.
            Gjald fyrir fyrstu útgáfu lofthæfisskírteinis er miðað við
                         hámarksflugtaksmassa loftfars:
        a. Fyrir loftför allt að 2.700 kg [hfill] 13.680 kr. + 9,36 kr./kg.
         b. Fyrir loftför 2.7015.700 kg [hfill] 20.400 kr. + 7,80 kr./kg.
        c. Fyrir loftför 5.70150.000 kg [hfill] 96.000 kr. + 8,40 kr./kg.
        d. Fyrir loftför yfir 50.000 kg [hfill] 480.000 kr. + 4,80 kr./kg.
        Heimilt skal að endurgreiða hlutfallslega gjald vegna fyrstu útgáfu
lofthæfisskírteinis ef skráning loftfars varir skemur en 12 mánuði. Endurgreiða
 skal ^1/12 hluta gjaldsins fyrir hvern heilan mánuð sem loftfarið er skemur á
      skrá en 12 mánuði, þó þannig að lágmarksgjald sé ^6/12 fulls gjalds.
    Gjald fyrir útgáfu tímabundins lofthæfisskírteinis sem gilda skal skemur en
   30 daga skal vera ^3/12 af gjaldi fyrir fyrstu útgáfu lofthæfisskírteinis.
      Fyrir útgáfu lofthæfisskírteinis til útflutnings skal greiða helming af
                gjaldi fyrir fyrstu útgáfu lofthæfisskírteinis.
    Gjald fyrir fyrstu útgáfu lofthæfisskírteinis loftfars sem ekki er vélknúið
                    er 25% af gjaldi fyrir vélknúin loftför.
   Nú er loftfar skráð erlendis fært á flugrekandaskírteini íslensks flugrekanda
og skal þá greiða fyrir útgáfu lofthæfisskírteinis eins og um fyrstu útgáfu þess
                                 væri að ræða.
      Fyrir útgáfu vottorðs til staðfestingar á lofthæfi skal greiða samkvæmt
                            tímagjaldi, sbr. 2. mgr.
       Gjöld samkvæmt þessum lið falla í gjalddaga við útgáfu skírteinis eða
       vottorðs. Handhafar starfsleyfa útgefinna af Flugmálastjórn njóta
greiðslufrests, enda séu þeir í skilum við stofnunina. Þegar greiðslufrestur er
 veittur er uppgjörstímabil þrír mánuðir sem miðast við febrúar, maí, ágúst og
   nóvember. Gjalddagi er 15. dagur næsta mánaðar eftir lok uppgjörstímabils.
              4. Skráningar loftfars og breytingar á eigendaskiptum.
                             5. Árlegs eftirlits með:
               a. loftförum í almannaflugi (einka- og kennsluflugi),
              b. loftförum í flutningaflugi, verkflugi og ríkisflugi,
                                  c. flugrekstri,
                         d. viðhaldsstöðvum og verkstæðum,
                             e. flug- og þyrluvöllum,
                                f. lendingastöðum,
                                  g. flugstöðvum,
                                   h. flugvernd,
                                  i. flugskólum,
                                j. þjálfunarbúnaði,
           k. skólum fyrir flugleiðsöguþjónustu (flugumferðarþjónustu),
                  l. skólum fyrir flugvéltækna og viðhaldsvotta,
                m. flugleiðsöguþjónustu, þ.m.t. flugleiðsögubúnaði,
                             n. flugprófunarþjónustu,
                                o. fluglæknasetrum,
                        p. flugklúbbum sem sæta eftirliti,
                                q. námskeiðahaldi,
                        r. útleigu loftfara í atvinnuskyni,
            s. handhöfum skírteina útgefinna af Flugmálastjórn Íslands.
     6. Prófgjalda, þ.e. til framkvæmdar prófa, skriflegra eða verklegra, eða
                     yfirferðar eða eftirlits með próftöku.
        7. Heimilda sem tengjast einstökum atburðum og afgreiðslum, svo sem
       flugsýningum, flugkeppnum, fallhlífarstökki, lágflugi, listflugi,
    flugeldasýningum, yfirflugi með takmarkað lofthæfisskírteini og yfirferð
                      vátryggingaskilmála vegna loftferða.
     8. Samhæfingar eða samstarfs við erlend stjórnvöld í þágu eftirlitsskylds
aðila, þ.m.t. vegna samningagerðar og framsals eftirlits, samkvæmt föstu gjaldi
                    á hverja unna klukkustund, sbr. 2. mgr.
   9. Sérstakrar þjónustu sem óskað er vegna vottunar, viðurkenningar, prófunar
eða veitingar heimilda, samkvæmt föstu gjaldi á hverja unna klukkustund, sbr. 2.
                                      mgr.
     Við ákvörðun gjalda skal leggja til grundvallar kostnað vegna launa og
     launatengdra gjalda, aksturs, þjálfunar og endurmenntunar, aðkeyptrar
    sérfræðiþjónustu, húsnæðis, starfsaðstöðu, fjarskipta, búnaðar og tækja,
  stjórnunar- og stoðþjónustu og alþjóðlegrar samvinnu í þágu flugrekstrar auk
ferða og uppihalds. Fjárhæð gjalda tekur mið af þeim kostnaði sem almennt hlýst
  af eftirliti og þjónustu. Útlagðan kostnað, svo sem við ferðir, uppihald og
      sérfræðiþjónustu í þágu eftirlitsskylds aðila, skal greiða aukalega.
 Þá er Flugmálastjórn heimilt að hafa tekjur af þjónustu- og verksamningum, svo
                 og af rannsóknarstarfsemi og þróunarverkefnum.
  Gjöld Flugmálastjórnar skv. 1. mgr. eru aðfararhæf án undangengins dóms eða
                                    sáttar.
Flugmálastjórn er heimilt að innheimta gjöld vegna heimildar- og leyfisveitinga
og eftirlits, svo og fyrir aðra þjónustu sem veitt er á vegum stofnunarinnar, í
            samræmi við gjaldskrá sem staðfest skal af ráðherra.]^1)
                              ^1)L. 171/2006, 1. gr.
                              10. gr. Kæruheimild.
   Ákvarðanir Flugmálastjórnar sæta kæru til samgönguráðuneytis í samræmi við
                            ákvæði stjórnsýslulaga.
                                11. gr. Skýrsla.
          Flugmálastjórn skal árlega birta skýrslu um starfsemi sína.
                               12. gr. Reglugerð.
 Nánar skal kveðið á um hlutverk Flugmálastjórnar Íslands í reglugerð. Ráðherra
er heimilt að setja í reglugerð^1) nánari fyrirmæli um starfsemi stofnunarinnar
                           og framkvæmd laga þessara.
            Nánar skal kveðið á um hlutverk flugráðs í reglugerð.^2)
                 ^1)Rg. 752/2007, sbr. 291/2009. ^2)Rg. 1290/2007.
                            13. gr. Gildistaka o.fl.
                     Lög þessi öðlast gildi 1. janúar 2007.

References

   Visible links
   1. file://1993037.html
