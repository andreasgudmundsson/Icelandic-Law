
   --------------------------------------------------------------------------

          Lög um viðauka við [2]lög nr. 29 8. nóvember 1895, um hagfræðiskýrslur

                            1934 nr. 64 10. desember

   --------------------------------------------------------------------------

                                     1. gr.
           Iðnfyrirtæki þau, sem eru tryggingarskyld samkvæmt [3]lögum nr. 72
              8. september 1931, um slysatryggingar,^1) eru skyld til að láta
       hagstofunni árlega í té skýrslu um magn og verð framleiðslu sinnar, um
             notkun hráefna og aðstoðarefna, um tölu og samanlagðan vinnutíma
           verkamanna og starfsmanna ásamt útborguðu vinnukaupi, svo og aðrar
         upplýsingar um fyrirtækið samkvæmt eyðublöðum, sem hagstofan semur í
                                              samráði við iðnráð Reykjavíkur.

   ^1)Nú [4]l. 117/1993.

                                     2. gr.
           Útgerðir innlendra skipa, sem notuð eru til farþega- eða
   vöruflutninga, eru skyldar til að láta hagstofunni í té skýrslur um hverja
   ferð skipanna, þar sem tilgreind sé í réttri tímaröð hver höfn, sem skipið
   hefur komið á, ásamt því vörumagni, sem það hefur lagt þar á land eða
   tekið þar til flutnings, svo og tölu farþega frá hverjum stað og til hvers
   staðar. Sama skylda hvílir á útgerðum erlendra skipa, sem eru í
   áætlunarferðum milli hafna hér á landi eða milli Íslands og útlanda, og
   ber aðalafgreiðsla útgerðarinnar hér á landi ábyrgð á því, að skýrslum
   þessum sé skilað til hagstofunnar í tæka tíð. Enn fremur skulu
   skipamiðlarar skyldir til að láta hagstofunni í té sams konar skýrslur um
   öll þau skip, sem þeir leigja til og frá landinu.

                                     3. gr.
           Eigendur flutningstækja, sem hafa atvinnu af fólksflutningum eða
   vöruflutningum á þjóðvegum og hafa að minnsta kosti einn bíl í förum,
   skulu skyldir að láta í té, minnst árlega, skýrslur um flutninga samkvæmt
   skýrslueyðublöðum, er hagstofan semur.

                                     4. gr.
           Um skýrslur þær, sem um ræðir í 1. og 2. gr. laga þessara, gilda
   hin almennu fyrirmæli [5]laga nr. 29 8. nóvember 1895.

References

   Visible links
   1. http://www.althingi.is/dba-bin/lawformpr.pl?lnr=1934064
   2. file://1895029.html
   3. file:///altext/stjtnr.html#1931072
   4. file://1993117.html
   5. file://1895029.html
