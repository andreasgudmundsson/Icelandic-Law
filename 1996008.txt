
   --------------------------------------------------------------------------

 Lög um löggildingu nokkurra starfsheita sérfræðinga í tækni- og hönnunargreinum

                              1996 nr. 8 11. mars

   --------------------------------------------------------------------------

                                     1. gr.
                                 Lög þessi taka til eftirtalinna starfsheita:

           1. verkfræðinga,
           2. tæknifræðinga,
           3. arkitekta (húsameistara),
           4. byggingafræðinga,
           5. húsgagna- og innanhússhönnuða,
           6. iðnfræðinga,
           7. landslagshönnuða og
           8. skipulagsfræðinga.

                                     2. gr.
              Rétt til að nota starfsheiti þau sem lög þessi taka til eða orð
       sem fela í sér þau heiti hafa þeir menn einir sem fengið hafa til þess
           leyfi ráðherra, sbr. 3. gr., eða þeir sem fengið hafa staðfestingu
   ráðherra á leyfi til að bera samsvarandi starfsheiti sem veitt hefur verið
      í ríki sem er aðili að samningi um Evrópska efnahagssvæðið, sbr. 4. gr.

                                     3. gr.
           Engum má veita leyfi það er um ræðir í 2. gr. nema hann hafi lokið
                                     fullnaðarprófi í viðkomandi starfsgrein.
              Fagfélög þeirra starfsgreina sem lög þessi taka til skulu setja
     sér reglur^1) um hvaða nám teljist leiða til fullnaðarprófs í viðkomandi
     starfsgrein. Þær reglur skulu taka gildi þegar þær hafa verið staðfestar
      af ráðherra og birtar í Stjórnartíðindum. Rétt til að öðlast leyfi hafa
        þeir sem lokið hafa námi samkvæmt greindum reglum að mati ráðherra að
                                        fenginni umsögn viðkomandi fagfélags.

   ^1)Rg. 112/1997 (skipulagsfræði).

                                     4. gr.
           Ráðherra skal staðfesta leyfi til að bera starfsheiti sem lög
   þessi taka til samkvæmt umsókn ríkisborgara frá ríki innan Evrópska
   efnahagssvæðisins ef viðkomandi leggur fram vottorð frá ríki innan
   Evrópska efnahagssvæðisins sem uppfyllir skilyrði:

           1. tilskipunar 85/384/EBE ef um arkitekt er að ræða.
           2. tilskipunar 89/48/EBE ef um aðrar starfsstéttir er að ræða.

                                     5. gr.
           Ráðherra sker úr ágreiningi sem rísa kann um notkun starfsheita.

                                     6. gr.
           Ráðherra skal halda skrá um þá sem fengið hafa leyfi til að bera
   starfsheiti samkvæmt lögum þessum.

                                     7. gr.
           Ráðherra skal með reglugerð setja nánari ákvæði um rétt manna til
   að bera starfsheiti samkvæmt lögum þessum.

                                     8. gr.
           Brot gegn lögum þessum varða sektum.

                                     9. gr.
           EES-gerðir, sem vísað er til í lögum þessum, eru birtar í
   sérritinu EES-gerðir, sbr. auglýsingu í C-deild Stjórnartíðinda nr.
   31/1993, nr. S 34 á bls. 18 og bls. 125140.

                                    10. gr.
           Lög þessi öðlast þegar gildi.

                            Ákvæði til bráðabirgða.
           Ákvæði laga þessara breyta ekki rétti þeim sem menn hafa öðlast
   til að nota starfsheiti þau sem lög þessi taka til fyrir gildistöku laga
   þessara.

References

   Visible links
   1. http://www.althingi.is/dba-bin/lawformpr.pl?lnr=1996008
