
   --------------------------------------------------------------------------

                            Lög um almannatryggingar

                           1993 nr. 117 20. desember

   --------------------------------------------------------------------------

                         I. kafli. Skipulag og stjórn.
            1. gr. Almannatryggingar teljast samkvæmt lögum þessum:
                              1. Lífeyristryggingar.
                                2. Slysatryggingar.
                               3. Sjúkratryggingar.
 2. gr. Tryggingastofnun ríkisins annast lífeyristryggingar, slysatryggingar og
sjúkratryggingar. Heilbrigðis- og tryggingamálaráðuneytið hefur umsjón með allri
                     starfsemi Tryggingastofnunar ríkisins.
Hver grein trygginganna, sbr. 1. gr., er sjálfstæð deild í Tryggingastofnuninni
  og hefur þar sérstakan fjárhag. Engin deildanna ber ábyrgð á skuldbindingum
 annarrar. Að öðru leyti er forstjóra heimilt, að fengnu samþykki tryggingaráðs
  og ráðherra, að skipa starfsemi stofnunarinnar í deildir eftir því sem henta
                                     þykir.
       Tryggingastofnun ríkisins hefur heimili og varnarþing í Reykjavík.
  3. gr. [Ráðherra skipar forstjóra Tryggingastofnunar ríkisins til fimm ára í
       senn og ræður tryggingayfirlækni, hvorn um sig að fengnum tillögum
              tryggingaráðs. Forstjóri ræður aðra starfsmenn.]^1)
 Um ákvörðun launa fastra starfsmanna samkvæmt lögum þessum fer eftir lögum um
                      kjarasamninga opinberra starfsmanna.
                             ^1)[2]L. 83/1997, 65. gr.
     4. gr. Forstjóri annast stjórn stofnunarinnar samkvæmt lögum þessum og
                        reglugerðum sem settar eru. ^1)
 Deildarstjórar annast venjulega afgreiðslu mála, hver fyrir sína deild. Hvers
        konar nýbreytni og afbrigði frá venju skal bera undir forstjóra.
Heimilt er að ráða tannlækni eða semja við aðila utan stofnunarinnar til að hafa
      eftirlit með framkvæmd ákvæða laga þessara er lúta að tannlækningum.
                             ^1)[3]L. 83/1997, 66. gr.
5. gr. Alþingi kýs á fyrsta þingi eftir hverjar almennar alþingiskosningar fimm
     menn í tryggingaráð og aðra fimm til vara. Ráðherra skipar formann og
           varaformann tryggingaráðs úr hópi hinna kjörnu aðalmanna.
                  Ráðherra ákveður þóknun tryggingaráðsmanna.
    6. gr. Tryggingaráð skal hafa eftirlit með fjárhag, rekstri og starfsemi
  Tryggingastofnunar ríkisins og gæta þess að hún starfi í samræmi við lög og
reglugerðir á hverjum tíma. Skal endurskoðunardeild starfa við stofnunina undir
                                eftirliti þess.
                                      ^1)
                             ^1)[4]L. 60/1999, 1. gr.
 [7. gr. Rísi ágreiningur um grundvöll, skilyrði eða upphæð bóta samkvæmt lögum
þessum leggur sjálfstæð og óháð nefnd, úrskurðarnefnd almannatrygginga, úrskurð
                                    á málið.
 Ráðherra skipar þrjá menn í nefndina og jafnmarga til vara til sex ára í senn.
     Hæstiréttur tilnefnir tvo menn. Skal annar þeirra uppfylla skilyrði um
   embættisgengi héraðsdómara og vera formaður nefndarinnar en hinn skal vera
læknir og varaformaður hennar. Einn nefndarmanna skal skipaður án tilnefningar.
    Varamenn skulu tilnefndir á sama hátt og uppfylla sömu hæfisskilyrði og
                                   aðalmenn.
                   Heimilt er að endurskipa nefndarmenn.]^1)
                             ^1)[5]L. 60/1999, 2. gr.
[7. gr. a. Kæra til úrskurðarnefndar almannatrygginga skal vera skrifleg og skal
   hún borin fram innan þriggja mánaða frá því að aðila máls var tilkynnt um
 ákvörðun. Á skrifstofu Tryggingastofnunar ríkisins og umboðsmanna hennar skulu
 liggja frammi eyðublöð í þessu skyni og skulu starfsmenn stofnunarinnar veita
                   nauðsynlega aðstoð við útfyllingu þeirra.
  Tryggingastofnun ríkisins skal láta nefndinni í té öll gögn máls, svo og þær
   upplýsingar og skýringar er nefndin telur þörf á að afla frá stofnuninni.
Nefndinni skal heimilt að ráða sér starfsmenn til undirbúnings úrlausnum mála og
til almennra skrifstofustarfa eftir nánari ákvörðun Alþingis á fjárlögum hverju
                                     sinni.
 Nefndinni er heimilt að kveðja sér til ráðgjafar og aðstoðar sérfróða menn ef
  hún telur þörf á. Skulu þeir starfa með nefndinni við undirbúning og meðferð
                         máls eftir ákvörðun formanns.
  Nefndarmönnum, starfsmönnum og ráðgjöfum nefndarinnar er bannað að viðlagðri
 ábyrgð eftir ákvæðum almennra hegningarlaga um brot í opinberu starfi að skýra
 óviðkomandi aðilum frá persónuupplýsingum sem þeir komast að í starfi sínu og
        leynt eiga að fara. Þagnarskylda helst þótt látið sé af starfi.
 Nefndin skal kveða upp úrskurð svo fljótt sem unnt er og eigi síðar en tveimur
                       mánuðum eftir að henni berst mál.
 Formaður stýrir störfum nefndarinnar. Þegar nefndarmenn eru ekki sammála ræður
                          meiri hluti niðurstöðu máls.
         Um málsmeðferð nefndarinnar fer að öðru leyti samkvæmt ákvæðum
                              stjórnsýslulaga.]^1)
                             ^1)[6]L. 60/1999, 2. gr.
   [7. gr. b. Úrskurðarnefnd almannatrygginga er sjálfstæð í störfum sínum og
          verður úrskurðum hennar ekki skotið til annarra stjórnvalda.
Að kröfu málsaðila getur nefndin ákveðið að fresta réttaráhrifum úrskurðar telji
   hún ástæðu til þess. Krafa þess efnis skal gerð eigi síðar en 10 dögum frá
   birtingu úrskurðar. Skal frestun á réttaráhrifum úrskurðar vera bundin því
       skilyrði að málsaðili beri málið undir dómstóla innan 30 daga frá
     frestunarúrskurði og óski þá eftir að það hljóti flýtimeðferð. Frestun
 réttaráhrifa úrskurðar fellur úr gildi ef mál er ekki höfðað innan 30 daga. Sé
 mál höfðað vegna úrskurðar nefndarinnar er henni heimilt að fresta afgreiðslu
   sambærilegra mála, sem eru til meðferðar hjá henni, þar til dómur gengur í
                                    málinu.
  Tryggingaráð getur höfðað dómsmál til að fá hnekkt úrskurði úrskurðarnefndar
                               almannatrygginga.
 Nefndin skal birta helstu úrskurði sína með aðgengilegum og skipulegum hætti.
 Úrskurðirnir skulu birtir án nafna, kennitalna eða annarra persónugreinanlegra
                                   auðkenna.
 Ráðherra ákveður þóknun nefndarmanna. Kostnaður vegna nefndarinnar greiðist úr
                                ríkissjóði.]^1)
                             ^1)[7]L. 60/1999, 2. gr.
      8. gr. Aðalskrifstofur Tryggingastofnunar ríkisins eru í Reykjavík.
   Utan Reykjavíkur skal Tryggingastofnunin hafa umboðsskrifstofur og fer um
        staðarval, fyrirkomulag og rekstur eftir ákvörðun tryggingaráðs.
  Í hverju sveitarfélagi, þar sem ekki er umboðsskrifstofa Tryggingastofnunar
  ríkisins, skal sveitarstjórn heimilt í samráði við tryggingaráð að tilnefna
  sérstakan trúnaðarmann Tryggingastofnunarinnar sem annast upplýsingastörf og
 tengsl íbúa sveitarfélags við umboðsskrifstofu. Tryggingastofnunin ákveður og
                       greiðir þóknun til trúnaðarmanna.
    9. gr. Reikningar Tryggingastofnunar ríkisins fyrir sl. ár skulu jafnan
fullgerðir eigi síðar en 1. júlí ár hvert. Skulu þeir endurskoðaðir á sama hátt
                      og reikningar annarra ríkisstofnana.
 Að lokinni endurskoðun og afgreiðslu tryggingaráðs skulu reikningarnir sendir
  heilbrigðis- og tryggingamálaráðuneytinu sem síðan lætur birta þá í B-deild
                                Stjórnartíðinda.
Tryggingastofnunin skal með reglubundnum hætti birta glöggar upplýsingar um alla
                           starfsemi stofnunarinnar.
        Tryggingastofnunin skal kynna almenningi rétt sinn til bóta með
                              upplýsingastarfsemi.

                  [I. kafli A. Tryggðir samkvæmt lögunum.]^1)
                             ^1)[8]L. 59/1998, 1. gr.
 [9. gr. a. Sá sem búsettur er hér á landi telst tryggður, sbr. þó 24. gr., að
  uppfylltum öðrum skilyrðum laganna, nema annað leiði af milliríkjasamningum.
   Með búsetu skv. 1. mgr. er átt við lögheimili í skilningi lögheimilislaga.
  Tryggingastofnun ríkisins ákvarðar hvort einstaklingur telst tryggður hér á
     landi samkvæmt lögunum. [Um málskot fer skv. 7. gr.7. gr. b.]^1)]^2)
                ^1)[9]L. 60/1999, 3. gr. ^2)[10]L. 59/1998, 1. gr.
  [9. gr. b. Tryggingastofnun ríkisins er heimilt að ákveða samkvæmt umsókn að
  einstaklingur, sem tryggður er samkvæmt lögunum, sé áfram tryggður þótt hann
uppfylli ekki skilyrði 9. gr. a, enda starfi viðkomandi erlendis fyrir aðila sem
       hafi aðsetur og starfsemi á Íslandi og tryggingagjald, sbr. lög um
 tryggingagjald, sé greitt hér á landi af launum hans. Sama gildir um maka hans
               og börn undir 18 ára aldri sem dveljast með honum.
Umsókn um tryggingu samkvæmt þessari grein skal berast Tryggingastofnun ríkisins
           eigi síðar en fjórum vikum fyrir brottför af landinu.]^1)
                             ^1)[11]L. 59/1998, 1. gr.
  [9. gr. c. Tryggingastofnun ríkisins er heimilt að ákveða samkvæmt umsókn að
einstaklingur, sem tryggður er samkvæmt lögunum, sé áfram tryggður, sbr. þó 24.
gr., í allt að eitt ár frá brottför af landinu þótt hann uppfylli ekki skilyrði
9. gr. a eða 9. gr. b, enda leiði milliríkjasamningar ekki til annars. Skilyrði
þessa er að viðkomandi hafi haft samfellda fasta búsetu hér á landi eigi skemur
      en fimm ár fyrir brottför og að það sé ekki tilgangur farar að leita
                                læknismeðferðar.
Umsókn um tryggingu samkvæmt þessari grein skal berast Tryggingastofnun ríkisins
           eigi síðar en fjórum vikum fyrir brottför af landinu.]^1)
                             ^1)[12]L. 59/1998, 1. gr.
  [9. gr. d. Ráðherra setur reglugerð^1) um einstök atriði er varða framkvæmd
þessa kafla, m.a. um skráningu Tryggingastofnunar ríkisins á tryggingaréttindum
         einstaklinga og hvað telja skuli viðurkennt nám erlendis.]^2)
                    ^1)Rg. 463/1999. ^2)[13]L. 59/1998, 1. gr.

                         II. kafli. Lífeyristryggingar.
                               A. Almenn ákvæði.
       10. gr. [Lífeyristryggingar taka til ellilífeyris, örorkulífeyris,
              tekjutryggingar, örorkustyrkja og barnalífeyris.]^1)
 [Nema annað sé tilgreint teljast til tekna skv. II. kafla laga þessara tekjur
skv. [14]II. kafla laga nr. 75/1981, um tekjuskatt og eignarskatt, að frádregnum
 tekjum skv. A-lið 1. mgr. [15]30. gr. sömu laga. Við ákvörðun tekjugrundvallar
 skulu tekjur skv. 3. tölul. C-liðar [16]7. gr. laga nr. 75/1981, um tekjuskatt
                og eignarskatt, metnar að 50 hundraðshlutum.]^2)
  [Við útreikning örorkulífeyris og tekjutryggingar, sbr. 12. og 17. gr. laga
  þessara, er ráðherra heimilt að hækka tekjuviðmiðun þeirra lífeyrisþega sem
     fengið hafa eingreiðslu skaðabóta vegna örorku að frádregnum áætluðum
  örorkulífeyri og tekjutryggingu til framtíðar frá Tryggingastofnun ríkisins.
       Ráðherra setur reglugerð^3) um nánari framkvæmd þessa ákvæðis.]^4)
    ^1)[17]L. 95/2000, 38. gr. ^2)[18]L. 144/1995, 28. gr. ^3)Rg. 643/1996. Rg.
                      463/1999. ^4)[19]L. 95/1996, 1. gr.
                                   B. Bætur.
                             11. gr. Ellilífeyrir.
[Rétt til ellilífeyris eiga þeir sem eru 67 ára eða eldri og hafa verið búsettir
 hér á landi, sbr. I. kafla A, a.m.k. þrjú almanaksár frá 16 til 67 ára aldurs.
 Fullur árlegur ellilífeyrir, 188.736 kr., greiðist þeim einstaklingum sem hafa
verið búsettir hér á landi, sbr. I. kafla A, a.m.k. 40 almanaksár frá 16 til 67
 ára aldurs, sbr. þó 2. mgr. Sé um skemmri tíma að ræða greiðist ellilífeyrir í
                        hlutfalli við búsetutímann.]^1)
  Ellilífeyri skal skerða ef árstekjur einstaklinga eða hjóna hvors um sig eru
hærri en 853.397 kr. Ef tekjur eru umfram umrædd mörk skal skerða ellilífeyri um
 [30%]^2) þeirra tekna sem umfram eru uns hann fellur niður. [Til tekna í þessu
 sambandi teljast ekki bætur almannatrygginga, tekjur úr lífeyrissjóðum, bætur
 samkvæmt lögum um félagslega aðstoð eða húsaleigubætur samkvæmt [20]lögum nr.
100/1994.^3)]^4) Skerðing samkvæmt þessari málsgrein skal þó aldrei ná til þess
      hluta ellilífeyris sem einstaklingur á rétt á vegna frestunar á töku
               ellilífeyris sem ákveðin var fyrir 1. janúar 1992.
     [Lífeyrir hjóna, sem bæði fá lífeyri, skal nema 90% af lífeyri tveggja
  einstaklinga. Heimilt er þó að miða lífeyri beggja við búsetutíma þess sem á
 lengri réttindatíma, sbr. síðasta málslið 2. mgr. Þá er og heimilt að úrskurða
     hvoru hjónanna um sig einstaklingslífeyri ef þau eru eigi samvistum af
                             heilsufarsástæðum.]^1)
  Hver, sem stundað hefur sjómennsku í 25 ár eða lengur, skal eiga rétt á töku
 ellilífeyris frá og með 60 ára aldri, enda sé að öðru leyti fullnægt skilyrðum
þessarar greinar. Starfsár sjómanna skal í þessu sambandi miðast við að sjómaður
hafi verið lögskráður á íslenskt skip eða skip gert út af íslenskum aðilum eigi
 færri en 180 daga að meðaltali í 25 ár. Nánari ákvæði um framkvæmd skulu sett
                                 með reglugerð.
Nú hefur sjómaður stundað sjómennsku í 25 ár eða lengur að hluta eða öllu leyti
   á opnum báti eða þilfarsbáti undir 12 brl. eða af öðrum ástæðum ekki borið
 skylda til lögskráningar og er þá heimilt að úrskurða honum ellilífeyri frá og
     með 60 ára aldri, enda sé sannað að sú sjómennska hafi verið aðalstarf
                         viðkomandi meðan á henni stóð.
   ^1)[21]L. 60/1999, 4. gr. ^2)[22]L. 144/1995, 29. gr. ^3)Nú [23]l. 138/1997.
                          ^4)[24]L. 148/1994, 12. gr.
                            12. gr. Örorkulífeyrir.
 [Rétt til örorkulífeyris eiga þeir sem hafa verið búsettir á Íslandi, sbr. I.
                   kafla A, eru á aldrinum 16 til 67 ára og:
    a. hafa verið búsettir á Íslandi a.m.k. þrjú síðustu árin áður en umsókn er
lögð fram eða í sex mánuði ef starfsorka var óskert er þeir tóku hér búsetu.]^1)
        b. [eru metnir til a.m.k. 75% örorku til langframa vegna afleiðinga
            læknisfræðilega viðurkenndra sjúkdóma eða fötlunar.]^2)
   [Tryggingayfirlæknir metur örorku þeirra sem sækja um örorkubætur samkvæmt
staðli sem læknadeild Tryggingastofnunar ríkisins semur á grundvelli afleiðinga
 læknisfræðilega viðurkenndra sjúkdóma eða fötlunar. Staðallinn skal staðfestur
         af tryggingaráði og birtur í reglugerð^3) sem heilbrigðis- og
tryggingamálaráðherra setur. Tryggingayfirlækni er heimilt að setja það skilyrði
   að umsækjandi gangist undir sérhæft mat á möguleikum til endurhæfingar og
   viðeigandi endurhæfingu áður en til örorkumats kemur, sbr. 8. gr. laga um
                               félagslega aðstoð.
  Tryggingastofnun er heimilt að semja um kostnað sjúkratrygginga vegna mats á
                       möguleikum til endurhæfingar.]^2)
Fullur árlegur örorkulífeyrir skal vera 147.948 kr. og greiðist hann eftir sömu
reglum og ellilífeyrir, sbr. þó 4. mgr.^4) Við ákvörðun [búsetutíma],^1) sbr. 1.
    mgr. 11. gr., skal reikna með tímann fram til 67 ára aldurs umsækjanda.
 Örorkulífeyri skal skerða ef árstekjur örorkulífeyrisþega eða hjóna, hvors um
 sig, sem bæði eru örorkulífeyrisþegar, eru hærri en 871.373 kr. Ef tekjur eru
umfram umrædd mörk skal skerða örorkulífeyri um 25% þeirra tekna sem umfram eru
     uns hann fellur niður. [Til tekna í þessu sambandi teljast ekki bætur
 almannatrygginga, tekjur úr lífeyrissjóðum, bætur samkvæmt lögum um félagslega
       aðstoð eða húsaleigubætur samkvæmt [25]lögum nr. 100/1994.^5)]^6)
 [Tryggingastofnun ríkisins gefur út örorkuskírteini til þeirra sem metnir eru
                            a.m.k. 75% öryrkjar.]^2)
   ^1)[26]L. 60/1999, 5. gr. ^2)[27]L. 62/1999, 1. gr. ^3)Rg. 379/1999. ^4)Nú 5.
mgr., sbr. [28]l. 62/1999, 1. gr. ^5)Nú [29]l. 138/1997. ^6)[30]L. 148/1994, 13.
                                      gr.
                             13. gr. Örorkustyrkur.
Heimilt er Tryggingastofnuninni að veita örorkustyrk þeim sem skortir að minnsta
 kosti helming starfsorku sinnar og uppfyllir skilyrði 1. mgr. 12. gr. að öðru
leyti en því er örorkustig varðar. Örorkustyrkþegi, sem náð hefur 62 ára aldri,
       skal njóta örorkustyrks sem jafnan svarar til fulls örorkulífeyris
(grunnlífeyris án bóta tengdra honum). Örorkustyrk má enn fremur veita þeim sem
stundar fullt starf en verður fyrir verulegum aukakostnaði sökum örorku sinnar.
 Tryggingaráð setur reglur um örorkustyrki og skulu þær staðfestar af ráðherra.
                             14. gr. Barnalífeyrir.
Barnalífeyrir er greiddur með börnum yngri en 18 ára, ef annað hvort foreldra er
   látið eða er örorkulífeyrisþegi, hafi annað hvort foreldra þess eða barnið
  sjálft [búið hér á landi]^1) a.m.k. þrjú síðustu árin áður en umsókn er lögð
fram. Séu báðir foreldrar látnir eða örorkulífeyrisþegar skal greiddur tvöfaldur
 barnalífeyrir. Hvorki skerðingarákvæði 2. mgr. 11. gr. né [5. mgr. 12. gr.]^2)
                        takmarka rétt til barnalífeyris.
[Sömu réttarstöðu hafa stjúpbörn og kjörbörn þegar eins stendur á. Þó skal ekki
  greiddur barnalífeyrir vegna fráfalls eða örorku stjúpforeldris ef barnið á
                      framfærsluskylt foreldri á lífi.]^3)
 Tryggingaráð getur ákveðið að greiða barnalífeyri með barni ellilífeyrisþega,
svo og með barni manns sem sætir [gæsluvist eða afplánar fangelsi],^4) enda hafi
                        vistin varað a.m.k. þrjá mánuði.
Lífeyrisdeild Tryggingastofnunar skal greiða barnalífeyri þegar skilríki liggja
                      fyrir um að barn verði ekki feðrað.
 Barnalífeyrir greiðist foreldrum barnanna, enda séu þau á framfæri þeirra, eða
                þeim öðrum er annast framfærslu þeirra að fullu.
 Árlegur barnalífeyrir með hverju barni skal vera 123.600 kr. Ekki skal greiða
            barnalífeyri vegna þeirra barna er njóta örorkulífeyris.
    ^1)[31]L. 60/1999, 6. gr. ^2)[32]L. 62/1999, 2. gr. ^3)[33]L. 129/1995, 4.
                        gr. ^4)[34]L. 82/1998, 209. gr.
                                  15. gr. ^1)
                            ^1)[35]L. 95/2000, 38. gr.
                                  16. gr. ^1)
                            ^1)[36]L. 95/2000, 38. gr.
                              [16. gr. a. ^1)]^2)
               ^1)[37]L. 95/2000, 38. gr. ^2)[38]L. 147/1997, 3. gr.
                           17. gr. Tekjutrygging.^1)
[[Ef tekjur einhleyps ellilífeyrisþega eru ekki hærri en 241.344 kr. á ári skal
  greiða tekjutryggingu til viðbótar lífeyri hans að upphæð 347.244 kr. á ári.
    Hafi lífeyrisþegi hins vegar tekjur umfram 241.344 kr. á ári skal skerða
              tekjutrygginguna um 45% þeirra tekna sem umfram eru.
Nú nýtur einungis annað hjóna ellilífeyris og sameiginlegar tekjur þeirra hjóna
    eru ekki hærri en 724.032 kr. á ári og skal þá greiða tekjutryggingu til
 viðbótar lífeyri þess að upphæð 347.244 kr. á ári. Hafi hjón hins vegar tekjur
 umfram 724.032 kr. á ári skal skerða tekjutrygginguna um 45% þeirra tekna sem
                                  umfram eru.
 Hjónum, sem bæði njóta ellilífeyris, en hafa sameiginlega tekjur sem eru ekki
   hærri en 482.688 kr. á ári, skal greiða tekjutryggingu sem nemur tvöfaldri
 tekjutryggingu einhleypings. Hafi hjón hins vegar tekjur umfram 482.688 kr. á
      ári skal skerða tekjutrygginguna um 45% þeirra tekna sem umfram eru.
Ef tekjur einhleyps örorkulífeyrisþega eru ekki hærri en 362.016 kr. á ári skal
  greiða tekjutryggingu til viðbótar lífeyri hans að upphæð 356.965 kr. á ári.
    Hafi lífeyrisþegi hins vegar tekjur umfram 362.016 kr. á ári skal skerða
              tekjutrygginguna um 45% þeirra tekna sem umfram eru.
Nú nýtur aðeins annað hjóna örorkulífeyris og sameiginlegar tekjur þeirra hjóna
   eru ekki hærri en 1.086.048 kr. á ári og skal þá greiða tekjutryggingu til
 viðbótar lífeyri þess að upphæð 356.965 kr. á ári. Hafi hjón hins vegar tekjur
umfram 1.086.048 kr. á ári skal skerða tekjutrygginguna um 45% þeirra tekna sem
   umfram eru. [Ef ^2/3 tekna þess hjóna sem örorkulífeyris nýtur nema lægri
 fjárhæð en 300.000 kr. á ári skal, þrátt fyrir ákvæði 2. málsl., aldrei greiða
því lægri tekjutryggingu en nemur því sem á vantar að ^2/3 tekna þess nái þeirri
                                  fjárhæð.]^2)
Hjónum, sem bæði njóta örorkulífeyris, en hafa sameiginlegar tekjur sem eru ekki
   hærri en 724.032 kr. á ári, skal greiða tekjutryggingu sem nemur tvöfaldri
 tekjutryggingu einhleypings. Hafi hjón hins vegar tekjur umfram 724.032 kr. á
 ári skal skerða tekjutrygginguna um 45% þeirra tekna sem umfram eru. [Ef ^2/3
tekna annars hvors hjónanna nema lægri fjárhæð en 300.000 kr. á ári skal, þrátt
fyrir ákvæði 2. málsl., aldrei greiða því lægri tekjutryggingu en nemur því sem
              á vantar að ^2/3 tekna þess nái þeirri fjárhæð.]^2)
      Hjón, sem bæði eru lífeyrisþegar, annað örorkulífeyrisþegi, en hitt
    ellilífeyrisþegi, skulu hafa sömu tekjuviðmið og einhleypir á viðkomandi
lífeyrissviði og miðast tekjur hvors þeirra við helming sameiginlegra tekna. [Ef
^2/3 tekna þess hjóna sem örorkulífeyris nýtur nema lægri fjárhæð en 300.000 kr.
á ári skal, þrátt fyrir ákvæði 1. málsl., aldrei greiða því lægri tekjutryggingu
      en nemur því sem á vantar að ^2/3 tekna þess nái þeirri fjárhæð.]^2)
   Til tekna sem notaðar eru til viðmiðunar í ákvæði þessu teljast ekki bætur
 almannatrygginga, bætur samkvæmt lögum um félagslega aðstoð, húsaleigubætur og
                       fjárhagsaðstoð sveitarfélaga.]^3)
[Nú sinnir maður ekki lagaskyldu um greiðslu iðgjalda til lífeyrissjóðs samkvæmt
     [39]lögum nr. 55/1980,^4) um starfskjör launafólks og skyldutryggingu
lífeyrisréttinda, með síðari breytingum. Er þá heimilt að áætla honum tekjur sem
 koma til frádráttar greiðslu tekjutryggingar. Setja skal reglugerð með nánari
                   ákvæðum um framkvæmd þessa frádráttar.]^5)
Um [tekjutryggingu]^3) samkvæmt þessari grein gilda ákvæði 11. gr. eftir því sem
                                   við á.]^6)
    ^1)Rg. 485/1995. ^2)[40]L. 3/2001, 1. gr. ^3)[41]L. 149/1998, 1. gr. ^4)Nú
    [42]l. 129/1997. ^5)[43]L. 144/1995, 30. gr. ^6)[44]L. 148/1994, 14. gr.
  18. gr. Við ákvörðun um hækkanir bóta skv. 17. gr. skulu umsóknir rökstuddar
 t.d. með skattframtölum og skýrum upplýsingum um hagi bótaþega. Hliðsjón skal
 höfð af því hvort eignum bótaþega hefur verið ráðstafað með þeim hætti að það
                             valdi synjun hækkunar.
                                      ^1)
  Heilbrigðis- og tryggingamálaráðherra er heimilt með reglugerð að ákveða að
aðrar tekjufjárhæðir skv. 17. gr. gildi um [lífeyri úr lífeyrissjóðum og tekjur
      skv. 3. tölul. C-liðar [45]7. gr. laga nr. 75/1981, um tekjuskatt og
                       eignarskatt],^2) en aðrar tekjur.
              ^1)[46]L. 130/1997, 9. gr. ^2)[47]L. 144/1995, 31. gr.
                                   C. Tekjur.
     19. gr. Kostnaður vegna lífeyristrygginga almannatrygginga greiðist úr
           ríkissjóði, m.a. af tekjum ríkissjóðs af tryggingagjaldi.
  20. gr. Tryggingastofnun ríkisins skal ár hvert haga áætlanagerð sinni vegna
     útgjalda lífeyristrygginga fyrir næsta almanaksár í samræmi við reglur
  fjárlagagerðar og senda heilbrigðis- og tryggingamálaráðuneytinu til frekari
 meðferðar. Auk áætlaðra útgjalda má gera ráð fyrir tillagi til varasjóðs, allt
       að 2% af áætluðum útgjöldum, skv. II. og III. kafla laga þessara.
    Árleg heildarútgjöld lífeyristrygginga skulu vera í samræmi við ákvörðun
            Alþingis samkvæmt fjárlögum og fjáraukalögum hvers árs.
  21. gr. Framlag ríkissjóðs til lífeyristrygginganna skv. 19. og 20. gr. skal
    greitt Tryggingastofnuninni með jöfnum greiðslum í byrjun hvers mánaðar.

                          III. kafli. Slysatryggingar.
                               A. Almenn ákvæði.
22. gr. Slysatryggingar taka til slysa við vinnu, iðnnám, björgunarstörf, hvers
  konar íþróttaæfingar, íþróttasýningar og íþróttakeppni, enda sé sá sem fyrir
             slysi verður tryggður samkvæmt ákvæðum 24. eða 25. gr.
                          Maður telst vera við vinnu:
      a. Þegar hann er á vinnustað á þeim tíma sem honum er ætlað að vera að
                    störfum, svo og í matar- og kaffitímum.
   b. Í sendiferð í þágu atvinnurekstrar eða í nauðsynlegum ferðum til vinnu og
frá, enda sé aðeins um að ræða ferðir sem farnar eru samdægurs milli vinnustaðar
    og heimilis eða matstaðar. Sama gildir um lengri ferðir af þessu tagi ef
             starfsmaður er á launum hjá vinnuveitanda í ferðinni.
Slys telst ekki verða við vinnu ef það hlýst af athöfnum slasaða sjálfs sem ekki
   standa í neinu sambandi við vinnuna. Tryggingin tekur þó til allra slysa á
sjómanni sem verða um borð í skipi hans eða þegar hann ásamt skipinu er staddur
                   utan heimahafnar skips eða útgerðarstaðar.
 Til slysa teljast sjúkdómar er stafa af skaðlegum áhrifum efna, geislaorku eða
  öðru hliðstæðu sem ríkjandi eru í hæsta lagi fáeina daga og rekja verður til
                                   vinnunnar.
     Ákveða skal með reglugerð að tilteknir atvinnusjúkdómar skuli teljast
                       bótaskyldir samkvæmt þessum kafla.
 23. gr. Þegar að höndum ber slys, sem ætla má bótaskylt samkvæmt þessum kafla,
  skal atvinnurekandi eða hinn tryggði, ef ekki er um atvinnurekanda að ræða,
   tafarlaust senda tilkynningu um slysið í því formi, sem Tryggingastofnunin
   skipar fyrir um, til lögreglustjóra eða umboðsmanns hans (í Reykjavík til
       Tryggingastofnunarinnar). Lögreglustjóri sendir tilkynninguna til
 Tryggingastofnunarinnar ásamt nauðsynlegum upplýsingum. Hinum slasaða eða þeim
öðrum, sem gera vilja kröfu til bóta vegna slyssins, ber að fylgjast með því að
    tilkynningarskyldunni sé fullnægt og geta þessir aðilar leitað aðstoðar
lögreglustjóra ef atvinnurekandi vanrækir tilkynninguna. Ef atvik að slysinu eru
óljós eða mál ekki nægilega upplýst eða ástæða til að ætla að slysið hafi orðið
af hirðuleysi eða lélegum útbúnaði, svo og ef Tryggingastofnunin eða annar hvor
aðila, atvinnurekandi eða hinn slasaði eða fyrirsvarsmaður hans óskar þess, skal
                         lögreglustjóri rannsaka málið.
  Ef sá sem átti að tilkynna slys hefur vanrækt það skal það eigi vera því til
 fyrirstöðu að sá sem fyrir slysi varð eða eftirlátnir vandamenn hans geti gert
   kröfu til bóta ef það er gert áður en ár er liðið frá því að slysið bar að
      höndum. [Heimilt er þó að greiða bætur samkvæmt nánari reglum^1) sem
 tryggingaráð setur þótt liðið sé ár frá því að slys bar að höndum ef atvik eru
 svo ljós að drátturinn torveldar ekki gagnaöflun um atriði er máli skipta.]^2)
                    ^1)Rg. 709/1999. ^2)[48]L. 60/1999, 10. gr.
               24. gr. [Slysatryggðir samkvæmt þessum kafla eru:
    a. Launþegar sem starfa hér á landi að undanskildum erlendum ríkisborgurum
sem gegna embætti fyrir erlend ríki og erlendu starfsliði slíkra embættismanna.
Starf um borð í íslensku skipi eða íslensku loftfari, eða skipi eða loftfari sem
gert er út eða rekið af íslenskum aðilum, jafngildir starfi hér á landi samkvæmt
                 þessum lið, enda séu laun greidd hér á landi.
                 b. Nemendur við iðnnám samkvæmt iðnfræðslulögum.
                    c. Útgerðarmenn sem sjálfir eru skipverjar.
    d. Þeir sem vinna að björgun manna úr lífsháska eða vörnum gegn yfirvofandi
                        meiri háttar tjóni á verðmætum.
     e. Íþróttafólk sem tekur þátt í íþróttaiðkunum, hvort heldur er æfingum,
 sýningum eða keppni og orðið er 16 ára. Með reglugerðarákvæði má ákveða nánar
                           gildissvið þessa ákvæðis.
                                    f. ^1)]^2)
   [Heimilt er að veita undanþágu frá slysatryggingu skv. a-lið 1. mgr. eftir
  nánari reglum er tryggingaráð setur ef hlutaðeigandi er sannanlega tryggður
                samkvæmt erlendri slysatryggingalöggjöf.]^3) ^4)
 Launþegi telst hver sá sem tekur að sér vinnu gegn endurgjaldi án þess að vera
 sjálfur atvinnurekandi í því sambandi, hvort sem um er að ræða tímakaup, föst
                laun, aflahlut eða greiðslu fyrir ákvæðisvinnu.
 Undanskilin slysatryggingu samkvæmt þessari grein er lausavinna sem ekki er í
    sambandi við atvinnurekstur né hefur í för með sér sérstaka áhættu. Með
   reglugerð skal ákveða nánar hvað telja skuli lausavinnu í þessu sambandi.
   Maki atvinnurekanda og börn hans, yngri en 16 ára, teljast ekki launþegar
                            samkvæmt þessari grein.
    ^1)[49]L. 111/2000, 23. gr. Ákvæðið féll úr gildi 1. janúar 2001, en gildir
þó um kröfur sem gerðar eru eftir þann tíma vegna tjónsatvika sem urðu fyrir 1.
  janúar 2001, sbr. 2. mgr. 23. gr. s.l. ^2)[50]L. 148/1997, 1. gr. ^3)[51]L.
                   60/1999, 11. gr. ^4)[52]L. 59/1998, 2. gr.
25. gr. Eftirtöldum mönnum skulu tryggðar slysabætur samkvæmt lögum þessum, nema
    tekið sé fram í skattframtali í byrjun árs að tryggingar sé ekki óskað:
   a. Atvinnurekendum í landbúnaði, sem vinna landbúnaðarstörf, mökum þeirra og
                          börnum á aldrinum 1216 ára.
   b. Atvinnurekendum sem starfa að eigin atvinnurekstri í öðrum atvinnugreinum.
   c. Launþegum sem að staðaldri vinna störf sem falla undir ákvæði 4. mgr. 24.
                                      gr.
 Þeir sem heimilisstörf stunda geta tryggt sér rétt til slysabóta við þau störf
  með því að skrá í skattframtal í byrjun hvers árs ósk þar að lútandi. Á sama
hátt geta atvinnurekendur skv. b-lið tryggt mökum sínum og börnum innan 16 ára,
  sem með þeim starfa að atvinnurekstrinum, rétt til slysabóta. Sama gildir um
            börn atvinnurekenda í landbúnaði innan 12 ára aldurs.^1)
                                 ^1)Rg. 527/1995.
                                   B. Bætur.
   26. gr. Bætur slysatrygginga eru sjúkrahjálp, dagpeningar, örorkubætur og
                                  dánarbætur.
  27. gr. Nú veldur bótaskylt slys sjúkleika og vinnutjóni í minnst 10 daga og
  skal þá greiða nauðsynlegan kostnað vegna lækningar hins slasaða og tjóns á
                gervilimum eða hjálpartækjum svo sem hér segir:
                             1. Að fullu skal greiða:
                a. Læknishjálp samkvæmt samningum sjúkratrygginga.
    b. Sjúkrahúsvist, svo lengi sem afleiðingar slyssins gera hana nauðsynlega.
Greiðsla sjúkrahúsvistar færist þó yfir á sjúkratryggingarnar þegar hinn slasaði
            er orðinn 70 ára, enda séu þá full tvö ár frá slysdegi.
                                c. Lyf og umbúðir.
    d. Viðgerð vegna brots eða löskunar á heilbrigðum tönnum eða vel viðgerðum.
Greiðslu fyrir sams konar viðgerðir á lélegri tönnum má takmarka við kostnað sem
             ætla má að orðið hefði ef þær hefðu verið heilbrigðar.
   e. Gervilimi eða svipað hjálpartæki, svo og viðgerð á þeim eða endurnýjun ef
          viðgerð telst ekki fullnægjandi. Sama gildir um gervitennur.
   f. Sjúkraflutning með sjúkraflugvél eða sjúkrabíl fyrst eftir slys eða þegar
 ella verður nauðsynlegt að senda sjúkling með slíkum farartækjum til meðferðar
 hjá lækni eða í sjúkrahúsi, þó ekki fyrir einstakar ferðir þegar um stundun er
 að ræða. Sama gildir um flutning með skipi þegar öðrum farartækjum verður ekki
                                   við komið.
                        g. Sjúkraþjálfun og orkulækningar.
                             2. Að hluta skal greiða:
   a. Að hálfu ferðakostnað til læknis með leigubíl, enda sé sjúklingur ekki fær
   um að ferðast með áætlunarbíl eða strætisvagni. Ekki skal þó greitt fyrir
    flutning með bifreið manns af sama heimili eða sama bæ né bifreið í eigu
                           venslamanna hins slasaða.
   b. Að ^3/4 kostnað við sams konar ferðir með áætlunarbíl eða -skipi, enda sé
     um meira en 15 km vegalengd að ræða. Geti sjúklingur ekki ferðast með
           áætlunarbíl skal greiða ferð með áætlunarflugvél að ^3/4.
                             3. Heimilt er að greiða:
                  a. Hjúkrun í heimahúsum, veitta af vandalausum.
    b. Styrk upp í kostnað vegna löskunar á tönnum þegar framkvæmdar hafa verið
           kostnaðarsamar aðgerðir á þeim sem ónýst hafa við slysið.
   c. Ferðakostnað að ^3/4 hlutum með áætlunarbíl eða strætisvagni eða samkvæmt
 kílómetragjaldi ef áætlunarferðir eða strætisvagnaferðir eru ekki fyrir hendi
   þegar sjúklingur þarfnast ítrekaðrar meðferðar hjá lækni á sjúkrahúsi eða
      sjúkrastofnun, svo sem í endurhæfingu eða sjúkraþjálfun, með eða án
innlagningar, þótt vegalengd sé skemmri en 15 km, enda séu ferðir fleiri en 30 á
                              sex mánaða tímabili.
 [Tryggingaráð setur reglur^1) um endurgreiðslu að nokkru eða öllu leyti fyrir
sjúkrahjálp sem sérstakir samningar sjúkratrygginga samkvæmt framansögðu ná ekki
                                   yfir.]^2)
Nú veldur slys ekki óvinnufærni í 10 daga, en hefur þó í för með sér kostnað sem
 um ræðir í grein þessari og má þá greiða hann að svo miklu leyti sem hann fæst
                      ekki greiddur hjá sjúkratryggingum.
                    ^1)Rg. 765/2000. ^2)[53]L. 60/1999, 12. gr.
28. gr. Dagpeningar greiðast frá og með 8. degi eftir að slysið varð, enda hafi
 hinn slasaði verið óvinnufær í minnst 10 daga. Dagpeningar greiðast þangað til
hinn slasaði verður vinnufær, úrskurður er felldur um varanlega örorku hans eða
                     hann deyr, þó ekki lengur en 52 vikur.
Tryggingaráði er heimilt að ákveða að dagpeningar skuli greiddir lengur, einkum
ef ekki er lokið lækningatilraunum og óvíst er hvort um varanlega örorku verður
    að ræða og líkur eru til að afstýra megi eða draga úr örorku með lengri
                                 bótagreiðslu.
  Dagpeningar eru 665,70 kr. á dag fyrir hvern einstakling og 142,80 kr. fyrir
    hvert barn á framfæri, þar með talin börn utan heimilis sem hinn slasaði
sannanlega greiðir með samkvæmt úrskurði stjórnvalds, staðfestu samkomulagi eða
                             skilnaðarleyfisbréfi.
  Greiðslur samkvæmt grein þessari mega ekki fara fram úr ^3/4 af vinnutekjum
   bótaþega við þá atvinnu er hann stundaði er slysið varð og mega ekki ásamt
vinnutekjum nema meira en upphæð dagpeninga að viðbættum þriðjungi. Í reglugerð
   skal ákveðið hvernig meta skuli í þessu sambandi vinnutekjur maka og barna
      atvinnurekenda sem tryggð eru skv. a-lið 1. mgr. eða 2. mgr. 25. gr.
    Nú greiðir vinnuveitandi hinum slasaða laun í slysaforföllum og renna þá
  dagpeningagreiðslur samkvæmt þessari grein til vinnuveitandans þann tíma, þó
            aldrei hærri greiðsla en sem nemur ^3/4 hlutum launanna.
  29. gr. Ef slys veldur varanlegri örorku skal greiða þeim er fyrir því varð
  örorkulífeyri eftir reglum [4. mgr. 12. gr.]^1) eða örorkubætur í einu lagi.
  Ef örorkan er 50% eða meiri greiðist hálfur örorkulífeyrir fyrir 50% örorku,
hækkar síðan um 2% fyrir hvert örorkustig sem við bætist uns örorkan nemur 75%,
 þá greiðist fullur lífeyrir. Skerðingarákvæði [5. mgr. 12. gr.]^1) skulu ekki
                taka til örorkulífeyris samkvæmt þessari grein.
 Nú er örorkan metin meiri en 50% og skal þá auk örorkulífeyris greiða lífeyri
vegna maka og barna yngri en 18 ára, sem voru á framfæri bótaþega þegar slys bar
              að höndum, eftir reglum b- og c-liða 1. mgr. 30. gr.
 Ef örorkan er 75% eða meiri skal greiða fullar bætur og gildir það bæði vegna
 barna sem voru á framfæri bótaþega þegar slys átti sér stað, svo og þeirra sem
hann framfærir síðar. Sé orkutapið minna en 75% lækka bæturnar um 4% fyrir hvert
                          1% sem vantar á 75% örorku.
Ef orkutap er minna en 50% er Tryggingastofnuninni heimilt að greiða í einu lagi
  örorkubætur sem jafngilda lífeyri hlutaðeigandi um tiltekið árabil samkvæmt
  reglum er ráðuneytið setur að fengnum tillögum tryggingaráðs. Ella greiðist
                       lífeyrir í hlutfalli við örorkuna.
       Örorkubætur greiðast ekki ef orkutapið er metið minna en 10%. ^2)
   ^1)[54]L. 62/1999, 3. gr. ^2)[55]L. 111/2000, 23. gr. Sjá nmgr. 1 við 24. gr.
30. gr. Ef slys veldur dauða innan tveggja ára frá því er það bar að höndum skal
                        greiða dánarbætur sem hér segir:
    a. Ekkja eða ekkill, sem var samvistum við hinn látna eða á framfæri hans,
   hlýtur bætur, 15.448 kr. á mánuði í 8 ár frá dánardægri hins látna. Bætur
   samkvæmt þessum staflið falla ekki niður þótt ekkja eða ekkill stofni til
hjúskapar á ný. Nú andast ekkja eða ekkill sem bóta hefur notið samkvæmt ákvæðum
      þessarar greinar áður en bætur hafa verið greiddar að fullu og skulu
eftirstöðvar bótanna greiddar að jöfnu börnum hinna látnu eftir sömu reglum til
            loka tímabilsins ef á lífi eru, ella til dánarbús hans.
    b. Barnalífeyri, 123.600 kr. á ári fyrir hvert barn, sbr. að öðru leyti 14.
                                      gr.
     c. Barn eldra en 16 ára, sem var á framfæri hins látna vegna örorku þegar
 slysið bar að höndum, fær bætur, eigi minni en 193.055 kr. og allt að 579.165
  kr., eftir því að hve miklu leyti það naut stuðnings hins látna við fráfall
            hans. Þó greiðast ekki bætur ef örorka er minni en 33%.
Bætur skv. a- og c-liðum skulu eigi vera lægri en 270.281 kr. fyrir hvert slys.
Nú lætur hinn látni ekki eftir sig aðstandendur sem rétt eiga til bóta samkvæmt
 þessum stafliðum og skal þá bæta slysið með 270.281 kr. sem skiptist að jöfnu
        milli barna hins látna ef á lífi eru, en ella til dánarbús hans.
      Um fósturbörn og fósturforeldra gildir sama og um börn og foreldra.
 Frá dánarbótum, sem greiddar eru vandamönnum, ber að draga þær örorkubætur er
     greiddar hafa verið í einu lagi skv. 4. mgr. 29. gr. vegna sama slyss.
                                   C. Tekjur.
       31. gr. Útgjöld slysatrygginga skulu borin af tekjum ríkissjóðs af
  tryggingagjaldi. Launþegar skv. c-lið 25. gr. skulu standa skil á iðgjöldum
  sínum. Þá skal árlega ákveða í fjárlögum framlag til að standast kostnað af
              bótum vegna þeirra sem um getur í e-[lið]^1) 24. gr.
Tryggingastofnunin skal ár hvert gera áætlun um bótagreiðslur og rekstrarkostnað
slysatrygginga næsta almanaksár að meðtöldu tillagi til varasjóðs, allt að 5% af
                                   útgjöldum.
    Með reglugerð skal ákveða fast ársiðgjald af trillubátum og meiri háttar
                               heimilisaflvélum.
 Iðgjöld til slysatrygginga, önnur en þau sem nefnd eru í 1. og 3. mgr., skulu
    ákveðin sem hundraðshluti af hæfilega áætlaðri stofnfjárhæð vegna hvers
                                einstaklings.^2)
[Við ákvörðun á iðgjaldi vegna greiðslu slysatryggingadeildar Tryggingastofnunar
   ríkisins á launum eða aflahlut sjómanna skv. 63. gr. skal tekið tillit til
 rekstrarkostnaðar slysatrygginga auk framlags í varasjóð, sbr. 2. mgr. Iðgjald
                  þetta skal ákveða árlega með reglugerð.]^3)
       ^1)[56]L. 111/2000, 23. gr. ^2)Rg. 94/1979, sbr. 623/1980. ^3)[57]L.
                               144/1995, 32. gr.

                          IV. kafli. Sjúkratryggingar.
                               A. Almenn ákvæði.
32. gr. [[Sá sem verið hefur búsettur hér á landi í sex mánuði, sbr. I. kafla A,
telst sjúkratryggður, nema annað leiði af milliríkjasamningum.]^1) Heimilt er að
 greiða nauðsynlega þjónustu í skyndilegum sjúkdómstilfellum þótt biðtíminn sé
                                ekki liðinn.]^2)
Börn og unglingar, 16 ára og yngri, eru sjúkratryggð með foreldrum sínum. Sama á
                        við um stjúpbörn og fósturbörn.
        Sjúkratryggingadeild eða hlutaðeigandi umboðsskrifstofa gefur út
            réttindaskírteini til hvers þess sem sjúkratryggður er.
[Ráðherra getur sett reglugerð^3) um fyrirkomulag og framkvæmd sjúkratrygginga,
      um starfsemi sjúkratryggingadeildar og um undanþágur frá sex mánaða
                  [búsetuskilyrði]^1) og framkvæmd þeirra.]^4)
       ^1)[58]L. 60/1999, 13. gr. ^2)[59]L. 59/1998, 3. gr. ^3)Rg. 463/1999.
                           ^4)[60]L. 59/1998, 3. gr.
                                   B. Bætur.
33. gr. Hlutverk sjúkratryggingadeildar Tryggingastofnunar ríkisins er að annast
       sjúkratryggingar samkvæmt lögum þessum. Enn fremur er það hlutverk
                            sjúkratryggingadeildar:
    a. Að veita styrk til að afla hjálpartækja og bifreiða sem nauðsynlegar eru
        vegna þess að líkamsstarfsemi er hömluð eða vantar líkamshluta.
       b. Að veita styrk til æfingameðferðar eða þjálfunar vegna afleiðinga
                   alvarlegra, langvinnra sjúkdóma eða slysa.
   c. Að veita styrk til aðgerða hjá tannlækni, umfram það sem 37. gr. nær til,
 vegna alvarlegra afleiðinga meðfæddra galla, slysa og sjúkdóma. Ráðherra setur
    reglur^1) um framkvæmd þessa ákvæðis að fengnum tillögum tryggingaráðs.
           d. Að greiða kostnað við yfirstjórn Tryggingastofnunarinnar á
                             sjúkratryggingamálum.
     e. Að greiða ferðastyrk til sjúklinga sem af nauðsyn leita læknishjálpar
     erlendis, svo og til fylgdarmanna þeirra þegar sérstaklega stendur á.
   Tryggingaráð setur reglur^2) um úthlutun styrkja samkvæmt þessum staflið.
   f. [Að greiða kostnað vegna psoriasissjúklinga sem að mati sérfræðinga þurfa
 að leita læknishjálpar á meðferðarstofnunum psoriasissjúklinga sem komi í stað
sjúkrahúsvistar. Tryggingaráð setur reglur um greiðslu kostnaðar samkvæmt þessum
                                  staflið.]^3)
    [g. Að veita styrk til kaupa á næringarefnum og sérfæði sem lífsnauðsynlegt
                    er vegna hamlaðrar líkamsstarfsemi.]^4)
                                      ^3)
[Tryggingaráð setur reglur um greiðslu styrkja skv. a-, b- og g-liðum. Afla skal
  greiðsluheimildar frá Tryggingastofnun ríkisins fyrir fram. Tryggingastofnun
     getur áskilið vottorð sérfræðings um nauðsyn hjálpartækis, þjálfunar,
                        næringarefnis eða sérfæðis.]^5)
             Ráðherra getur ákveðið að sjúkratryggingadeild greiði:
   a. Gjald fyrir rannsóknir og læknishjálp sem Tryggingastofnunin semur um við
                        opinberar heilbrigðisstofnanir.
        b. Kostnað samkvæmt milliríkjasamningum af sjúkrahjálp við erlenda
                 ríkisborgara sem dveljast hér um stundarsakir.
      ^1)Rg. 663/1996. ^2)Rg. 622/1998. ^3)[61]L. 60/1999, 14. gr. ^4)[62]L.
                  100/1996, 1. gr. ^5)[63]L. 100/1996, 2. gr.
 34. gr. Hverjum þeim, sem sjúkratryggður er skv. 32. gr., skal tryggð ókeypis
 vist að ráði læknis í sjúkrahúsum, þar með talið á fæðingarstofnunum, sbr. þó
   35. og 39. gr. eða ákvæði sérlaga. Sjúkrahúsvist skal tryggð eins lengi og
 nauðsyn krefur ásamt læknishjálp og lyfjum og annarri þjónustu sem sjúkrahúsið
                                    veitir.
  35. gr. Nú er sjúkratryggðum brýn nauðsyn á að vistast í erlendu sjúkrahúsi
     vegna þess að ekki er unnt að veita honum nauðsynlega hjálp í íslensku
sjúkrahúsi og greiðir þá sjúkratryggingadeild kostnað við sjúkrahúsvistina. Sama
  gildir um kostnað við dvöl, lyf og læknishjálp sem nauðsynleg er erlendis að
  lokinni sjúkrahúsvistinni þar. Ráðherra skipar nefnd sem úrskurðar um hvort
 fyrrgreind skilyrði eru fyrir hendi, svo og hvar sjúkratryggður skuli vistaður
   erlendis. Nú er sjúkratryggður vistaður á öðrum og dýrari stað erlendis en
nefndin hefur ákveðið og greiðir þá sjúkratryggingadeild aðeins þann kostnað sem
greiða hefði átt á þeim stað sem hún ákvað. Í nefndina skal skipa tvo yfirlækna
      við Landspítalann, yfirlækni á Borgarspítalanum og yfirlækni við St.
 Jósefsspítalann Landakoti. Tryggingayfirlæknir á sæti í nefnd þessari og skal
hann vera formaður hennar. Ráðherra getur með reglugerð^1) sett nánari ákvæði um
                               framkvæmd málsins.
                                 ^1)Rg. 201/1998.
       36. gr. Til viðbótar þeim réttindum, sem þegar eru upptalin, skulu
                 sjúkratryggingar veita þá hjálp sem hér segir:
          a. Almenna læknishjálp utan sjúkrahúsa hjá lækni sjúklings sem
  Tryggingastofnunin hefur gert samning við. Með reglugerð má ákveða gjald sem
 hinn sjúkratryggði greiði fyrir hvert viðtal á læknastofu og hverja vitjun til
  sjúklings. Sjúkratryggingar hafa heimild til að ákveða að sjúklingur greiði
   læknisreikninga að fullu og endurgreiða sjúkratryggingar þá sjúklingi sinn
                                     hluta.
     b. Nauðsynlegar rannsóknir og aðgerðir hjá sérfræðingum eða stofnunum sem
Tryggingastofnun ríkisins hefur samning við. Ráðherra hefur heimild til þess að
      ákveða að skilyrði fyrir greiðslu sjúkratrygginga skuli háð tilvísun
heilsugæslulæknis eða heimilislæknis. Fyrir hverja komu til sérfræðings samkvæmt
      tilvísun greiði sjúklingur gjald sem ákveðið skal með reglugerð. Með
  reglugerð^1) skal sömuleiðis setja nánari reglur um notkun tilvísana, þar á
 meðal í hvaða tilvikum og með hvaða hætti Tryggingastofnun ríkisins geti tekið
   þátt í greiðslu kostnaðar vegna rannsókna og aðgerða hjá sérfræðingum þótt
                         sjúklingur hafi ekki tilvísun.
    c. Lyf sem sjúkratryggðum er lífsnauðsynlegt að nota að staðaldri. Af öðrum
  nauðsynlegum lyfjakostnaði greiðir sjúkratryggður gjald sem ákveðið skal með
    reglugerð.^2) Sé heildarverð lyfs jafnt eða lægra en þessi mörk greiðir
  sjúkratryggður það. [Eftir að nýtt lyf hefur fengið markaðsleyfi hér á landi
  skal nefnd skv. 41. gr. lyfjalaga ákveða hvort sjúkratryggingar taki þátt í
                         greiðslu viðkomandi lyfs.]^3)
    d. Röntgengreining og geislameðferð samkvæmt gjaldskrá sem heilbrigðis- og
 tryggingamálaráðherra setur, þó þannig að sjúkratryggður greiðir 900 kr. fyrir
                            hverja röntgengreiningu.
                         e. Sjúkradagpeningar skv. 38. gr.
    f. Kostnað vegna aðstoðar ljósmóður við fæðingu í heimahúsum, ákveðinn með
       þeim hætti sem um ræðir í 39. gr., og að auki dagpeninga, jafnháa
               sjúkradagpeningum, í 10 daga frá því fæðing hefst.
                           g. Tannlækningar skv. 37. gr.
    h. Óhjákvæmilegan ferðakostnað læknis til þeirra sjúkratryggðu sem ekki eru
  ferðafærir sökum sjúkdóms síns, þó þannig að sjúkratryggður greiðir 100 kr.
                               fyrir hverja ferð.
    i. Óhjákvæmilegan flutningskostnað sjúkratryggðs í sjúkrahús innan lands að
  ^7/8 hlutum, enda sé flutningsþörf svo bráð og heilsu hins sjúkratryggða svo
varið að hann verður ekki fluttur eftir venjulegum farþega- og flutningsleiðum.
Þó greiðir sjúkratryggður aldrei meira en 2.400 kr. Sjúkraflutningur innan bæjar
greiðist þó ekki og frá kostnaði við sjúkrabifreið dregst kostnaður vegna fyrstu
   10 km. Sömu reglur skulu gilda um flutning sjúks manns frá sjúkrahúsi til
    heimilis eða dvalarstaðar, enda verði hann ekki fluttur eftir venjulegum
     farþegaflutningsleiðum. Sé fylgd nauðsynleg greiðist ^7/8 af fargjaldi
fylgdarmanns, jafnvel þó að um áætlunarferð sé að ræða. Flutningskostnaður milli
sjúkrahúsa greiðist að fullu af því sjúkrahúsi sem sendir sjúkling nema um sé að
   ræða flutning milli sjúkrahúsa í sama sveitarfélagi og heilsu sjúklings sé
       þannig varið að hann geti notað venjulegar farþegaflutningsleiðir.
       j. Óhjákvæmilegan ferðakostnað með takmörkunum og eftir reglum^4) sem
   tryggingaráð setur og ráðherra staðfestir fyrir sjúkratryggða sem þarfnast
    ítrekaðrar meðferðar hjá lækni eða í sjúkrahúsi með eða án innlagningar.
     [Heimilt er með takmörkunum og eftir reglum^5) sem tryggingaráð setur og
  ráðherra staðfestir að greiða óhjákvæmilegan dvalarkostnað annars foreldris
Ráðherra er með reglugerð^7) heimilt að breyta greiðslum sjúkratryggðra samkvæmt
 þessari grein, svo og að ákveða með reglugerð hámark eininga í lyfjaávísunum.
Ráðherra er með reglugerð heimilt að ákveða að gjald skv. a-, b-, c- og d-liðum
  skuli vera hlutfallsgjald og tiltaka hámark þess gjalds sem sjúklingi ber að
   greiða. Þá er ráðherra og heimilt með reglugerð að ákveða greiðsluþátttöku
         sjúkratryggðra fyrir sérhæfða göngudeildarþjónustu skv. b-lið.
 Með reglugerð^8) er einnig heimilt að ákveða víðtækari hjálp vegna veikinda en
  mælt er fyrir um í þessari grein, þar á meðal að láta réttindi til greiðslu
kostnaðar við tannlækningar ná til fleiri hópa en segir í 37. gr. og ákveða með
       hliðsjón af ákvæðum þeirrar greinar hvernig þátttöku skuli haga í
                        tannlækniskostnaði viðbótarhópa.
    ^1)Rg. 82/1995, sbr. 229/1995. ^2)Rg. 948/2000. ^3)[64]L. 108/2000, 32. gr.
  ^4)Rg. 213/1999, sbr. 927/2000. ^5)Rgl. 457/2000. ^6)[65]L. 61/2000, 1. gr.
^7)Rg. 81/1995, sbr. 228/1995. Rg. 68/1996, sbr. 246/1997, 529/1997, 236/1999 og
                     572/2000. ^8)Rg. 28/1999. Rg. 29/1999.
37. gr. Fyrir tannlæknaþjónustu, aðra en tannréttingar, greiða sjúkratryggingar
samkvæmt gjaldskrá sem ráðherra setur. Gjaldskráin gildir bæði um tannlækningar
sem starfræktar eru á vegum hins opinbera og annarra. Í stað gjaldskrár ráðherra
        er Tryggingastofnun þó heimilt að semja um gjaldskrá er gildi um
          tannlæknaþjónustu, alla eða að hluta, aðra en tannréttingar.
        Greiðslur sjúkratrygginga skv. 1. mgr. skulu vera sem hér segir:
        1. Fyrir tannlækningar barna og unglinga, 15 ára og yngri, aðrar en
                    gullfyllingar, krónu- og brúargerð, 75%.
     2. Fyrir tannlækningar 16 ára unglinga, aðrar en gullfyllingar, krónu- og
                                brúargerð, 50%.
    3. Heimilt er að greiða allt að 50% kostnaðar við gullfyllingar, krónu- og
   brúargerð hjá börnum og unglingum, 16 ára og yngri, samkvæmt reglum^1) sem
ráðherra setur að fengnum tillögum tryggingaráðs. Því aðeins kemur til greiðslna
       samkvæmt þessum tölulið að fyrir liggi sérstök umsókn og samþykki
                                sjúkratrygginga.
   4. Fyrir elli- og örorkulífeyrisþega, sem njóta fullrar tekjutryggingar, 75%
  kostnaðar, en 50% kostnaðar sé tekjutrygging skert, þó er ekki greitt fyrir
   gullfyllingar, krónur eða brýr. Heimilt er að hækka greiðslur fyrir þessa
  bótaþega í allt að 100% eftir reglum sem ráðherra setur að fengnum tillögum
                                 tryggingaráðs.
     Reikningi fyrir tannlæknaþjónustu skal framvísað á reikningsformi sem
                           Tryggingastofnun ákveður.
 Þrátt fyrir ákvæði 1. tölul. 2. mgr. skulu börn og unglingar, 15 ára og yngri,
      eiga kost á einni skoðun á ári hjá tannlækni sér að kostnaðarlausu.
                           ^1)Rg. 28/1999. Rg. 29/1999.
 38. gr. Sjúkratryggingar greiða sjúkradagpeninga ef sjúkratryggður, sem orðinn
  er 16 ára og nýtur ekki elli- og örorkulífeyris, verður algerlega óvinnufær,
   enda leggi hann niður vinnu og launatekjur falli niður sé um þær að ræða.
 Sjúkradagpeningar eru ekki greiddir lengur en í 52 vikur samtals á hverjum 24
mánuðum. Þó er Tryggingastofnun ríkisins heimilt að ákveða að dagpeningar skuli
  greiddir lengur ef ljóst er að sjúklingurinn verður innan skamms annaðhvort
     vinnufær eða að unnt verður að ákveða örorku hans, tímabundið eða til
bráðabirgða. Dagpeningar, sem nema minna en fullum sjúkradagpeningum, sbr. 4. og
        5. mgr., skulu að jafnaði ekki greiddir lengur en í þrjá mánuði.
   Sjúkratryggðir njóta sjúkradagpeninga frá og með 15. veikindadegi séu þeir
óvinnufærir a.m.k. í 21 dag. Upphaf biðtímans miðast við þann dag er óvinnufærni
                             er staðfest af lækni.
 Fullir dagpeningar skulu nema 526,20 kr. fyrir einstakling og 142,80 kr. fyrir
    hvert barn á framfæri innan 18 ára, þar með talin börn utan heimilis sem
   umsækjandi sannanlega greiðir með samkvæmt úrskurði stjórnvalds, staðfestu
                     samkomulagi eða skilnaðarleyfisbréfi.
 Fullra dagpeninga njóta þeir sem fella niður heils dags launaða vinnu. Hálfra
  dagpeninga njóta þeir sem fella niður launaða vinnu sem nemur minna en heils
 dags vinnu en a.m.k. hálfs dags starfi. Sé felld niður launuð vinna sem nemur
minna en hálfs dags starfi greiðast dagpeningar er nema ^3/4 misstra launatekna,
 allt að hálfum dagpeningum. Launuð vinna merkir í grein þessari alla vinnu að
             beinni tekjuöflun, jafnt atvinnurekenda sem launþega.
   Dagpeningar vegna starfa við eigið heimili, sem falla að fullu niður vegna
    veikinda, skulu nema helmingi fullra dagpeninga, að viðbættum ^1/2 hluta
     sannaðrar greiðslu fyrir heimilishjálp til fólks utan heimilis umfram
 heimilishjálp ^1/2 dag í viku, allt að fullum dagpeningum. Slík útgjöld skulu
 sönnuð með skýrum kvittuðum reikningum er tilgreini vinnutíma, greidd laun og
 kennitölu viðtakanda. Útgjöld umfram dagvinnukaup samkvæmt taxta hlutaðeigandi
     stéttarfélags teljast ekki með. Umsækjandi, sem nýtur dagpeninga vegna
     niðurfelldrar launavinnu, fær ekki helming dagpeninga vegna niðurfalls
  heimilisstarfa en aftur á móti viðbót vegna útgjalda samkvæmt framanskráðu.
   Það skal ekki tálma greiðslu hálfra eða fullra dagpeninga vegna niðurfalls
 launaðrar vinnu skv. 5. mgr. þótt umsækjandi geti sinnt léttu heimilisstarfi.
 Nú tekur sjúklingur, sem unnið hefur heils dags launavinnu, upp allt að hálfs
dags launað starf í afturbata og er þá heimilt að greiða honum hálfa dagpeninga
              meðan svo stendur, þó ekki lengur en í þrjá mánuði.
Við ákvörðun dagpeninga skal að jafnaði við það miða hvernig störfum umsækjanda
hefur verið háttað síðustu tvo mánuðina áður en hann varð óvinnufær. Námsfólk á
    ekki rétt til dagpeninga vegna forfalla frá námi, nema að því leyti sem
                  forföllin valda töfum á að námsáfangi náist.
                                      ^1)
 Dagpeningar eru ekki greiddir þeim sem í verkfalli á, nema hann hafi átt rétt
                     til dagpeninga áður en verkfall hófst.
                            ^1)[66]L. 144/1995, 33. gr.
 39. gr. Tryggingastofnun ríkisins gerir samninga um greiðslur samkvæmt þessum
  kafla. Náist ekki samningar skal gerðardómur ákveða samningskjörin. Tilnefna
   samningsaðilar einn gerðarmann hvor, en Hæstiréttur skipar oddamann. Verði
   dómurinn ekki fullskipaður þannig tilnefnir Hæstiréttur þá sem vanta kann.
 Daggjöld sjúkrahúsa, sem ekki eru á föstum fjárlögum, svo og gjaldskrár fyrir
slysa- og röntgendeildir, skulu ákveðin af heilbrigðis- og tryggingamálaráðherra
  að höfðu nánu samráði við viðkomandi stofnanir. Daggjöld og gjaldskrár skulu
     ákveðin þannig að samanlagðar tekjur stofnunar standi undir eðlilegum
   rekstrarkostnaði á hverjum tíma miðað við þá þjónustu sem heilbrigðis- og
            tryggingamálaráðherra hefur ákveðið að stofnunin veiti.
  Sé um sjálfseignarstofnun eða einkaaðila að ræða jafngildir það samningi ef
 hlítt er ákvörðun ráðherra um daggjöld er vera skulu í einu lagi fyrir vist og
 þjónustu. Að öðrum kosti getur Tryggingastofnunin ákveðið, þrátt fyrir ákvæði
 34. gr., að sjúklingum skuli greidd tiltekin upphæð fyrir hvern legudag upp í
                                  kostnaðinn.
   40. gr. Nú er sjúkratryggðum nauðsyn að leita sér lækninga þar sem hann er
 staddur erlendis og skulu þá sjúkratryggingar greiða kostnað af því eins og um
læknishjálp innan lands væri að ræða. Þetta nær þó ekki til þeirra sem samkvæmt
milliríkjasamningum öðlast rétt til sjúkrahjálpar í öðru landi vegna dvalar þar
          að því er varðar þá sjúkrahjálp sem samningarnir fjalla um.
 [Tryggingaráð skal setja reglur^1) um að hvaða marki Tryggingastofnun ríkisins
er heimilt að endurgreiða manni kostnað, vegna veikinda eða slyss erlendis, sem
            hann fengi ella ekki endurgreiddan frá stofnuninni.]^2)
   Nú er sjúkratryggðum nauðsyn að leita sér lækninga þar sem hann er staddur
   erlendis í aðildarríki EES-samningsins og skulu þá sjúkratryggingar greiða
    kostnað af því samkvæmt reglum EES-samningsins á sviði almannatrygginga.
                    ^1)Rg. 346/2000. ^2)[67]L. 60/1999, 15. gr.
41. gr. [Tryggingastofnun ríkisins ber að leita bestu mögulegra kjara, að teknu
 tilliti til gæða, á þeim vörum og þjónustu sem hún greiðir eða tekur þátt í að
                       greiða samkvæmt lögum þessum.]^1)
    Sjúkratryggingadeild Tryggingastofnunar ríkisins er heimilt að semja við
  stofnanir, fyrirtæki eða einstaklinga um þá þjónustu sem henni ber að veita
  samkvæmt lögum þessum. Slíkan samning má gera í framhaldi af útboði. Í þeim
 tilvikum ákveður sjúkratryggingadeild hvaða tilboði skuli taka eða hvort öllum
skuli hafnað. Ef tilboð eru óhæfilega há eða að öðru leyti ekki aðgengileg getur
    sjúkratryggingadeild ráðstafað verkinu á grundvelli fasts samningsverðs.
                            ^1)[68]L. 153/1996, 1. gr.
                                   C. Tekjur.
    42. gr. Kostnaður sjúkratrygginga greiðist að fullu úr ríkissjóði. Árleg
   heildarútgjöld sjúkratrygginga skulu vera í samræmi við ákvörðun Alþingis
                 samkvæmt fjárlögum og fjáraukalögum hvers árs.
Framlag ríkissjóðs til sjúkratrygginganna greiðist Tryggingastofnun ríkisins með
                     reglulegum greiðslum í hverjum mánuði.

                         V. kafli. Sameiginleg ákvæði.
                                   A. Bætur.
 43. gr. Bætur samkvæmt lögum þessum teljast bætur greiddar í peningum og hjálp
               til sjúkra og slasaðra sem veitt er á annan hátt.
 Enginn getur samtímis notið nema einnar tegundar greiddra bóta samkvæmt lögum
                          þessum. Saman mega þó fara:
      a. Bætur til ekkju eða ekkils skv. a-lið 30. gr. og allar aðrar bætur.
                         b. Barnalífeyrir og dagpeningar.
                       c. Slysadagpeningar og ellilífeyrir.
                                      d. ^1)
                  e. Aðrar bætur ef svo er fyrir mælt í lögunum.
  Ef maður á rétt á fleiri tegundum bóta en einni sem ekki geta farið saman má
 hann taka hærri eða hæstu bæturnar. Nú nýtur umsækjandi um dagpeninga annarra
     lægri bóta sem veittar eru til langs tíma og skulu þá dagpeningar nema
                                  mismuninum.
 Sjúkrakostnað slysatrygginga vegna manns, sem einnig er sjúkratryggður, greiða
            sjúkratryggingar gegn endurgreiðslu frá slysatryggingum.
Ef elli- eða örorkulífeyrisþegi dvelst lengur en í mánuð samfellt á stofnun eða
vistheimili sem er á föstum fjárlögum eða þar sem sjúkratryggingar greiða fyrir
 hann fellur lífeyrir hans niður ef vistin hefur verið lengri en fjórir mánuðir
  undanfarna 24 mánuði. [Heimilt er þó að víkja frá þessum tímamörkum samkvæmt
 reglum^2) er tryggingaráð setur.]^3) Sé dvölin ekki greidd að fullu er heimilt
 að greiða lífeyri allt að því sem á vantar. Hafi hlutaðeigandi innan við 3.000
     kr. í tekjur á mánuði er heimilt að greiða honum 10.170 kr. á mánuði í
vasapeninga. Tekjur umfram 3.000 kr. skerða vasapeninga um 65% þeirra tekna sem
umfram eru. Vasapeningar falla þó alveg niður við árstekjur sem nema 223.754 kr.
 Ef tekjur hlutaðeigandi eru af vinnu á stofnuninni og telja má vinnuna þátt í
      endurhæfingu eða föndur er heimilt að ákveða að tekjurnar hafi ekki
 skerðingaráhrif á vasapeningana. Nú dvelst lífeyrisþegi utan stofnunar nokkra
daga í senn en útskrifast samt ekki og er þá heimilt að greiða honum dagpeninga
 sem eigi séu lægri en tvöfaldir sjúkradagpeningar hverju sinni. [Tryggingaráð
           setur nánari reglur^4) um greiðslu slíkra dagpeninga.]^3)
       ^1)[69]L. 111/2000, 23. gr. Sjá nmgr. 1 við 24. gr. ^2)Rg. 712/1999.
                  ^3)[70]L. 60/1999, 16. gr. ^4)Rg. 174/2000.
  44. gr. Sama rétt til bóta og hjón hafa samkvæmt lögum þessum einnig karl og
kona sem eru í óvígðri sambúð er skráð hefur verið í þjóðskrá lengur en eitt ár.
Sama rétt hafa karl og kona sem átt hafa saman barn eða konan er þunguð af hans
 völdum, enda sé óvígð sambúð þeirra skráð í þjóðskrá. Sama gildir um bótarétt
                             þess sem eftir lifir.
 Slíkt sambúðarfólk öðlast aldrei meiri bótarétt en þau hefðu haft ef þau væru
            hjón. Þó er heimilt að greiða sambúðaraðila slysabætur.
 Sameiginlegt lögheimili eða sambúð eftir öðrum ótvíræðum gögnum lengur en eitt
            ár skal lagt að jöfnu við skráningu sambúðar í þjóðskrá.
 45. gr. Tryggingastofnunin getur greitt öðrum en bótaþega eða framfærslumanni
   bætur ef ástæða er til að ætla að bæturnar séu notaðar á þann hátt að eigi
samrýmist tilgangi laganna. Slíkar ráðstafanir skulu þó að jafnaði bornar undir
hlutaðeigandi sveitarstjórn eða barnaverndarnefnd ef um er að ræða barnalífeyri.
46. gr. Bætur, sem ætlaðar eru bótaþegum sjálfum, greiðast ekki ef hlutaðeigandi
  vanrækir að fara að læknisráðum eða neitar að hlíta fyrirmælum um þátttöku í
þjálfun eða starfsnámi sem bætt gæti afkomu hans eða búið hann undir nýtt starf.
 47. gr. Umsóknir um bætur skulu ritaðar á eyðublöð er Tryggingastofnunin lætur
 gera. Skulu eyðublöð þessi fást í skrifstofum stofnunarinnar, hjá umboðsmönnum
             hennar og annars staðar, eftir því sem hentugt þykir.
  Umsækjendum er skylt að svara öllum spurningum og gefa allar upplýsingar sem
nauðsynlegar eru til þess að hægt sé að úrskurða bætur eða endurskoða bótarétt.
  Ekki verður krafist umsókna um sjúkrabætur að undanteknum sjúkradagpeningum.
  Starfsfólk Tryggingastofnunarinnar og umboðsmenn hennar skulu kynna sér til
 hlítar aðstæður umsækjenda og bótaþega og gera þeim grein fyrir ýtrasta rétti
   þeirra samkvæmt lögum þessum, reglugerðum og starfsreglum stofnunarinnar.
  48. gr. Allar umsóknir skulu úrskurðaðar svo fljótt sem kostur er á og skulu
  bætur reiknaðar frá þeim degi sem umsækjandinn hefur uppfyllt skilyrðin til
 bótanna. Bætur skv. II. kafla, aðrar en lífeyrir skv. III. kafla, reiknast þó
frá fyrsta næsta mánaðar eftir að bótaréttur er fyrir hendi og falla niður í lok
                        þess mánaðar er bótarétti lýkur.
  Bætur, aðrar en slysalífeyrir og sjúkradagpeningar, skulu aldrei úrskurðaðar
    lengra aftur í tímann en tvö ár. Sjúkradagpeningar skulu að jafnaði eigi
úrskurðaðir lengra aftur í tímann en tvo mánuði, en heimilt er Tryggingastofnun
    ríkisins að lengja þetta tímabil í allt að sex mánuði í tilvikum þar sem
                     bótaréttur er að öðru leyti ótvíræður.
     Grundvöll bótaréttar má endurskoða hvenær sem er og samræma bætur þeim
                           breytingum sem orðið hafa.
     49. gr. Bætur skal greiða [fyrsta]^1) dag hvers mánaðar. Þó má greiða
sjúkrabætur og dagpeninga fyrir styttri tíma. Enn fremur má greiða bætur eftir á
         fyrir lengri tíma en einn mánuð þar sem samgöngur eru erfiðar.
    Úrskurðaðar bætur falla niður ef þær eru ekki sóttar innan 12 mánaða, en
                úrskurða má bætur á ný ef rökstudd umsókn berst.
                            ^1)[71]L. 148/1994, 16. gr.
 50. gr. Nú hafa bótaþega verið greiddar hærri bætur en vera bar samkvæmt lögum
 þessum og á þá Tryggingastofnunin endurkröfurétt á hendur honum eftir almennum
reglum. Má og draga upphæðina frá bótum sem bótaþegi síðar kynni að öðlast rétt
                                      til.
     Ef greiðsla skv. 1. mgr. stafar af sviksamlegu atferli bótaþega getur
 Tryggingastofnunin látið hann endurgreiða allt að tvöfaldri þeirri fjárhæð sem
 ofgreidd var. Hefur þetta engin áhrif á þá refsingu sem bótaþegi að öðru leyti
                            kann að hafa bakað sér.
 51. gr. Ef bótaþegi er dæmdur til fangelsisvistar eða á annan hátt úrskurðaður
til dvalar á einhverri stofnun skulu falla niður allar bætur til hans meðan hann
       dvelst þar, sbr. þó síðustu málsgrein 43. gr. [Fangar skulu njóta
 sjúkratrygginga, annarra en sjúkradagpeninga, samkvæmt almennum reglum sem um
                                 þær gilda.]^1)
Tryggingastofnunin getur þó ákveðið að greiða bæturnar, eða hluta af þeim, maka
 hans og börnum eða einhverjum þriðja aðila sem sér um að bæturnar komi þeim að
                                sem mestu gagni.
                            ^1)[72]L. 123/1997, 6. gr.
 52. gr. Óheimilt er að framselja eða veðsetja bótakröfur samkvæmt lögum þessum
   og ekki má leggja á þær löghald né gera í þeim fjárnám né halda bótafé til
     greiðslu opinberra gjalda, annarra en iðgjalda samkvæmt lögum þessum.
                                  53. gr. ^1)
                             ^1)[73]L. 59/1998, 4. gr.
  54. gr. Greiða skal bótaþegum, búsettum í þeim ríkjum sem ríkisstjórn gerir
  samninga við eða ráðherra hefur samið við með stoð í 64. gr., sömu bætur og
       viðkomandi hefði átt rétt á hefði hann verið búsettur hér á landi.
  Heilbrigðis- og tryggingamálaráðherra getur með reglugerð^1) ákveðið að frá
 bótum, sem bótaþegi á rétt á hér á landi, dragist bætur sem hann fær samkvæmt
  erlendri löggjöf fyrir sama tímabil og bætur eru greiddar fyrir hér á landi.
           ^1)Rg. 655/1994, sbr. 463/1999. Rg. 296/1998, sbr. 127/1999.
                         B. Um iðgjöld, innheimtu o.fl.
   55. gr. Iðgjöld skv. 31. gr. skal skattstjóri leggja á með tekjuskatti og
  eignarskatti og færa þau á skattskrá, sbr. [74]98. gr. laga nr. 75/1981, með
 síðari breytingum, og skulu ákvæði [75]99. gr. þeirra laga og ákvæði [76]laga
     nr. 30/1992, um yfirskattanefnd, gilda um iðgjöld eftir því sem við á.
    Í reglugerð skv. 4. mgr. 31. gr. skal kveða á um álagningu og innheimtu
                 ársiðgjalda vegna tækja þeirra er þar greinir.
                Gjalddagar iðgjalda skulu ákveðnir í reglugerð.
56. gr. Iðgjöld til slysatrygginga skulu innheimt af innheimtumönnum ríkissjóðs
 og sveitarsjóða eða sérstökum innheimtustofnunum. Ákvæði [77]laga nr. 75/1981,
   þar á meðal um dráttarvexti og fjárnámsrétt, gilda um innheimtu iðgjalda.
57. gr. Iðgjöld skv. 31. gr. vegna sjómanna og iðgjöld af aflvélum samkvæmt sömu
 grein skulu hvíla sem lögveð á hlutaðeigandi skipum og aflvélum og ganga fyrir
            öllum öðrum veðum en lögveðum fyrir gjöldum ríkissjóðs.
                                C. Önnur ákvæði.
58. gr. Tekjur varasjóðs lífeyristrygginga eru vextir af höfuðstólnum og tillag
skv. 1. mgr. 20. gr. Tekjur varasjóðs slysatrygginga eru vextir af höfuðstólnum
   ásamt tillagi skv. 2. mgr. 31. gr. Fé, sem ekki þarf að nota til dagslegs
     rekstrar trygginganna, skal að öðru leyti ávaxta í ríkisskuldabréfum,
bankavaxtabréfum eða í lánum sem tryggð eru með ríkisábyrgð eða annarri öruggri
                                   tryggingu.
59. gr. Foreldri, sem fær úrskurð stjórnvalds um meðlag með börnum sínum eða um
  sérstök framlög skv. [78]15. gr. barnalaga, nr. 20/1992, getur snúið sér til
 Tryggingastofnunar ríkisins og fengið greiðslur samkvæmt úrskurði innan þeirra
marka er 14. gr. þessara laga setur um fjárhæð meðlags og aldur barna. Sama skal
  gilda um foreldri sem leggur fram staðfest samkomulag um meðlagsgreiðslur og
          aðrar greiðslur skv. III. kafla [79]barnalaga, nr. 20/1992.
   Á sama hátt skal barnsmóðir fá samkvæmt stjórnvaldsúrskurði eða staðfestu
               samkomulagi greitt hjá Tryggingastofnun ríkisins:
        a. Framfærslulífeyri í allt að þrjá mánuði skv. 1. mgr. [80]21. gr.
                            barnalaga, nr. 20/1992.
    b. Hjúkrunar- og framfærslustyrk í allt að níu mánuði skv. 2. mgr. [81]21.
                          gr. barnalaga, nr. 20/1992.
   c. Kostnað vegna meðgöngu og fæðingar skv. 1. mgr. [82]22. gr. barnalaga, nr.
                                    20/1992.
 Þegar eftir að sýslumaður hefur veitt viðtöku ósk frá móður um að aflað verði
faðernisviðurkenningar hjá lýstum barnsföður getur hún fengið meðlag greitt með
           barninu innan þeirra marka er 14. gr. þessara laga setur.
   Tryggingastofnuninni er heimilt að greiða meðlag aftur í tímann allt að 12
   mánuði, talið frá byrjun þess mánaðar sem stjórnvaldsúrskurður, staðfestur
  samningur eða vottorð sýslumanns um að hann hafi veitt viðtöku ósk móður um
  öflun faðernisviðurkenningar berst stofnuninni, enda eigi þá 4. mgr. 14. gr.
                                   ekki við.
    Þeir sem annast framfærslu barns að foreldri látnu eða af öðrum lögmætum
ástæðum, þar með talin sveitarstjórn í framfærslusveit barnsins hafi hún greitt
fé til framfærslu þess, eiga sama rétt og foreldri eftir því sem við getur átt.
   Með reglugerð, sem heilbrigðis- og tryggingamálaráðherra setur, má ákveða
         hámarksgreiðslur sem Tryggingastofnun ríkisins innir af hendi.
60. gr. Tryggingastofnunin skal senda Innheimtustofnun sveitarfélaga innan eins
 mánaðar tilkynningu um fyrstu greiðslu skv. 59. gr. Tilkynningunni skal fylgja
              afrit af yfirvaldsúrskurði eða staðfestum samningi.
Innheimtustofnun sveitarfélaga endurgreiðir Tryggingastofnuninni greiðslur skv.
    1.3. mgr. 59. gr. mánaðarlega eftir því sem innheimtist. Um skil vegna
  óinnheimtra skulda fer eftir ákvæðum laga um Innheimtustofnun sveitarfélaga.
 Ríkissjóður endurgreiðir Tryggingastofnun ríkisins meðlög vegna barnsfeðra sem
framfærslurétt eiga erlendis, svo og meðlög greidd skv. 4. mgr. 59. gr. þar til
                         meðlagsúrskurður liggur fyrir.
61. gr. Tryggingastofnunin getur tekið að sér að annast reikningshald og daglega
                    afgreiðslu fyrir einstaka lífeyrissjóði.
62. gr. Heimilt er Tryggingastofnuninni að taka að sér frjálsar slysatryggingar.
  Skal þá jafnan gefa út vátryggingarskírteini. Enn fremur getur stofnunin með
               samþykki ráðherra tekið að sér ábyrgðartryggingar.
  Ráðherra ákveður með reglugerð nánari tilhögun á tryggingum samkvæmt þessari
     grein, þar á meðal að hve miklu leyti skuli endurtryggja þá áhættu sem
                        Tryggingastofnunin tekur á sig.
   63. gr. Ráðherra getur ákveðið^1) að útgerðarmönnum skuli skylt að tryggja
  áhættu þá vegna bótaskyldra slysa og veikinda sem þeir bera skv. [83]36. gr.
 laga nr. 35/1985, þannig að Tryggingastofnunin greiði hinum tryggða fullt kaup
        eða aflahlut jafnlangan tíma og sjómannalög ákveða hverju sinni.
Halda skal tryggingum samkvæmt þessari grein reikningslega aðskildum frá annarri
   starfsemi stofnunarinnar. Dagpeningar skv. 28. og 38. gr. skulu renna til
 Tryggingastofnunarinnar þann tíma sem greiðsla kaups eða aflahlutar á sér stað
  og skulu iðgjöld^2) útgerðarmanna fyrir aukatryggingu þessa ákveðin með það
          fyrir augum að þau ásamt dagpeningunum nægi fyrir útgjöldum.
                  ^1)Rg. 159/1996, rg. 925/2000. ^2)Rg. 776/1999.
64. gr. Heimilt er ríkisstjórninni að semja við erlend ríki og ráðherra að semja
  við erlendar tryggingastofnanir um gagnkvæman rétt til þeirra hlunninda sem
      almannatryggingar veita. [Í slíkum samningum má m.a. kveða svo á að
  búsetutímabil, atvinnutímabil eða tryggingatímabil í öðru samningsríki skuli
talin jafngilda búsetutíma á Íslandi, hvort sem um er að ræða íslenska þegna eða
 þegna annarra samningsríkja.]^1) Enn fremur er heimilt að kveða þar á um rétt
til bótagreiðslna samkvæmt almannatryggingalögum við búsetu í öðru samningsríki,
          sbr. 11. gr., 54. gr. og 1. tölul. ákvæðis til bráðabirgða.
                            ^1)[84]L. 60/1999, 17. gr.
65. gr. [Bætur almannatrygginga, svo og greiðslur skv. 59. gr. og fjárhæðir skv.
  17. gr., skulu breytast árlega í samræmi við fjárlög hverju sinni. Ákvörðun
   þeirra skal taka mið af launaþróun, þó þannig að þær hækki aldrei minna en
                   verðlag samkvæmt vísitölu neysluverðs.]^1)
                            ^1)[85]L. 130/1997, 10. gr.
 66. gr. Ráðherra er heimilt í reglugerð^1) að kveða á um nánari framkvæmd laga
       þessara. Þá er ráðherra heimilt að birta sem reglugerðir^2) reglur
 Evrópubandalagsins um almannatryggingar, enda eigi ákvæði þeirra stoð í lögum
                                    þessum.
    ^1)Rg. 83/1981. Rg. 170/1987, sbr. 56/1998. Rg. 148/1989. Rg. 74/1991. Rg.
213/1991, sbr. 321/1991 og 110/2000. Rg. 655/1994, sbr. 463/1999. Rg. 374/1996.
  Rg. 296/1998. Rg. 660/1998, sbr. 127/1999. Rg. 808/1998, sbr. 691/2000. Rg.
   379/1999. Rg. 463/1999. ^2)Augl. 550/1993, 367/1994 og 291/1997, sbr. rg.
                        587/2000, 588/2000 og 811/2000.
                 67. gr. Lög þessi öðlast gildi 1. janúar 1994.
 Ákvæði til bráðabirgða. 1. Bætur, sem úrskurðaðar hafa verið fyrir gildistöku
      [86]laga nr. 67/1971, skulu ekki skerðast vegna ákvæða II. kafla um
  bótagreiðslur í hlutfalli við þann tíma sem bótaþegi hefur átt lögheimili á
                            Íslandi, sbr. þó 2. mgr.
   Nú á ellilífeyrisþegi eða umsækjandi um ellilífeyri ekki lögheimili á Íslandi
     og skal þá einungis reikna til réttindatíma skv. 12. gr. þann tíma sem
   hlutaðeigandi hefur átt lögheimili á Íslandi eftir árslok 1946. Heimilt er
  tryggingaráði að veita undanþágu frá þessu ákvæði ef sérstaklega stendur á.
       2. Ráðherra er heimilt að fela Tryggingastofnun ríkisins að semja við
 atvinnufyrirtæki um að þau taki í vinnu öryrkja sem fá greiddan örorkulífeyri,
    örorkustyrk, endurhæfingarlífeyri eða slysaörorkubætur undir 50% og hafa
vinnugetu sem ekki hefur nýst á vinnumarkaði og ekki verulegar aðrar tekjur til
 lífsviðurværis en bætur almannatrygginga. Skerðing bóta á starfstímabilinu fer
eftir almennum skerðingarreglum á hverjum tíma. Í reglugerð^1) skal kveða nánar
                            á um öryrkjavinnu þessa.
                                      3. ^2)
     4. Þeir sem ákveðið hafa frestun ellilífeyris fyrir 1. janúar 1992, sbr.
  [87]11. gr. laga nr. 67/1971, um almannatryggingar, skulu halda rétti sínum.
    Tryggingastofnun ríkisins skal breyta fjárhæðum vegna frestunarinnar til
samræmis við breytingar sem verða á fjárhæðum almannatrygginga hverju sinni. Nú
 andast maður, sem frestað hefur töku lífeyris fram yfir 67 ára aldur, fyrir 1.
janúar 1992 og lætur eftir sig maka á lífi og skal þá hinn eftirlifandi maki til
  viðbótar eigin lífeyri eiga rétt á þeirri hækkun sem hinn látni átti rétt á
                                vegna frestunar.
                                        5.
                                    [6. ^3)]^4)
                                     [7. ]^5)
        [8. Þrátt fyrir ákvæði 1. málsl. b-liðar 1. mgr. 36. gr. laganna er
  Tryggingastofnun ríkisins heimilt að endurgreiða sjúklingum sem leituðu til
 sérfræðinga sem sagt höfðu sig af samningi við Tryggingastofnun ríkisins hlut
 almannatrygginga í kostnaði vegna læknisþjónustu. Skilyrði endurgreiðslu er að
 sjúklingur framvísi fullnægjandi reikningi og að viðkomandi sérfræðingur hafi
 endurnýjað samning sinn við Tryggingastofnun ríkisins. Hafi sérfræðingur ekki
 endurnýjað samning sinn af þeim sökum að hann hafi hætt rekstri sem sjálfstætt
 starfandi sérfræðingur skal þó heimilt að endurgreiða sjúklingum hans samkvæmt
framansögðu. Endurgreiðslan skal miðast við gjaldskrá 1. september 1997 samkvæmt
 samningi Læknafélags Reykjavíkur og Tryggingastofnunar ríkisins, dags. 7. mars
                                   1996.]^6)
       [9. Tryggingastofnun ríkisins er heimilt að ákveða samkvæmt umsókn að
einstaklingur, sem uppfyllti skilyrði 9. gr. b 1. janúar 1994 eða síðar, teljist
                             tryggður hér á landi.
          Umsókn um tryggingu samkvæmt heimild í þessu ákvæði skal berast
           Tryggingastofnun ríkisins eigi síðar en 1. júlí 2000.]^7)
   [10. Í fyrsta skipti er skipað verður í úrskurðarnefnd almannatrygginga skal
     formaður skipaður til sex ára, varaformaður til fjögurra ára og þriðji
  nefndarmaðurinn til tveggja ára. Varamenn skulu skipaðir með sama hætti.]^8)
    [11. Ákvæði 1. gr. laga þessara gilda um þá einstaklinga sem metnir eru til
                           örorku í fyrsta sinn eftir
        a. Fyrir tímabilið 1. janúar 1997 til 31. desember 1998 skal greiða
tekjutryggingu sem reiknast eftir ákvæði 2. mgr. [88]17. gr. laga nr. 117/1993,
sbr. [89]14. gr. laga nr. 148/1994, en án þeirrar skerðingar skv. 2. mgr. 4. gr.
  reglugerðar nr. 485/1995 sem fólst í því að telja helming samanlagðra tekna
 beggja hjóna til tekna lífeyrisþegans. Frá tekjutryggingu reiknaðri með þessum
        hætti skulu dragast þær greiðslur tekjutryggingar sem viðkomandi
                     örorkulífeyrisþegi hefur þegar fengið.
         b. Fyrir tímabilið 1. janúar 1999 til 31. janúar 2001 skal greiða
 tekjutryggingu sem reiknast á þann hátt sem greinir í 1. gr. laga þessara. Frá
     tekjutryggingu reiknaðri með þessum hætti skulu dragast þær greiðslur
     tekjutryggingar sem viðkomandi örorkulífeyrisþegi hefur þegar fengið.
     14. Útreikningur tekjutryggingar samkvæmt bráðabirgðaákvæði I skal gerður
 eftir þeim viðmiðunarfjárhæðum sem hafa verið í gildi á hverju tímabili fyrir
   sig. Fjárhæðirnar í 1. gr. laga þessara skulu við útreikninga skv. b-lið í
    bráðabirgðaákvæði I bakreiknast til viðkomandi tímabila til samræmis við
breytingar sem orðið hafa á fjárhæðum tekjutryggingar skv. [90]17. gr. laga nr.
 117/1993, um almannatryggingar, með síðari breytingum. Greiðslurnar skulu bera
    5,5% ársvexti frá þeim degi er lífeyrisþeginn fyrst gat átt rétt á að fá
greiðslu viðkomandi tímabils samkvæmt ákvæðum [91]laga nr. 117/1993 um það efni.
 Vextir skulu greiðast þó að ekki hafi legið fyrir umsókn um tekjutryggingu frá
                            viðkomandi lífeyrisþega.
      15. Tryggingastofnun ríkisins skal hafa frumkvæði að greiðslum samkvæmt
 bráðabirgðaákvæðum I og II í þeim tilvikum þar sem hún hefur í höndum umsóknir
  frá lífeyrisþegum og upplýsingar sem duga til að reikna út fjárhæðirnar sem
greiða skal. Liggi fyrir umsóknir án nægilegra upplýsinga skal Tryggingastofnun
   ríkisins beina áskorun til viðkomandi lífeyrisþega um að bæta þar úr innan
  hæfilegs frests sem stofnunin ákveður. Miðað skal við að allar greiðslur sem
  stofnunin getur sjálf reiknað án atbeina frá lífeyrisþega hafi átt sér stað
                              fyrir 1. apríl 2001.
   16. Þeir örorkulífeyrisþegar sem telja sig eiga rétt á tekjutryggingu skv. 1.
   gr. laga þessara, en hafa ekki sótt um fyrir umrædd tímabil, geta sótt um
 tekjutryggingu sér til handa og skulu þeir þá fá úrlausn í samræmi við reglur
  þessa bráðabirgðaákvæðis að því tilskildu að sótt sé um fyrir 1. júlí 2001.
    Eftir þann dag gilda ákvæði [92]48. gr. laga nr. 117/1993 um allar nýjar
                         umsóknir um lífeyrisgreiðslur.
       17. Greiðsla tekjutryggingar og vaxta samkvæmt lögum þessum telst til
   skattskyldra tekna ársins 2001. Tryggingastofnun ríkisins skal halda eftir
      staðgreiðslu af tekjutryggingunni samkvæmt [93]lögum nr. 45/1987, um
                         staðgreiðslu opinberra gjalda.
   Þrátt fyrir ákvæði 1. mgr. er bótaþega heimilt allt til ársloka 2001 að óska
 eftir því að greiðslur á tekjutryggingu vegna tekjuáranna 1997, 1998, 1999 og
     2000, samkvæmt bráðabirgðaákvæðunum að framan, skuli færðar honum til
skattskyldra tekna viðkomandi ár. Um endurákvörðun opinberra gjalda fer þá skv.
    [94]101. gr. laga nr. 75/1981, um tekjuskatt og eignarskatt, með síðari
                                breytingum.]^11)
     ^1)Rg. 159/1995. ^2)[95]L. 144/1995, 35. gr. ^3)[96]L. 130/1997, 11. gr.
 ^4)[97]L. 144/1995, 34. gr. ^5)[98]L. 130/1997, 12. gr. ^6)[99]L. 41/1998, 1.
 gr. ^7)Brbákv. með [100]l. 59/1998. ^8)Brbákv. með [101]l. 60/1999. ^9)Brbákv.
með [102]l. 62/1999. ^10)[103]L. 111/2000, 23. gr. ^11)Brbákv. I.V. með [104]l.
                                    3/2001.

References

   Visible links
   1. http://www.althingi.is/dba-bin/lawformpr.pl?lnr=1993117
   2. file:///altext/stjt/1997.083.html
   3. file:///altext/stjt/1997.083.html
   4. file:///altext/stjt/1999.060.html
   5. file:///altext/stjt/1999.060.html
   6. file:///altext/stjt/1999.060.html
   7. file:///altext/stjt/1999.060.html
   8. file:///altext/stjt/1998.059.html
   9. file:///altext/stjt/1999.060.html
  10. file:///altext/stjt/1998.059.html
  11. file:///altext/stjt/1998.059.html
  12. file:///altext/stjt/1998.059.html
  13. file:///altext/stjt/1998.059.html
  14. file://1981075.html
  15. file://1981075.html#g30
  16. file://1981075.html#g7
  17. file://2000095.html#g38
  18. file:///altext/stjt/1995.144.html
  19. file:///altext/stjt/1996.095.html
  20. file://1994100.html
  21. file:///altext/stjt/1999.060.html
  22. file:///altext/stjt/1995.144.html
  23. file://1997138.html
  24. file:///altext/stjt/1994.148.html
  25. file://1994100.html
  26. file:///altext/stjt/1999.060.html
  27. file:///altext/stjt/1999.062.html
  28. file:///altext/stjt/1999.062.html
  29. file://1997138.html
  30. file:///altext/stjt/1994.148.html
  31. file:///altext/stjt/1999.060.html
  32. file:///altext/stjt/1999.062.html
  33. file:///altext/stjt/1995.129.html
  34. file:///altext/stjt/1998.082.html
  35. file://2000095.html#g38
  36. file://2000095.html#g38
  37. file://2000095.html#g38
  38. file:///altext/stjt/1997.147.html
  39. file://1980055.html
  40. file:///altext/stjt/2001.003.html
  41. file:///altext/stjt/1998.149.html
  42. file://1997129.html
  43. file:///altext/stjt/1995.144.html
  44. file:///altext/stjt/1994.148.html
  45. file://1981075.html#g7
  46. file:///altext/stjt/1997.130.html
  47. file:///altext/stjt/1995.144.html
  48. file:///altext/stjt/1999.060.html
  49. file://2000111.html#g23
  50. file:///altext/stjt/1997.148.html
  51. file:///altext/stjt/1999.060.html
  52. file:///altext/stjt/1998.059.html
  53. file:///altext/stjt/1999.060.html
  54. file:///altext/stjt/1999.062.html
  55. file://2000111.html#g23
  56. file://2000111.html#g23
  57. file:///altext/stjt/1995.144.html
  58. file:///altext/stjt/1999.060.html
  59. file:///altext/stjt/1998.059.html
  60. file:///altext/stjt/1998.059.html
  61. file:///altext/stjt/1999.060.html
  62. file:///altext/stjt/1996.100.html
  63. file:///altext/stjt/1996.100.html
  64. file:///altext/stjt/2000.108.html
  65. file:///altext/stjt/2000.061.html
  66. file:///altext/stjt/1995.144.html
  67. file:///altext/stjt/1999.060.html
  68. file:///altext/stjt/1996.153.html
  69. file://2000111.html#g23
  70. file:///altext/stjt/1999.060.html
  71. file:///altext/stjt/1994.148.html
  72. file:///altext/stjt/1997.123.html
  73. file:///altext/stjt/1998.059.html
  74. file://1981075.html#g98
  75. file://1981075.html#g99
  76. file://1992030.html
  77. file://1981075.html
  78. file://1992020.html#g15
  79. file://1992020.html
  80. file://1992020.html#g21
  81. file://1992020.html#g21
  82. file://1992020.html#g22
  83. file://1985035.html#g36
  84. file:///altext/stjt/1999.060.html
  85. file:///altext/stjt/1997.130.html
  86. file:///altext/stjtnr.html#1971067
  87. file:///altext/stjtnr.html#1971067?g11
  88. file://1993117.html#g17
  89. file:///altext/stjt/1994.148.html
  90. file://1993117.html#g17
  91. file://1993117.html
  92. file://1993117.html#g48
  93. file://1987045.html
  94. file://1981075.html#g101
  95. file:///altext/stjt/1995.144.html
  96. file:///altext/stjt/1997.130.html
  97. file:///altext/stjt/1995.144.html
  98. file:///altext/stjt/1997.130.html
  99. file:///altext/stjt/1998.041.html
 100. file:///altext/stjt/1998.059.html
 101. file:///altext/stjt/1999.060.html
 102. file:///altext/stjt/1999.062.html
 103. file:///altext/stjt/2000.111.html
 104. file:///altext/stjt/2001.003.html
