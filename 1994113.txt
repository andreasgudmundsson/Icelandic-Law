
   --------------------------------------------------------------------------

                                                   Lög um eftirlaun til aldraðra

                             1994 nr. 113 28. júní

   --------------------------------------------------------------------------

                                   I. kafli.
                Eftirlaun til aldraðra félaga í stéttarfélögum.
                                     1. gr.
         Greiða skal eftirlaun til aldraðra félaga í stéttarfélögum sem eru í
         Alþýðusambandi Íslands eftir því sem ákveðið er í þessum kafla. Sama
        gildir um aldraða félaga í öðrum stéttarfélögum, enda teljist þau til
                   verkalýðsfélaga samkvæmt [2]4. gr. laga nr. 96/1990,^1) um
              atvinnuleysistryggingar, og hafi komið á hjá sér skylduaðild að
                                                               lífeyrissjóði.

   ^1)Nú [3]l. 93/1993.

                                     2. gr.
        Rétt til eftirlauna samkvæmt þessum kafla eiga þeir sem fullnægja
   öllum eftirtöldum skilyrðum:

   a.
           Eru fullgildir félagar í stéttarfélagi sem 1. gr. tekur til.
   b.
           Eru fæddir árið 1914 eða fyrr.
   c.
           Hafa náð 70 ára aldri og látið af störfum. Maður, sem náð hefur 75
           ára aldri, á þó rétt á eftirlaunum án tillits til hvort hann hefur
           látið af störfum eða ekki.
   d.
           Eiga að baki a.m.k. 10 ára réttindatíma og hafa hvert þessara ára
           áunnið sér a.m.k. ^1/[25] úr stigi, sbr. 6. gr.

                                     3. gr.
        Nú verður félagi, er uppfyllir skilyrði a- og b-liðar 2. gr., eftir
   árslok 1971 fyrir orkutapi sem metið er 40% eða meira og veitir honum rétt
   á örorkulífeyri úr lífeyrissjóði og á hann þá rétt á örorkulífeyri
   samkvæmt ákvæðum 12. gr.
        Nú andast maður sem öðlast hefur rétt til eftirlauna samkvæmt 2. gr.
   eða hefði getað öðlast slíkan rétt með áframhaldandi réttindavinnslu og
   skal þá eftirlifandi maki hans eiga rétt til eftirlauna samkvæmt 12. gr.,
   enda hafi hinn látni fallið frá eftir 31. desember 1969, átt að baki
   a.m.k. 5 ára réttindatíma og áunnið sér stig í samræmi við d-lið 2. gr.
        Umsjónarnefnd samkvæmt 17. gr. er heimilt að úrskurða sambúðarfólki
   makalífeyri eins og um hjúskap hafi verið að ræða, enda hafi sambúð staðið
   um árabil. Skilyrði fyrir greiðslu slíks makalífeyris er að hlutaðeigandi
   sjóðstjórn fallist á úrskurð umsjónarnefndar fyrir sitt leyti.

                                     4. gr.
        Maður telst hafa látið af störfum, sbr. c-lið 2. gr., ef hann fellir
   niður vinnu og árlegar launatekjur hans lækka stórlega frá því, sem þær
   hafa verið undanfarandi ár, enda njóti hann hvorki atvinnuleysisbóta né
   slysadagpeninga.
        Nú tekur maður, sem látið hefur af störfum, upp störf að nýju, og
   fellur þá niður réttur hans til eftirlauna meðan hann heldur áfram störfum
   þó eigi lengur en til 75 ára aldurs, sbr. c-lið 2. gr. Slík niðurfelling
   skal reiknuð í heilum mánuðum fyrir hvert almanaksár um sig en broti úr
   mánuði sleppt.

                                     5. gr.
        Til réttindatíma félaga skal einungis reikna þann tíma frá og með
   árinu 1955 sem hann hefur verið að störfum sem verið hefðu tryggingarskyld
   samkvæmt ákvæðum samkomulags atvinnurekenda og Alþýðusambands Íslands frá
   19. maí 1969 eða öðrum ákvæðum um skylduaðild að lífeyrissjóðum samkvæmt
   1. gr. ef hlutaðeigandi ákvæði hefðu öðlast gildi 1. janúar 1955.
        Réttindatími manns, sem ekki hafði náð 55 ára aldri í árslok 1954,
   reiknast frá 1. næsta mánaðar eftir að þeim aldri er náð.
        Réttindatími, sem áunninn er eftir árslok 1969 og miðast við
   iðgjaldagreiðslur til lífeyrissjóðs, reiknast í mánuðum.

                                     6. gr.
        Eftirlaunaréttur miðast við áunnin stig. Til grundvallar
   stigaútreikningi skal fyrir hvert almanaksár til ársloka 1984 reikna
   árslaun miðað við fast dagvinnukaup 52 vikur á ári samkvæmt 2. taxta
   Dagsbrúnar með fullri starfsaldurshækkun. Frá 1. janúar 1985 skulu
   grundvallarlaun vera kr. 14.100 á mánuði miðað við þáverandi kauplag.
   Umsjónarnefnd eftirlauna ákveður, að fenginni umsögn
   kjararannsóknarnefndar, breytingar á grundvallarlaunum þessum í samræmi
   við breytingar á launum verkamanna samkvæmt kjarasamningum. Frá 1. janúar
   1992 skal í stað grundvallarlauna miða við grundvallarfjárhæð sem tengist
   lánskjaravísitölu þeirri sem Seðlabanki Íslands auglýsir með heimild í
   [4]39. gr. laga nr. 13/1979, með síðari breytingum.^1) Grundvallarfjárhæð
   í janúar 1992 er 45.602 kr. miðað við þá lánskjaravísitölu sem gildir í
   þeim mánuði og tekur fjárhæðin sömu hlutfallsbreytingu í mánuði hverjum og
   lánskjaravísitalan. Verði gerð breyting á grundvelli eða útreikningi
   lánskjaravísitölu skal ráðherra, að fengnum tillögum umsjónarnefndar
   eftirlauna, ákveða hvernig stigagrundvelli og breytingum hans skuli háttað
   þaðan í frá.
        Laun þau, sem félagi hefur eftir árslok 1969 greitt iðgjöld af
   samkvæmt samkomulaginu frá 19. maí 1969 eða hliðstæðum ákvæðum, sbr. 1.
   mgr. 5. gr., skulu umreiknuð í stig á þann hátt að deilt skal í árslaunin
   með grundvallarlaunum hlutaðeigandi árs, sbr. 1. mgr. þessarar greinar.
   Fáist ekki með þessu móti upplýsingar um iðgjaldsskyldar launatekjur
   a.m.k. 5 almanaksára auk þess árs, er sótt er um eftirlaun, skal fyrir þau
   ár, sem á vantar, stuðst við upplýsingar skattstjóra um framtaldar
   launatekjur næstu starfsár á undan. Skulu launatekjur samkvæmt
   skattframtölum umreiknaðar í stig með framangreindum hætti en aldrei skal
   þó reikna meira en 1,1 stig fyrir einstakt almanaksár ef stuðst er við
   skattframtal.
        Við útreikning stiga lengra aftur í tímann en upplýsingar
   lífeyrissjóðs og skattstjóra ná skal miða við meðaltal stiga þrjú bestu
   árin sem upplýsingar eru um, þó aldrei meira en 1,1 stig sbr. 2. mgr.
        Hefjist réttindatími samkvæmt 2. mgr. 5. gr. ekki um áramót, skal
   reikna stig fysta almanaksársins í hlutfalli við réttindatíma á árinu.
        Ekki skal reikna stig fyrir lengri tíma en 20 ár og ekki fyrir tíma
   eftir að taka eftirlauna er hafin. Við úrskurðun makalífeyris skal þó taka
   tillit til áunninna stiga fram til 75 ára aldurs hins látna og á sama hátt
   skal fjárhæð ellilífeyris endurskoðuð við 75 ára aldur félaga með hliðsjón
   af áunnum stigum eftir að taka ellilífeyris hófst.
        Stig skulu reiknuð með þremur aukastöfum.

   ^1)Nú [5]l. 25/1987, V. kafli.

                                   II. kafli.
                         Almenn eftirlaun til aldraðra.
                                     7. gr.
        Aldraðir menn, sem ekki eiga rétt samkvæmt I. kafla þessara laga né
   [6]II. kafla laga nr. 50/1984, um Lífeyrissjóð bænda, eiga rétt til
   eftirlauna, enda uppfylli þeir öll eftirtalin skilyrði:

   a.
           Eru fæddir árið 1914 eða fyrr.
   b.
           Hafa náð 70 ára aldri og látið af störfum. Maður, sem náð hefur 75
           ára aldri, á þó rétt á eftirlaunum án tillits til hvort hann hefur
           látið af störfum eða ekki.
   c.
           Eiga að baki a.m.k. 10 ára réttindatíma og hafa hvert þessara ára
           áunnið sér a.m.k. ^1/[25] úr stigi, sbr. 11. gr.

                                     8. gr.
        Nú verður maður, sem fæddur er árið 1914 eða fyrr, eftir árslok 1971
   fyrir orkutapi, sem metið er 40% eða meira og veitir honum rétt til
   örorkulífeyris úr lífeyrissjóði án þess þó að örorkulífeyrisréttur skapist
   samkvæmt 3. gr. laga þessara eða [7]17. gr. laga nr. 50/1984 og á hann þá
   rétt á örorkulífeyri samkvæmt ákvæðum 12. gr.
        Nú andast maður, sem öðlast hefur rétt til eftirlauna samkvæmt 7. gr.
   eða hefði getað öðlast slíkan rétt með áframhaldandi réttindavinnslu, og
   skal þá eftirlifandi maki hans eiga rétt til eftirlauna samkvæmt 12. gr.,
   enda hafi hinn látni fallið frá eftir 31. desember 1969, átt að baki
   a.m.k. 5 ára réttindatíma og áunnið sér stig í samræmi við c-lið 7. gr.
        Umsjónarnefnd eftirlauna er heimilt að úrskurða sambúðarfólki
   makalífeyri eins og um hjúskap hafi verið að ræða, enda hafi sambúð staðið
   um árabil. Hafi hinn látni verið félagi í lífeyrissjóði er það skilyrði
   fyrir greiðslu slíks makalífeyris að hlutaðeigandi sjóðstjórn fallist á
   úrskurð umsjónarnefndar fyrir sitt leyti.

                                     9. gr.
        Maður telst hafa látið af störfum, sbr. b-lið 7. gr., ef hann fellir
   niður vinnu og árlegar atvinnutekjur hans lækka stórlega frá því sem þær
   hafa verið undanfarin ár, enda njóti hann hvorki atvinnuleysisbóta né
   slysadagpeninga.
        Nú tekur maður, sem látið hefur af öflun atvinnutekna, á ný að afla
   slíkra tekna og fellur þá niður réttur hans til eftirlauna meðan hann
   heldur nefndum tekjum, þó eigi lengur en til 75 ára aldurs, sbr. b-lið 7.
   gr. Slík niðurfelling skal reiknuð í heilum mánuðum fyrir hvert almanaksár
   um sig en broti úr mánuði sleppt.

                                    10. gr.
        Til réttindatíma, sbr. c-lið 7. gr., skal einungis reikna þann tíma
   frá og með árinu 1955 sem hlutaðeigandi hefur haft atvinnutekjur.
   Atvinnutekjur teljast hvers konar laun, arður eða gróði sem sjóðfélaga
   hlotnast af atvinnu sinni hvort sem unnið er í þjónustu annarra eða að
   eigin atvinnurekstri. Hlunnindi skulu reiknuð á því verði sem þau eru
   metin til skatts. Til atvinnu í þessu sambandi telst ekki aðstoð við
   atvinnurekstur hjóna sem einvörðungu er færð sem frádráttarliður á
   skattframtali. Nánari ákvæði um, hvað teljast skuli til atvinnutekna,
   skulu sett með reglugerð.
        Réttindatími manns, sem ekki hafði náð 55 ára aldri í árslok 1954,
   reiknast frá 1. næsta mánaðar eftir að þeim aldri er náð.
        Réttindatími, sem áunninn er eftir árslok 1969 og miðast við
   iðgjaldagreiðslur til lífeyrissjóðs, reiknast í mánuðum.

                                    11. gr.
        Eftirlaunaréttur miðast við áunnin stig. Um grundvöll
   stigaútreiknings gilda ákvæði 1. mgr. 6. gr.
        Atvinnutekjur, sem hlutaðeigandi hefur eftir árslok 1969 greitt
   iðgjöld af til lífeyrissjóðs, skulu umreiknaðar í stig á þann hátt að
   deilt skal í atvinnutekjur hvers árs með grundvallarlaunum ársins, sbr. 1.
   mgr. Þó skal í þessu sambandi aldrei reikna atvinnutekjur ársins hærri en
   10-föld iðgjöld, nema um sé að ræða iðgjaldagreiðslur samkvæmt
   bráðabirgðaákvæðum samkomulagsins frá 19. maí 1969 eða hliðstæðum ákvæðum.
   Fáist ekki með þessu móti upplýsingar um atvinnutekjur a.m.k. 5
   almanaksára auk þess árs, er sótt er um eftirlaun, skal fyrir þau ár, sem
   á vantar, hvort sem um er að ræða tíma fyrir eða eftir árslok 1969, stuðst
   við upplýsingar skattstjóra um framtaldar atvinnutekjur næstu starfsára á
   undan. Skulu atvinnutekjur samkvæmt skattframtölum umreiknaðar í stig með
   framangreindum hætti en aldrei skal þó reikna meira en eitt stig fyrir
   einstakt almanaksár ef stuðst er við skattframtal. Hafi iðgjöld, sem
   greidd hafa verið til lífeyrissjóðs eftir árslok 1969, ekki verið reiknuð
   með hliðsjón af atvinnutekjum og kauplagsbreytingum er umsjónarnefnd
   eftirlauna heimilt, þrátt fyrir ákvæði 1. málsl. þessarar málsgreinar, að
   leggja atvinnutekjur til grundvallar við útreikning stiga.
        Við útreikning stiga lengra aftur í tímann en upplýsingar
   lífeyrissjóðs og skattstjóra ná skal miða við meðaltal stiga þrjú bestu
   árin, sem upplýsingar eru um, þó aldrei meira en eitt stig, sbr. 2. mgr.
        Ákvæði 4.6. mgr. 6. gr. skulu gilda um útreikning stiga samkvæmt
   þessari grein.
        Nú telur umsjónarnefnd eftirlauna, að störf, sem umsækjandi um
   ellilífeyri eða látinn maki umsækjanda um makalífeyri hefur stundað á
   tímabilinu 19701980, hafi verið tryggingarskyld samkvæmt 5. gr. laganna,
   en iðgjöld hafa þó ekki verið greidd af þeim til lífeyrissjóðs, og skal þá
   reikna hlutaðeigandi rétt samkvæmt þessum kafla er svarar til 60% þeirra
   tekna sem um ræðir, þó aldrei meira en 0,6 stig hvert einstakt ár.
        Ákvæði 5. mgr. skulu gilda á hliðstæðan hátt ef réttindi samkvæmt I.
   kafla hafa glatast vegna endurgreiðslu iðgjalda sem átt hefur sér stað á
   tímabilinu frá 19. maí 1969 til 22. júní 1977. Telji hlutaðeigandi
   lífeyrissjóður að endurgreiðslan hafi komið í stað bótagreiðslu og sé hann
   reiðubúinn að taka á sig skuldbindingar í samræmi við iðgjaldagreiðslurnar
   er umsjónarnefnd þó heimilt að úrskurða lífeyri samkvæmt I. kafla í
   samræmi við þær.
        Frá og með 1. janúar 1981 verði réttindi samkvæmt þessum kafla
   einungis áunnin með iðgjaldagreiðslum til lífeyrissjóða.

                                  III. kafli.
                              Sameiginleg ákvæði.
                                    12. gr.
        Eftirlaun skv. I. og II. kafla skiptast í ellilífeyri, örorkulífeyri
   og makalífeyri.
        Fjárhæð ellilífeyris í hverjum mánuði er hundraðshluti af
   grundvallarlaunum  frá 1. janúar 1992 grundvallarfjárhæð  eins og þau
   eru í byrjun hvers mánaðar og nemur hundraðshluti þessi samanlögðum
   stigafjölda sem hlutaðeigandi hefur áunnið sér skv. 11. gr., margfölduðum
   með 1,8. Aldrei skal þó reiknað með færri stigum en 5. Til frádráttar
   ofangreindum stigafjölda skulu koma þau stig sem maðurinn hefur áunnið sér
   með greiðslum iðgjalda til lífeyrissjóðs, reiknuðum á sama hátt og segir í
   2. mgr. 11. gr.
        Fjárhæð örorkulífeyris, miðað við 100% örorku, reiknast á sama hátt
   og ellilífeyrir með þeirri breytingu að auk áunninna stiga skal reikna þau
   stig sem ætla má að öryrkinn hefði áunnið sér fram til 70 ára aldurs,
   miðað við meðaltal stiga þrjú síðustu almanaksárin áður en hann varð
   öryrki. Sé orkutap minna en 100% greiðist örorkulífeyrir í hlutfalli við
   orkutapið. Örorkulífeyrir fellur niður við 70 ára aldur. Reiknast þá
   ellilífeyrir í samræmi við þann stigafjölda sem örorkulífeyrir miðast við.
        Fjárhæð makalífeyris í hverjum mánuði er hundraðshluti af
   grundvallarlaunum  frá 1. janúar 1992 grundvallarfjárhæð  eins og þau
   eru í byrjun hvers mánaðar og nemur hundraðshluti þessi samanlögðum
   stigafjölda sem hinum látna var reiknaður að viðbættum 5 stigum. Falli
   maður frá áður en hann nær 70 ára aldri skal auk áunnina stiga reikna þau
   stig sem ætla má að hann hefði áunnið sér fram til 70 ára aldurs, miðað
   við meðaltal stiga þrjú síðustu almanaksárin áður en hann féll frá. Til
   frádráttar ofangreindum stigafjölda skulu koma þau stig sem maðurinn hefur
   áunnið sér með greiðslum iðgjalda til lífeyrissjóðs, reiknuðum á sama hátt
   og segir í 2. mgr. 11. gr.
        Verði það þriggja ára meðaltal stiga, sem um ræðir í 3. og 4. mgr.,
   talið óhagstætt vegna sjúkdómsforfalla eða atvinnuleysis er heimilt að
   leggja til grundvallar meðaltal stiga fleiri ár aftur í tímann og sleppa
   úr meðaltalinu því almanaksári sem lakast er.
        Maður getur notið samtímis makalífeyris og elli- eða örorkulífeyris
   samkvæmt lögum þessum, enda sé heildarfjárhæð eftirlauna eigi hærri en sem
   svarar fjárhæð ellilífeyris fyrir 20 áunnin stig.
        Þrátt fyrir ákvæði 2. og 4. mgr. er umsjónarnefnd eftirlauna heimilt
   að ákveða að í sérstökum tilvikum skuli stig, sem eftirlaunaþegi hefur
   áunnið sér með greiðslum iðgjalds til lífeyrissjóðs, ekki dregin frá
   heildarstigafjölda hans eða frádráttur þeirra takmarkaður. Með sérstökum
   tilvikum er átt við að lífeyrissjóður sá, sem veitti iðgjaldi viðtöku, sé
   gjaldþrota eða gjaldþol hans svo rýrt að hann hafi gripið til skerðingar á
   lífeyrisgreiðslum til sjóðfélaga.

                                    13. gr.
        Nú á maður réttindatíma bæði samkvæmt I. og II. kafla laga þessara og
   skal þá taka tillit til samanlagðs réttindatíma og ákveða
   lífeyrisgreiðslur í hlutfalli við réttindatíma og miðað við fjárhæð sem
   greidd hefði verið samkvæmt hvorum kafla fyrir sig ef réttindatíminn hefði
   verið óskiptur. Aldrei skal reikna sama tímabil sem réttindatíma samkvæmt
   báðum köflum.
        Ákvæði 1. mgr. skulu gilda þegar um er að ræða réttindatíma samkvæmt
   lögum þessum ásamt réttindatíma samkvæmt II. kafla laga um Lífeyrissjóð
   bænda, sbr. [8]18. gr. laga nr. 50/1984.
        Hafi maður auk launatekna, sem falla undir ákvæði 6. gr. og tekna af
   búvöruframleiðslu sem veita rétt samkvæmt [9]lögum nr. 50/1984, haft á
   einu og sama almanaksári aðrar atvinnutekjur, sbr. 10. gr., skal bæta
   slíkum atvinnutekjum við þegar áunnin stig eru reiknuð en þó skal slík
   viðbót aldrei hafa í för með sér að heildarstig á árinu fari fram úr þeim
   mörkum, sem tilgreind eru í 2. mgr. 6. gr. og 2. mgr. 11. gr. Réttindi
   skulu talin falla undir I. eða II. kafla eftir því undir hvorn kaflann
   meirihluti stiga ársins fellur.
        Nú hafa hjón stundað búskap og það hjóna, sem ekki hefur talist bóndi
   samkvæmt lögum um Lífeyrissjóð bænda, hefur áunnið sér a.m.k. 2 stig
   samkvæmt lögum þessum án þess þó að uppfylla skilyrði laganna um lágmark
   réttindatíma og skal þá búskapartíminn talinn til réttindatíma eftir því
   sem við getur átt. Stig skulu ekki reiknuð vegna slíks búskapartíma.
   Fjárhæð lífeyris skal ákveðin í samræmi við 1. mgr.

                                    14. gr.
        Greiðslur eftirlauna úr ríkissjóði eða öðrum opinberum sjóðum koma
   til frádráttar greiðslum skv. 12. gr. Hafi maður eftir 19. maí 1969 gengið
   úr lífeyrissjóði og afsalað sér réttindum sínum þar, skal sá lífeyrir, sem
   hann hefði ella átt rétt á úr sjóðnum, dragast frá á sama hátt. Ef
   hlutaðeigandi hefur ekki getað öðlast rétt samkvæmt I. kafla skal þó miðað
   við úrgöngu eftir 22. júní 1977 í stað 19. maí 1969. Sé um að ræða
   lífeyrissjóð, sem stofnaður er eftir gildistöku [10]laga nr. 18/1970, skal
   frádráttur ekki vera lægri en hann mundi vera samkvæmt þeim reglum er
   tíðkast hjá lífeyrissjóðum stéttarfélaga, sem starfræktir voru fyrir
   gildistöku laganna.

                                    15. gr.
        Eftirlaun samkvæmt I. kafla greiðast eftir á fyrir hvert
   greiðslutímabil er hlutaðeigandi sjóðstjórn ákveður. Þó skal eigi greitt
   oftar en mánaðarlega og eigi sjaldnar en ársfjórðungslega. Sama gildir um
   eftirlaun samkvæmt II. kafla, þó þannig að umsjónarnefnd eftirlauna kemur
   í stað stjórnar lífeyrissjóðs, ef lífeyrisaðild er ekki til að dreifa.
        Eftirlaun skulu greidd frá 1. næsta mánaðar eftir að hlutaðeigandi
   öðlast rétt til þeirra og þau falla niður í lok þess mánaðar er
   lífeyrisþegi fellur frá. Fjárhæð eftirlauna skal reiknuð í heilum krónum á
   mánuði án tillits til lengdar greiðslutímabils, sbr. 1. mgr.

                                    16. gr.
        Umsjónarnefnd eftirlauna úrskurðar eftirlaun samkvæmt lögum þessum.
   Hlutaðeigandi lífeyrissjóðir annast greiðslu eftirlauna skv. I. kafla, en
   umsjónarnefnd eftirlauna skv. II. kafla.
        Eftirlaun skulu ekki greidd lengra aftur en tvö ár, reiknuð frá lokum
   næsta mánaðar áður en umsókn barst umsjónarnefnd eftirlauna.

                                    17. gr.
        Heilbrigðis- og tryggingamálaráðherra skipar þrjá menn í
   umsjónarnefnd eftirlauna, einn samkvæmt tilnefningu Alþýðusambands
   Íslands, einn samkvæmt tilnefningu Vinnuveitendasambands Íslands og einn
   án tilnefningar og sé hann formaður nefndarinnar. Varamenn skulu skipaðir
   á sama hátt.
        Nefndin hefur yfirumsjón með úthlutun eftirlauna og úthlutar stjórnum
   lífeyrissjóða, sbr. 16. gr., fé því, sem þarf til greiðslu eftirlaunanna.
   Skylt er umsækjendum, stjórnum lífeyrissjóða og skattstjórum að veita
   nefndinni þær upplýsingar, er þessir aðilar hafa tök á að veita og nefndin
   telur mega að gagni verða við ákvörðun eftirlaunaréttinda. Hún úrskurðar
   og um ágreining sem upp kann að koma um úrskurðun og greiðslu eftirlauna.
        Lífeyrissjóði bænda er skylt að endurgreiða eftir kröfu nefndarinnar
   að sínum hluta eftirlaun er að nokkru leyti miðast við réttindatíma
   hlutaðeigandi sem bónda. Á sama hátt skal nefndin greiða Lífeyrissjóði
   bænda viðbót við eftirlaun sem greidd eru úr þeim sjóði bændum sem áunnið
   hafa sér réttindatíma samkvæmt lögum þessum og fá að sama skapi skert
   réttindi hjá Lífeyrissjóði bænda.
        Kostnaði við störf nefndarinnar skal skipt á kostnaðaraðila í
   hlutfalli við útgjöld til greiðslu eftirlauna.

                                    18. gr.
        Ráðherra setur með reglugerð nánari ákvæði um framkvæmd laga þessara
   að fengnum tillögum umsjónarnefndar eftirlauna.
        Í reglugerð skal m.a. kveðið á um hvenær maður telst hafa látið af
   störfum, svo og um niðurfellingu eftirlauna, sbr. 4. og 9. gr., og heimilt
   er að ákveða að starf, sem ekki nær þremur mánuðum á almanaksári, skuli
   ekki valda niðurfellingu. Þá skal ákveða, hvernig meta skuli til
   frádráttar skv. 12. gr. innstæður hlutaðeigandi í lífeyrissjóðum með
   séreignaskipulagi.
        Í reglugerð er heimilt að ákveða að lífeyrir úr lífeyrissjóði komi
   ekki að fullu til frádráttar eftirlaunum samkvæmt lögum þessum ef um er að
   ræða sjóði sem krefjast iðgjalda af launum umfram þau sem greiða hefði átt
   iðgjöld af samkvæmt samkomulaginu frá 19. maí 1969. Ennfremur er þar
   heimilt að ákveða að sleppt skuli skiptingu útgjalda milli kafla, svo og
   kröfum á hendur Lífeyrissjóði bænda í einstökum málum þegar um lítinn
   hluta heildargreiðslunnar er að ræða.

                                    19. gr.
        Tryggingastofnun ríkisins innir af hendi greiðslur til lífeyrissjóða
   og annarra aðila samkvæmt úthlutun og úrskurðum umsjónarnefndar
   eftirlauna, færir þau á viðskiptareikning nefndarinnar hjá
   Atvinnuleysistryggingasjóði og krefur ríkissjóð og Jöfnunarsjóð
   sveitarfélaga um útgjaldahluta þeirra.

                                    20. gr.
   ...^1)

   ^1)[11]L. 140/1996, 21. gr.

                                   IV. kafli.
                                Fjárhagsákvæði.
                                    21. gr.
        [Kostnaður af eftirlaunum skv. I. kafla greiðist úr ríkissjóði.]^1)

   ^1)[12]L. 144/1995, 36. gr.

                                    22. gr.
        [Kostnaður af eftirlaunum skv. II. kafla greiðist að ^3/[4] hlutum úr
   ríkissjóði og að ^1/[4] hluta af Jöfnunarsjóði sveitarfélaga.]^1)

   ^1)[13]L. 144/1995, 37. gr.

                                    23. gr.
        Þeim eftirlaunaþegum, sem njóta réttar skv. I. kafla laga þessara,
   skal greidd viðbót sem nemur þremur stigum umfram þann stigafjölda sem
   önnur ákvæði þessara laga kveða á um. [Viðbót þessi skal greidd úr
   ríkissjóði.]^1)
        Viðbót samkvæmt þessari grein skerðir ekki þann rétt sem kveðið er á
   um í 6. mgr. 12. gr.
        Þegar um er að ræða rétt skv. 13. gr. laga þessara skal veita viðbót
   samkvæmt þessari grein í hlutfalli við þann rétt sem reiknaður er skv. I.
   kafla laganna.

   ^1)[14]L. 144/1995, 38. gr.

                            Ákvæði til bráðabirgða.
        ...

References

   Visible links
   1. http://www.althingi.is/dba-bin/lawformpr.pl?lnr=1994113
   2. file:///altext/stjtnr.html#1990096?g4
   3. file://1993093.html
   4. file:///altext/stjtnr.html#1979013?g39
   5. file://1987025.html
   6. file://1984050.html
   7. file://1984050.html#g17
   8. file://1984050.html#g18
   9. file://1984050.html
  10. file:///altext/stjtnr.html#1970018
  11. file:///altext/stjt/1996.140.html
  12. file:///altext/stjt/1995.144.html
  13. file:///altext/stjt/1995.144.html
  14. file:///altext/stjt/1995.144.html
