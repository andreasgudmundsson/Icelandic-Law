
   --------------------------------------------------------------------------

                                              Lög um áhafnir íslenskra kaupskipa

                              1995 nr. 59 8. mars

   --------------------------------------------------------------------------

                                   I. kafli.
                           Inngangur og orðskýringar.
                                     1. gr.
             Hvert íslenskt kaupskip sem notað er til siglinga í atvinnuskyni
      skal uppfylla ákvæði laga þessara um lágmarkskröfur um atvinnuskírteini
                                 einstakra skipverja og fjölda manna í áhöfn.
               Ákvæði laga þessara um atvinnuskírteini einstakra skipverja og
    fjölda manna í áhöfn skipa eru lágmarkskröfur og skulu ekki túlkuð til að
      hindra að fleiri séu í áhöfn skips en getið er um í lögum þessum, né að
    skipverjar ráði yfir atvinnuskírteinum sem séu umfram lágmarkskröfur laga
                                                                     þessara.
           Lög þessi skulu á engan hátt skerða ákvæði kjarasamninga eða önnur
                        samningsbundin réttindi þeirra er lög þessi taka til.

                                     2. gr.
           a. Skip merkir í lögum þessum, sé annað eigi tekið fram, kaupskip.

           b. Skipstjóri er sá sem fer með æðsta vald á skipi.
           c. Yfirvélstjóri er æðsti yfirmaður í vélarrúmi skips.
           d. 1. vélstjóri táknar þann vélstjóra sem gengur yfirvélstjóra
           næst að völdum og mun bera ábyrgð á vélum þeim sem knýja skipið ef
           yfirvélstjóri verður ófær um það.
           e. Yfirstýrimaður/1. stýrimaður er sá skipstjórnarmaður er gengur
           næst skipstjóra í starfi.
           f. Undirvélstjóri er hver sá vélstjóri sem er lægra settur en
           yfirvélstjóri.
           g. Undirstýrimaður er hver sá stýrimaður sem er lægra settur en
           yfirstýrimaður/1. stýrimaður.
           h. Loftskeytamaður er hver sá sem hefur öðlast réttindi til að
           vera loftskeytamaður á skipi.
           i. Talstöðvarvörður er hver sá sem hefur öðlast réttindi til að
           vera talstöðvarvörður á skipi.
           j. Vélavörður er hver sá sem hefur öðlast rétt til að vera
           vélavörður á skipi.
           k. Matsveinn eða bryti er hver sá sem hefur öðlast réttindi til að
           vera matsveinn eða bryti á skipi.
           l. Fullgildur undirmaður er sá sem uppfyllt hefur þær kröfur sem
           gerðar eru til stöðunnar. Til þess að mega gegna vaktstöðu á
           siglingavakt í brú, í vélarrúmi og hafa á hendi stjórnun
           björgunarfara þarf viðkomandi að hafa tilskilin réttindi frá
           [Siglingastofnun Íslands]^1) eða sambærileg réttindi frá öðru
           viðurkenndu yfirvaldi, eða frá öðru ríki sem er aðili að
           STCW-samþykktinni.
           m. Undirmenn eru allir undirmenn skips aðrir en fullgildir
           undirmenn.
           n. Rúmlest merkir í lögum þessum brúttórúmlest. Er þá miðað við
           Óslóarsamþykkt um skipamælingar frá 10. júní 1947, með áorðnum
           breytingum, fyrir skip 24 m að lengd eða lengri, en við íslenskar
           reglur um mælingu skipa fyrir skip styttri en 24 m að lengd.
           o. Kaupskip merkir hvert það skip, skrásett sem vöruflutninga- eða
           farþegaskip, er siglir með varning og/eða farþega til og frá
           landinu milli hafna innan lands og utan. Til þessa flokks teljast
           m.a. olíu- og efnaflutningaskip.
           p. Strandsigling er sigling innan 50 sjómílna frá ströndum Íslands
           og á öðrum hafsvæðum eftir nánari ákvörðun [Siglingastofnunar
           Íslands].^1)
           q. Innanlandssigling er sigling innan íslenskrar fiskveiðilögsögu.
           r. Utanlandssigling er hver sú ferð sem farin er milli landa eða
           til fiskimiða utan íslenskrar fiskveiðilögsögu þótt hafna sé ekki
           leitað.
           s. STCW er alþjóðasamþykkt um þjálfun, skírteini og vaktstöður
           sjómanna frá 1978.
           t. GMDSS-kerfi er alþjóðlegt neyðarfjarskiptakerfi (Global
           Maritime Distress Safety System).
           u. Mánuður telst 30 dagar.

   ^1)[2]L. 7/1996, 29. gr.

                                   II. kafli.
                              Mönnun kaupskipa.^1)

   ^1)Rg. 269/1996.

                                     3. gr.
           Fyrir íslensk kaupskip skal fjöldi í hverri áhöfn ákveðinn af
   mönnunarnefnd kaupskipa, sbr. 10. gr. laga þessara. Fjöldi skipverja skal
   ákveðinn með hliðsjón af gerð skips, fyrirkomulagi þess og búnaði, þannig
   að fjöldi í áhöfn og skipting starfa fullnægi skilyrðum um að unnt sé að
   sinna öllum þáttum sem tryggja öryggi skipverja og skips. Slík skilyrði
   skulu m.a. ná til eftirfarandi þátta:

           1. að ávallt verði hægt að sinna öruggri siglingavakt í brú og í
           vélarrúmi, en þó með fullu tilliti til sjálfvirkni, svo sem
           viðurkennds viðvörunarbúnaðar vaktfrírra vélarrúma, og
           fyrirkomulags stjórn- og siglingatækja,
           2. að ávallt verði hægt að sinna viðhaldi björgunar-, öryggis-,
           eldvarna- og fjarskiptabúnaðar,
           3. að ávallt verði hægt að sinna viðhaldi annars öryggisbúnaðar,
           4. að ávallt verði unnt að festa og leysa landfestar tryggilega,
           5. að ávallt verði unnt að sinna heilbrigðis- og hollustuþörfum
           skipverja.

                                     4. gr.
           Við ákvörðun um fjölda skipverja og samsetningu áhafnar skal tekið
   tillit til skipulags vakta um borð, nauðsynlegs hvíldartíma og vinnusviðs
   skipverja.

                                     5. gr.
           Þeir skipverjar sem falla undir ákvæði STCW-alþjóðasamþykktarinnar
   skulu uppfylla lágmarkskröfur hennar og laga um atvinnuréttindi
   skipstjórnar- og vélstjórnarmanna um menntun, reynslu, aldur og
   heilbrigði.

                                     6. gr.
           Á hverju skipi skal vera skipstjóri. Skipstjórnarmenn og
   vélstjórar skulu hafa yfir að ráða eftirfarandi atvinnuskírteinum:

                     SKIP UNDIR 200 BRL. Í STRANDSIGLINGUM

        STÆRÐ                SKIPSTJÓRI                   STÝRIMAÐUR
   030 brl.        30 tonna réttindi            30 tonna réttindi
                    STCW regla II/3              STCW regla II/3
   0200 brl.       2. stig + siglingatími       2. stig + siglingatími
                    STCW regla II/3              STCW regla II/3

                SKIP AF ÓTAKMARKAÐRI STÆRÐ. FARSVIÐ ÓTAKMARKAÐ.

      STÆRÐ         SKIPSTJÓRI           YFIRSTÝRI-          UNDIRSTÝRI-
                                           MAÐUR                 MENN
               3. stig +            3. stig +            2. stig +
   ótak-       siglingatími         siglingatími         siglingatími
   mörkuð      STCW regla II/2      STCW regla II/2      STCW regla II/4

                           VÉLFRÆÐINGAR OG VÉLSTJÓRAR

        STÆRÐ            YFIRVÉL-             1. VÉL-         AÐRIR UNDIR-
      AÐALVÉLAR           STJÓRI              STJÓRI           VÉLSTJÓRAR
   750            vélfræðingur         vélfræðingur
   2999 KW         + siglingatími       + siglingatími      3. stig +
                   STCW regla           STCW regla          siglingatími
                   III/3                III/3               STCW regla
   >3000 KW        vélfræðingur         vélfræðingur        III/4
                   + siglingatími       + siglingatími      vaktstjóri
                   STCW regla           STCW regla          í vél
                   III/2                III/2

                                     7. gr.
           Kaupskip, önnur en farþegaskip, þar sem krafist er loftskeytamanna
   samkvæmt alþjóðareglum, mega sigla án loftskeytamanns enda séu þau búin
   samkvæmt GMDSS-fjarskiptakerfinu og tveir skipstjórnarmenn séu handhafar
   gilds talstöðvarskírteinis.

                                     8. gr.
           Öll kaupskip skulu hljóta skírteini til staðfestingar
   lágmarksfjölda skipverja, samsetningu áhafnarinnar og
   atvinnuskírteinakröfur fyrir hinar ýmsu stöður. Slík mönnunarskírteini
   skulu gefin út af [Siglingastofnun Íslands]^1) í samræmi við ákvarðanir
   mönnunarnefndar kaupskipa.

   ^1)[3]L. 7/1996, 29. gr.

                                  III. kafli.
                     Um hlutverk mönnunarnefndar kaupskipa.
                                     9. gr.
           Samgönguráðherra setur í samræmi við ákvæði [4]2. gr. laga nr.
   47/1987 reglur um heildarmönnun íslenskra kaupskipa og felur mönnunarnefnd
   kaupskipa að sjá um framkvæmd þeirra, þar á meðal að ákveða mönnun
   kaupskipa skv. II. kafla laga þessara.

                                    10. gr.
           Samgönguráðherra skipar mönnunarnefnd kaupskipa. Í mönnunarnefnd
   skulu eiga sæti sjö menn og jafnmargir varamenn. Skal einn aðalfulltrúi og
   varafulltrúi hans skipaður eftir tilnefningu hvers eftirtalinna
   hagsmunasamtaka: Farmanna og fiskimannasambands Íslands, Vélstjórafélags
   Íslands, Sjómannasambands Íslands, Sambands íslenskra kaupskipaútgerða,
   Vinnuveitendasambands Íslands og Vinnumálasambands samvinnufélaga.
   Samgönguráðherra skipar, að höfðu samráði við framgreind hagsmunasamtök,
   formann og varaformann nefndarinnar og skulu þeir uppfylla almenn
   dómaraskilyrði.
           Nánari reglur um skipan og starfshætti mönnunarnefndar setur
   samgönguráðherra með reglugerð.

                                    11. gr.
           Við ákvarðanir sínar um áhafnir skipa getur mönnunarnefnd mælt svo
   fyrir að skipverji, sem ráðinn er til annarra starfa en þeirra er
   atvinnuréttindalög taka til, skuli hafa lokið námskeiði Slysavarnafélags
   Íslands eða jafngildu námskeiði um öryggis- og björgunarmál áður en hann
   er skráður í skiprúm.

                                    12. gr.
           Nú veldur sjúkdómur, dauði, strok eða önnur atvik sem skipstjóri
   eða útgerð máttu eigi sjá fyrir og eiga ekki sök á fækkun í áhöfn þannig
   að í bága fari við það sem fyrir er mælt í lögum þessum og skal skipstjóra
   þá heimilt að halda áfram ferð, enda telji hann ekki hættu á að sjóhæfni
   skips hafi svo raskast vegna þess að öryggisástæður banni. Skal hann þá
   skrá um það athugasemdir sína í leiðarbók, en gera jafnframt ráðstafanir
   til að kveðja til starfans nýjan mann svo fljótt sem verða má.

                                    13. gr.
           Mönnunarnefnd er heimilt, með hliðsjón af ákvæðum 3. gr., að herða
   á eða draga úr skilyrðum og kröfum um fjölda í áhöfn svo og að kveða á um
   sérstakar menntunar- eða þjálfunarkröfur varðandi skip, þar sem sérstakar
   aðstæður gera þess þörf fyrir einstök skip, sérstaklega hönnuð skip og
   skip sem annast staðbundin verkefni á takmörkuðu farsviði.
           Einnig getur mönnunarnefnd þegar sérstaklega stendur á og að teknu
   tilliti til viðurkenndra alþjóðlegra samþykkta heimilað að maður, sem ekki
   er handhafi skírteinis sem krafist er, þó ekki skv. 6. og 7. gr. laga
   þessara, megi gegna slíkri stöðu, en þó aðeins til að ljúka einni ferð
   skips eða um takmarkaðan tíma sem eigi má lengri vera en 6 mánuðir.

                                    14. gr.
           Mönnunarnefnd tekur í samræmi við umsókn ákvörðun til bráðabirgða
   um fjölda í áhöfn skips sem er í smíðum svo og erlends skips sem
   fyrirhugað er að færa undir íslenskan fána.
           Bráðabirgðaákvörðun er bindandi og verður þeirri ákvörðun ekki
   breytt nema þær forsendur hafi breyst sem úrslitum réðu um ákvörðunina.

                                    15. gr.
           Ákvarðanir sem mönnunarnefnd hefur tekið samkvæmt heimildum í
   lögum þessum eru endanlegar á sviði stjórnsýslunnar.

                                   IV. kafli.
                                Gildistaka o.fl.
                                    16. gr.
           Brot á lögum þessum varða sektum nema þyngri refsing liggi við
   samkvæmt öðrum lögum. Með brot á lögum þessum skal fara að hætti opinberra
   mála.

                                    17. gr.
           Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1995059
   2. file:///altext/stjt/1996.007.html
   3. file:///altext/stjt/1996.007.html
   4. file://1987047.html#g2
