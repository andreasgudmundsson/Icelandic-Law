                                    dálkum.

   --------------------------------------------------------------------------

                      [Lög um skattskyldu lánastofnana]^1)

                              1982 nr. 65 19. maí

   --------------------------------------------------------------------------

                             ^1)[2]L. 56/1994, 4. gr.
              [3]Ferill málsins á Alþingi.   [4]Frumvarp til laga.

Tóku gildi 19. maí 1982; komu til framkvæmda skv. fyrirmælum í 7. gr. Breytt með
 [5]l. 51/1984 (tóku gildi 13. júní 1984; komu til framkvæmda skv. fyrirmælum í
   4. gr.), [6]l. 99/1988 (tóku gildi 30. des. 1988; komu til framkvæmda skv.
    fyrirmælum í 3. gr.), [7]l. 48/1992 (tóku gildi 10. júní 1992; komu til
 framkvæmda skv. fyrirmælum í 5. gr.), [8]l. 56/1994 (tóku gildi 1. jan. 1995;
  komu til framkvæmda skv. fyrirmælum í 5. gr.), [9]l. 153/1994 (tóku gildi 1.
  jan. 1995; komu til framkvæmda skv. fyrirmælum í 2. gr.) og [10]l. 129/2004
                          (taka gildi 31. des. 2005).

1. gr. [[[Lánastofnanir aðrar en eignarleigufyrirtæki],^1) sbr. þó 2. gr., skulu
með þeim takmörkunum, er síðar greinir, skyld til að greiða tekjuskatt af öllum
tekjum sínum hvar sem þeirra er aflað og eignarskatt af öllum eignum sínum hvar
    sem þær eru, í samræmi við ákvæði [11]laga nr. 75/1981, um tekjuskatt og
                      eignarskatt, með síðari breytingum.
                                      ^1)
  Lögbundin framlög, sem opinberir fjárfestingarlánasjóðir skv. 1. mgr. fá frá
 ríkissjóði eða sveitarfélögum, sem og lögbundnar tekjur þeirra aðrar, teljast
                ekki til tekjuskattsstofns viðkomandi sjóðs.]^2)
   Skattskyldan tekur til þessara aðila sem lögaðila skv. [12]2. gr. laga nr.
75/1981 þrátt fyrir undanþáguákvæði [13]4. gr. sömu laga eða ákvæði annarra laga
     sem kunna að hafa undanþegið einstakar stofnanir opinberum gjöldum og
                                  sköttum.]^3)
   ^1)[14]L. 56/1994, 1. gr. ^2)[15]L. 48/1992, 1. gr. ^3)[16]L. 99/1988, 1. gr.
 2. gr. [[Til skattskyldra tekna og eigna skv. 1. gr. teljast þó ekki tekjur og
  eignir Byggðastofnunar, Byggingarsjóðs ríkisins, Byggingarsjóðs verkamanna,
  Framkvæmdasjóðs Íslands, Framkvæmdasjóðs fatlaðra, Framkvæmdasjóðs aldraðra,
      Framleiðnisjóðs landbúnaðarins, Lánasjóðs sveitarfélaga og Lánasjóðs
     Vestur-Norðurlanda.]^1) Séu sjóðir þessir hluti af eða tengdir annarri
 skattskyldri starfsemi samkvæmt lögum þessum skal fjárhagur þeirra greinilega
                                 aðskilinn.]^2)
                ^1)[17]L. 48/1992, 2. gr. ^2)[18]L. 99/1988, 2. gr.
3. gr. [Heimildir til niðurfærslu viðskiptaskulda í 2. málsl. 3. tölul. 1. mgr.
 31. gr. og 2. og 3. málsl. 5. tölul. 74. gr. laga um tekjuskatt og eignarskatt
             gilda ekki um skattskylda aðila samkvæmt lögum þessum.
Frá tekjum aðila sem skattskyldir eru samkvæmt lögum þessum má draga þau almennu
       og sérstöku framlög í afskriftareikning útlána sem gjaldfærð eru í
 rekstrarreikningi í samræmi við gildandi reglur um ársreikning þessara aðila.
       Staða afskriftareiknings útlána í árslok dregst frá við uppgjör á
                              eignarskattsstofni.
Færsla á tillögum í afskriftareikning innan eigin fjár er ekki heimilt að draga
   frá tekjum. Þessi eiginfjárreikningur skal ekki dreginn frá við uppgjör á
                            eignarskattsstofni.]^1)
                             ^1)[19]L. 56/1994, 2. gr.
   4. gr. Sé sparisjóði slitið, þannig að hann sé algjörlega sameinaður öðrum
 sparisjóði, ríkisstofnun eða hlutafélagi þá skulu slitin sjálf ekki hafa í för
með sér skattskyldar tekjur fyrir þann aðila sem við tekur og heldur ekki fyrir
 þann sem slitið var. Við slíkan samruna skal sá aðili, er við tekur, taka við
  öllum skattaréttarlegum skyldum og réttindum þess sparisjóðs sem slitið var.
 5. gr. [Innlánsstofnanir með lægri heildarinnlán en 50 millj. kr. í lok næsta
árs á undan tekjuári skulu undanþegnar skattgreiðslum samkvæmt lögum þessum, en
                      skulu engu að síður framtalsskyldar.
   Undanþága skv. 1. mgr. miðast við heildarinnlán 31. desember 1982 og skal
        viðmiðunarfjárhæð síðan breytast árlega í samræmi við útreikning
 verðbreytingarstuðuls samkvæmt [20]26. gr. laga nr. 75/1981, um tekjuskatt og
  eignarskatt, í fyrsta sinn miðað við 31. desember 1983 vegna skattlagningar
                          tekna og eigna ársins 1984.
     Verði aðili, sem myndað hefur skattalegan varasjóð eða fengið frestað
  skattlagningu söluhagnaðar meðan hann er skattskyldur samkvæmt lögum þessum,
   síðar undanþeginn skattgreiðslu skv. 1. mgr. skal varasjóður og frestaður
   söluhagnaður, framreiknaður skv. [21]26. gr. laga nr. 75/1981, teljast til
   skattskyldra tekna síðasta skattskylduárs án viðurlaga. Hafi aðili myndað
 fjárfestingarsjóð skal hann einnig teljast til tekna á síðasta skattskylduári
                       framreiknaður en án viðurlaga.]^1)
                             ^1)[22]L. 51/1984, 3. gr.
6. gr. [Lánastofnanir skulu undanþegnar stimpilgjaldi af fjárskuldbindingum sem
                          þær kunna að taka á sig.]^1)
                             ^1)[23]L. 56/1994, 3. gr.
 [7. gr.]^1) Ráðherra er heimilt að kveða nánar á um framkvæmd laga þessara með
                                   reglugerð.
                             ^1)[24]L. 48/1992, 3. gr.
                  [8. gr.]^1) Lög þessi öðlast þegar gildi ^2)
    ^1)[25]L. 48/1992, 3. gr. ^2)Sjá þó [26]l. 143/1995, um gildistöku laganna
                           gagnvart Iðnþróunarsjóði.
                            Ákvæði til bráðabirgða.
  [Á því ári þegar lög þessi öðlast gildi skulu viðskiptabankar og sparisjóðir
 samkvæmt þeim leysa upp og færa til skattskyldra tekna þá upphæð sem stendur á
afskriftareikningi útlána sem byggist á ákvæði [27]3. gr. laga nr. 65/1982, sbr.
 [28]2. gr. laga nr. 51/1984. Miða skal tekjufærslu við stöðu reikningsins 31.
 desember [1994].^1) Ákvæði 1. gr. laga þessara skulu síðan gilda um skattaleg
           reikningsskil viðkomandi skattaðila frá því tímamarki.]^2)
               ^1)[29]L. 153/1994, 1. gr. ^2)[30]L. 56/1994, brbákv.

References

   Visible links
   1. http://www.althingi.is/dba-bin/lawformpr.pl?lnr=1982065
   2. file:///altext/stjt/1994.056.html
   3. http://www.althingi.is/dba-bin/ferill.pl?ltg=104&mnr=215
   4. http://www.althingi.is/altext/104/s/pdf/0372.pdf
   5. file:///altext/stjtnr.html#1984051
   6. file:///altext/stjt/1988.099.html
   7. file:///altext/stjt/1992.048.html
   8. file:///altext/stjt/1994.056.html
   9. file:///altext/stjt/1994.153.html
  10. file:///altext/stjt/2004.129.html
  11. file://1981075.html
  12. file://1981075.html
  13. file://1981075.html
  14. file:///altext/stjt/1994.056.html
  15. file:///altext/stjt/1992.048.html
  16. file:///altext/stjt/1988.099.html
  17. file:///altext/stjt/1992.048.html
  18. file:///altext/stjt/1988.099.html
  19. file:///altext/stjt/1994.056.html
  20. file://1981075.html
  21. file://1981075.html
  22. file:///altext/stjtnr.html#1984051?g3
  23. file:///altext/stjt/1994.056.html
  24. file:///altext/stjt/1992.048.html
  25. file:///altext/stjt/1992.048.html
  26. file:///altext/stjt/1995.143.html
  27. file://1982065.html#g3
  28. file:///altext/stjtnr.html#1984051?g2
  29. file:///altext/stjt/1994.153.html
  30. file:///altext/stjt/1994.056.html
