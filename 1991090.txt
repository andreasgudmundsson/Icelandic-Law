
   --------------------------------------------------------------------------

                              Lög um nauðungarsölu

                            1991 nr. 90 23. desember

   --------------------------------------------------------------------------

  Tóku gildi 1. júlí 1992. Breytt með [2]l. 90/1996 (tóku gildi 1. júlí 1997).

                  1. þáttur. Almennar reglur um nauðungarsölu.
                            I. kafli. Almenn ákvæði.
  1. gr. Eftir ákvæðum laga þessara verður eign ráðstafað án tillits til vilja
 eiganda hennar á uppboði, með sölu á almennum markaði eða með því að innheimta
         eða innleysa andvirði hennar, sbr. þó 7. gr. og 1. mgr. 8. gr.
 Hugtakið nauðungarsala er notað í lögum þessum sem samheiti þeirra ráðstafana
                             sem er getið í 1. mgr.
                      2. gr. Aðilar að nauðungarsölu eru:
                1. gerðarbeiðandi, en hann er sá sem krefst hennar,
   2. gerðarþoli, en hann er sá sem verður eftir almennum reglum talinn eigandi
                  að þeirri eign sem nauðungarsalan tekur til,
    3. þeir sem njóta annars þinglýstra réttinda yfir eigninni eða réttinda sem
                       er ekki þinglýst en gefa sig fram,
   4. aðrir sem gefa sig fram og hafa uppi kröfur varðandi eignina eða andvirði
 hennar eða mótmæli gegn kröfu gerðarbeiðanda, enda hafi þeir lögvarða hagsmuni
    af því að gætt verði að kröfum þeirra eða mótmælum við nauðungarsöluna.
3. gr. Sýslumenn og löglærðir fulltrúar þeirra fara með framkvæmd nauðungarsölu.
Sýslumanni er þó heimilt að fela ólöglærðum starfsmanni sínum eða umboðsmanni að
                bjóða upp lausafjármuni eftir ákvæðum XI. kafla.
Um hæfi til að fara með framkvæmd nauðungarsölu fer eftir reglum um hæfi dómara
 til að fara með einkamál í héraði eftir því sem átt getur við. Ekki veldur það
þó vanhæfi sýslumanns að hann fari samkvæmt lögum eða stjórnvaldsfyrirmælum með
   innheimtu kröfu sem leiðir til aðildar kröfueigandans að nauðungarsölunni.
   Ef sýslumaður er vanhæfur til að annast störf samkvæmt lögum þessum skipar
  dómsmálaráðherra annan löghæfan mann til að leysa þau af hendi. Þóknun hans
           greiðist samkvæmt ákvörðun dómsmálaráðherra úr ríkissjóði.
  Að því leyti sem málefni samkvæmt þessum lögum koma til kasta héraðsdómstóla
 skal þeim beint til dómstólsins sem hefur dómsvald í umdæmi sýslumannsins sem
                            fer með nauðungarsöluna.
4. gr. Sýslumenn færa málaskrár og gerðabækur um nauðungarsölur eftir því sem er
  nánar mælt í lögum þessum. Dómsmálaráðherra setur reglur^1) um form og efni
                          málaskráa og form gerðabóka.
Um varðveislu sýslumanna á gögnum um nauðungarsölur og heimildir til aðgangs að
þeim eða afhendingar þeirra fer eftir reglum um dómskjöl í einkamálum eftir því
                               sem átt getur við.
 Við héraðsdómstóla skal halda skrá um þau mál sem þeir fá til meðferðar eftir
 ákvæðum þessara laga. Dómsmálaráðherra setur reglur^1) um form og efni þeirra
                                   málaskráa.
                                ^1)[3]Rg. 227/1992.
          5. gr. Ekki er þörf á votti við athafnir eftir lögum þessum.
 Að því leyti sem þarf að virða eign við nauðungarsölu verður það gert af einum
manni eða tveimur sem sýslumaður kveður til í því skyni með bókun í gerðabók. Þá
eina má kveðja til að leysa slík störf af hendi sem hafa nægilega sérþekkingu og
yrðu taldir hæfir til að gegna matsstörfum í einkamáli þar sem sömu aðilar ættu
               í hlut. Sýslumaður ákveður þóknun virðingarmanna.

              II. kafli. Heimildir til að krefjast nauðungarsölu.
6. gr. Til fullnustu gjaldfallinni peningakröfu má krefjast nauðungarsölu á eign
                        samkvæmt eftirfarandi heimildum:
                              1. fjárnámi í eigninni,
    2. þinglýstum samningi um veðrétt í eigninni fyrir tiltekinni peningakröfu,
 ef berum orðum er tekið fram í samningnum að nauðungarsala megi fara fram til
         fullnustu kröfunni án undangengins dóms, sáttar eða fjárnáms,
         3. samningi um handveð í eigninni fyrir tiltekinni peningakröfu,
     4. ákvæðum laga sem veita lögveðrétt í eigninni og heimila nauðungarsölu
               hennar án undangengins dóms, sáttar eða fjárnáms,
       5. ákvæðum laga sem veita lögveðrétt í eigninni fyrir kröfu ríkisins,
sveitarfélaga, stofnana þeirra eða fyrirtækja, ef fjárhæð kröfunnar er ákveðin í
             lögum, reglugerð eða gjaldskrá staðfestri af ráðherra,
                             6. haldsrétti í eigninni.
  Til peningakröfu skv. 1. mgr. teljast eftir því sem átt getur við verðbætur,
      vextir, dráttarvextir og önnur samnings- eða lögbundin vanskilaálög,
   málskostnaður eða innheimtukostnaður, og kostnaður af kröfu, undanfarandi
  fullnustuaðgerðum, nauðungarsölunni sjálfri og aðgerðum í tengslum við hana.
 Þegar nauðungarsölu er krafist á grundvelli heimildar skv. 1. mgr. verða skjöl
fyrir kröfunni, sem er leitað fullnustu á, að bera með sér að gerðarbeiðandi sé
                rétthafi hennar eða njóti handveðréttar í henni.
7. gr. Eftir því sem átt getur við verður ákvæðum þessara laga beitt til að koma
 eign þrotabús í verð ef þess er krafist af þeim sem fer með skipti á því. Það
sama á við um eign dánarbús sem er skipt eftir ákvæðum laga um gjaldþrotaskipti.
  8. gr. Eftir því sem átt getur við verður ákvæðum þessara laga beitt til að
ráðstafa eign ef þess er krafist af eiganda hennar eða eigendum báðum eða öllum,
                            séu þeir fleiri en einn.
 Ákvæðum þessara laga verður beitt eftir því sem átt getur við til að ráðstafa
 eign sem er í óskiptri sameign ef þess er krafist af einum eða fleiri eigendum
 að henni, en þó ekki þeim öllum, og sýnt er að eigninni verði ekki skipt milli
 eigenda án verulegs tjóns eða kostnaðar, enda standi hvorki fyrirmæli annarra
         laga né samnings í vegi fyrir að slík krafa nái fram að ganga.
 Þá verður ákvæðum þessara laga beitt eftir því sem á við til að fullnægja dómi
   þar sem réttur dómhafans er viðurkenndur til að krefjast slita á óskiptri
                           sameign með nauðungarsölu.
Ráðstöfun eignar á grundvelli 1.3. mgr. hefur ekki áhrif á réttindi yfir henni
               umfram það sem mundi almennt gæta við sölu hennar.
    9. gr. Áður en nauðungarsölu verður krafist til fullnustu peningakröfu á
  grundvelli heimildar skv. 2.6. tölul. 1. mgr. 6. gr. og eftir að krafan er
 komin í gjalddaga skal gerðarbeiðandi beina greiðsluáskorun til gerðarþola með
   minnst fimmtán daga fyrirvara. Í henni skal tekið fram að nauðungarsölu á
    tiltekinni eign verði krafist til fullnustu tilgreindri peningaskuld ef
                         áskoruninni verður ekki sinnt.
 Greiðsluáskorun skal send gerðarþola með ábyrgðarbréfi eða símskeyti eða birt
    honum af einum stefnuvotti. Frestur skv. 1. mgr. telst frá þeim degi sem
gerðarþoli eða sá sem er löghæfur til að taka við stefnubirtingu fyrir hans hönd
      fær eintak greiðsluáskorunar í hendur eða birting hennar á sér stað.
 10. gr. Áður en nauðungarsölu verður krafist á grundvelli 2. mgr. 8. gr. skal
gerðarbeiðandi skora á gerðarþola með minnst eins mánaðar fyrirvara að ganga til
      samninga við sig um slit á sameign. Skal tekið fram í áskoruninni að
nauðungarsölu verði krafist á eigninni að liðnum þessum fresti ef samningar hafa
                        þá ekki tekist um sameignarslit.
              Ákvæði 2. mgr. 9. gr. gilda um áskorun skv. 1. mgr.

           III. kafli. Beiðni um nauðungarsölu og frummeðferð hennar.
11. gr. Beiðni um nauðungarsölu skal vera skrifleg. Í henni skal koma fram, svo
      ekki verði um villst, hverjir gerðarbeiðandi og gerðarþoli eru, hver
 heimilisföng þeirra eru og við hverja heimild hún styðst. Einnig skal tiltaka
 nákvæmlega eignina sem nauðungarsölu er krafist á. Ef nauðungarsölu er krafist
til fullnustu peningakröfu skal sundurliða fjárhæð hennar svo sem þá er kostur.
 Eftir þörfum skal enn fremur greina frá atvikum að baki beiðninni og röksemdum
       sem gerðarbeiðandi telur leiða til að hún verði tekin til greina.
 Þegar nauðungarsölu er krafist sem á undir ákvæði 3. þáttar skal tiltaka eftir
 því sem unnt er í beiðni hver fari með umráð eignarinnar og hvar hún sé niður
                                     komin.
  Með beiðni skulu fylgja gögn um heimild til að krefjast nauðungarsölu og að
    áskorun hafi verið beint til gerðarþola skv. 9. eða 10. gr. ef við á. Ef
 nauðungarsölu er krafist á grundvelli veðskuldabréfs er gerðarbeiðanda þó rétt
  að láta myndrit þess fylgja beiðni sinni, en sýslumaður getur hvenær sem er
krafið hann með hæfilegum fyrirvara um frumrit skjalsins og skal krefja hann um
                     það ekki síðar en þegar sala fer fram.
  Ef nauðungarsölu er krafist á skipi eða loftfari sem er skráð erlendis skulu
 staðfest gögn frá erlendri réttindaskrá fylgja til upplýsinga um réttindi yfir
                                      því.
Jafnmörg afrit af beiðninni skulu fylgja henni og nemur fjölda gerðarþola. Eitt
afrit skal að auki fylgja ef krafist er nauðungarsölu sem ákvæði 3. þáttar taka
                                      til.
12. gr. Beiðni um nauðungarsölu skal beint til sýslumannsins í því umdæmi sem á
                 við hverju sinni eftir ákvæðum 18. og 58. gr.
 Fyrningu peningakröfu er slitið gagnvart gerðarþola ef beiðni um nauðungarsölu
til að fullnægja henni berst sýslumanni fyrir lok fyrningartíma, beiðnin reynist
fullnægja skilyrðum 1. mgr. 13. gr. og fullnusta fæst á kröfunni við söluna. Ef
  beiðnin fellur niður án fullnustu kröfunnar getur hún fyrst fyrnst þegar sex
 mánuðir eru liðnir frá því það gerðist. Falli beiðnin ekki niður en fullnusta
   fæst ekki á kröfunni við nauðungarsöluna getur hún fyrst fyrnst þegar sex
 mánuðir eru liðnir frá þeim tíma sem úthlutunargerð söluverðs verður endanleg
skv. 52. gr. Eftir því sem á við hefur beiðni sömu áhrif á forgangsrétt veðhafa
                                 fyrir vöxtum.
Gerðarbeiðandi ábyrgist greiðslu kostnaðar sem leiðir af meðferð beiðni hans og
nauðungarsölunni sjálfri. Að því leyti sem kostnaður er ekki greiddur fyrir fram
getur sýslumaður krafið gerðarbeiðanda um tryggingu fyrir kostnaði eða greiðslu
                              áfallins kostnaðar.
 13. gr. Þegar beiðni hefur borist kannar sýslumaður eftir því sem á við hvort
  beiðnin og sá grundvöllur, sem hún byggist á, séu í lögmætu formi, augljósir
    efnislegir annmarkar séu á rétti gerðarbeiðanda, réttilega sé greint frá
gerðarþola ef heimild yfir eigninni er þinglýst eða skráð með samsvarandi hætti,
réttilega hafi verið staðið að áskorun til gerðarþola og beiðnin sé komin fram í
                                 réttu umdæmi.
  Telji sýslumaður atvik vera fyrir hendi sem valda því að beiðni verði hafnað
vegna ákvæða 1. mgr. eða af öðrum sambærilegum ástæðum endursendir hann beiðnina
  þegar í stað ásamt stuttum rökstuðningi fyrir ákvörðun sinni. Gerðarbeiðandi
 getur leitað úrlausnar héraðsdómara um ákvörðun sýslumanns eftir ákvæðum XIII.
                                     kafla.
 Hafi beiðni borist sýslumanni í umdæmi sem heimild stendur til, en hann telur
nærtækara að hún hljóti meðferð í öðru umdæmi, má hann framsenda hana sýslumanni
                í því umdæmi að fengnu samþykki gerðarbeiðanda.
  14. gr. Nú berst sýslumanni beiðni um nauðungarsölu á eign sem beiðni liggur
þegar fyrir um og þær styðjast báðar annaðhvort við heimild skv. 6. eða 8. gr.,
    og skal þá sameina meðferð beiðnanna og telja báða þá sem þær bárust frá
                                gerðarbeiðendur.
   Ákvæðum 1. mgr. skal beitt þótt sá sem ný beiðni berst frá krefjist einnig
 nauðungarsölu á fylgifé með eigninni sem eldri beiðni tók ekki til, en upp frá
 því tekur nauðungarsalan til allra eignanna í senn. Ákvæðum 1. mgr. verður enn
       fremur beitt þótt ný beiðni gangi skemur en eldri í þessum efnum.
 Nú koma fram tvær eða fleiri beiðnir um nauðungarsölu á eign sem er í óskiptri
sameign, þær beinast ýmist hver að sínum hluta eignarinnar eða henni í heild og
   styðjast báðar eða allar við heimild skv. 6. gr. Má sýslumaður þá sameina
 meðferð þeirra ef hann telur það haganlegra, enda verði það aðilunum ekki til
 tjóns. Upp frá því nær nauðungarsalan til þeirra eigna sem beiðnirnar gefa til
                              samans tilefni til.
Ef meðferð tveggja eða fleiri beiðna hefur verið sameinuð skv. 2. eða 3. mgr. og
 ein þeirra fellur niður ræðst umfang nauðungarsölunnar upp frá því af þeim sem
   standa eftir. Eins skal farið að ef gerðarbeiðandi, sem fer með beiðni sem
gengur lengra en beiðnir annarra, vill fresta sölu fyrir sitt leyti meðan aðrir
                             krefjast hennar þegar.
Nú hafa aðgerðir eftir beiðni um nauðungarsölu verið stöðvaðar vegna ákvæða 22.
  gr. og ný beiðni berst sem varðar sömu eign, og má þá sýslumaður þrátt fyrir
  ákvæði 1. og 2. mgr. taka nýju beiðnina til sjálfstæðrar meðferðar. Meðferð
beiðnanna verður þá sameinuð á síðari stigum ef skilyrði verða á ný til aðgerða
                              eftir þeirri eldri.
 15. gr. Gerðarbeiðandi getur fellt beiðni sína niður hvenær sem er fram að því
                að boð er samþykkt í eignina við nauðungarsölu.
  Beiðni um nauðungarsölu telst að auki fallin niður ef eitthvað eftirfarandi
                gerist fram að því að boð er samþykkt í eignina:
      1. ekki er mætt af hálfu gerðarbeiðanda þegar sýslumaður tekur málefnið
 fyrir, enda hafi gerðarbeiðandi ekki tilkynnt sýslumanni um lögmæt forföll sem
                               hamli að mætt sé,
    2. gerðarbeiðandi verður ekki við kröfu sýslumanns um að láta í té frumrit
        veðskuldabréfs til stuðnings beiðni sinni, sbr. 3. mgr. 11. gr.,
   3. gerðarbeiðandi setur ekki tryggingu eða greiðir ekki áfallinn kostnað skv.
   3. mgr. 12. gr. innan frests sem sýslumaður hefur sett honum í því skyni,
         4. sýslumaður hefur ákveðið að stöðva að öllu leyti aðgerðir við
nauðungarsölu á grundvelli beiðni, sbr. 22. gr., og sú ákvörðun hefur ekki verið
 borin undir héraðsdómara skv. ákvæðum XIII. kafla innan þess frests sem á við
                             eftir 2. mgr. 73. gr.,
      5. lögð er fram sönnun fyrir greiðslu á þeirri kröfu sem gerðarbeiðandi
                    krefst nauðungarsölu til að fá fullnægt.
Gerðarbeiðandi getur leitað úrlausnar héraðsdóms samkvæmt ákvæðum XIII. kafla um
         ákvörðun sýslumanns um að fella niður beiðni hans skv. 2. mgr.
Falli beiðnir allra gerðarbeiðenda niður verður ekki frekar af nauðungarsölunni.
16. gr. Þegar staðreynt hefur verið að beiðni fullnægi skilyrðum 1. mgr. 13. gr.
    skal sýslumaður ákveða svo fljótt sem auðið er fyrirtöku hennar og senda
   gerðarþola afrit hennar í ábyrgðarbréfi eða með öðrum tryggum hætti, ásamt
 tilkynningu um hvar og hvenær sýslumaður taki hana fyrir. Ef farið verður með
beiðni í sameiningu við eldri beiðni, sbr. 14. gr., skal þess getið sérstaklega.
Fallist sýslumaður á að gerðarbeiðanda sé ófært að afla vitneskju um dvalarstað
gerðarþola eða hver hann sé stendur það ekki í vegi frekari aðgerða eftir lögum
               þessum þótt ekki verði af tilkynningu skv. 1. mgr.
Sýslumaður skal senda gerðarbeiðanda afrit tilkynningar eða veita honum á annan
                  hátt þær upplýsingar sem ella kæmu þar fram.

                  2. þáttur. Nauðungarsala á fasteignum o.fl.
         IV. kafli. Fyrstu aðgerðir við nauðungarsölu á fasteign o.fl.
       17. gr. Auk fasteigna taka ákvæði þessa þáttar til nauðungarsölu á
         lóðarleiguréttindum, kaupleiguréttindum, erfðafesturéttindum,
erfðaábúðarréttindum og öðrum samsvarandi réttindum yfir fasteign, að því leyti
 sem þau geta gengið kaupum og sölu, svo og mannvirkjum sem eru skeytt við land
                                 annars manns.
Þá gilda ákvæði þessa þáttar um nauðungarsölu á skrásettum skipum, sem eru fimm
                 rúmlestir eða stærri, og skrásettum loftförum.
Ef gerðarbeiðandi krefst í senn nauðungarsölu á eign sem á undir 1. eða 2. mgr.
    og lausafé sem fylgir henni verður ákvæðum þessa þáttar einnig beitt um
                                   fylgiféð.
18. gr. Beiðni um nauðungarsölu á fasteign eða öðrum réttindum skv. 1. mgr. 17.
 gr. skal beint til sýslumannsins í því umdæmi þar sem réttindum yfir eigninni
                                verður þinglýst.
  Beiðni um nauðungarsölu á skipi, sem er skrásett hér á landi, skal beint til
 sýslumannsins í því umdæmi þar sem skipið er skráð. Aðgerðum við nauðungarsölu
      verður fram haldið þar þótt skipið sé flutt milli umdæma síðar nema
gerðarbeiðendur æski annars. Ef framkvæmd nauðungarsölu flyst milli umdæma þarf
           ekki að endurtaka þær athafnir sem hafa þegar farið fram.
Beiðni um nauðungarsölu á loftfari, sem er skrásett hér á landi, skal beint til
                           sýslumannsins í Reykjavík.
      Sé um að ræða skip eða loftfar sem er skrásett erlendis má krefjast
 nauðungarsölu í því umdæmi þar sem það er statt, en nauðungarsalan frestast þá
                    sjálfkrafa ef það fer síðar úr umdæminu.
 19. gr. Þegar tilkynnt hefur verið um beiðni skv. 16. gr. gefur sýslumaður út
auglýsingu um nauðungarsöluna, sbr. þó 3. mgr. Í auglýsingunni skal eftirfarandi
                         koma fram eftir því sem á við:
                  1. heiti eignar sem nauðungarsölu er krafist á,
                       2. nöfn gerðarbeiðanda og gerðarþola,
           3. á hverri fjárhæð sé krafist fullnustu við nauðungarsöluna,
                   4. hvar og hvenær beiðnin verði tekin fyrir.
Hafi sýslumanni borist tvær eða fleiri beiðnir um nauðungarsölu á sömu eign áður
en auglýsing er gefin út er rétt að geta beggja eða allra gerðarbeiðenda í henni
  og samanlagðrar fjárhæðar sem þeir krefjast fullnustu á. Ef beiðnirnar varða
ekki að öllu leyti sömu eignir, en meðferð þeirra verður þó sameinuð skv. 2. eða
3. mgr. 14. gr., skal heiti eignar tiltekið í einu lagi eins og beiðnirnar gefa
                            til samans tilefni til.
Ekki er þörf auglýsingar vegna beiðni ef farið verður með hana í sameiningu við
 eldri beiðni skv. 1. eða 2. mgr. 14. gr. og auglýsing um nauðungarsöluna hefur
þegar verið gefin út. Það sama á við ef meðferð beiðna verður sameinuð eftir 3.
      mgr. 14. gr. og áður útgefin auglýsing nær til þess eignarhluta sem
   nauðungarsölu er krafist á með nýrri beiðni. Breytir engu þótt beiðni, sem
auglýst var út af, falli niður eða henni verði hrundið ef ný beiðni, sem verður
 farið með í sameiningu við hana, er áður komin fram og staðið var réttilega að
                         auglýsingu um nauðungarsöluna.
   20. gr. Auglýsing um nauðungarsölu skal birt einu sinni í Lögbirtingablaði
minnst fjórum vikum áður en beiðnin verður tekin fyrir skv. 21. gr. Þó skal birt
           með sex vikna fyrirvara ef um skrásett loftfar er að ræða.
 Ef gerðarþoli er erlendur ríkisborgari eða félag sem á ekki heimilisvarnarþing
 hér á landi og ekki hefur orðið af tilkynningu til hans, sbr. 2. mgr. 16. gr.,
skal sýslumaður senda utanríkisráðuneytinu afrit auglýsingarinnar, en það sendir
     síðan afritið svo fljótt sem verða má utanríkisráðuneyti í heimalandi
                                  gerðarþola.
    Ef nauðungarsölu er krafist á loftfari sem er skrásett í öðru ríki skal
 gerðarbeiðandi fá auglýsingu birta um hana með minnst eins mánaðar fyrirvara á
 þeim stað sem loftfarið er skrásett, en um birtinguna fer að öðru leyti eftir
                 reglum þess ríkis um auglýsingu nauðungarsölu.
  Ef nauðungarsölu er krafist á skipi eða loftfari sem er skrásett í öðru ríki
 skal gerðarbeiðandi tilkynna þeim rétthöfum í skipinu eða loftfarinu, sem eiga
heimilisvarnarþing erlendis og verður náð til á grundvelli framkominna gagna, um
  þau atriði sem koma fram í auglýsingu skv. 19. gr. Tilkynningin skal send í
                                 ábyrgðarbréfi.
21. gr. Sýslumaður tekur fyrir beiðni um nauðungarsölu á starfstofu sinni á áður
auglýstum tíma ef hún hefur ekki þegar fallið niður. Beiðnin og gögn um heimild
 og kröfu gerðarbeiðanda skulu lögð fram ásamt öðrum framkomnum gögnum sem geta
 skipt máli um eignina, réttindi aðila að nauðungarsölunni og framgang hennar.
     Skjölum um hverja nauðungarsölu skulu gefin númer í áframhaldandi röð.
Ef gerðarþoli mætir eða einhver fyrir hans hönd kynnir sýslumaður honum framlögð
     gögn og veitir nauðsynlegar leiðbeiningar um réttarstöðu hans og kröfu
  gerðarbeiðanda á sama hátt og dómara í einkamáli ber að leiðbeina ólöglærðum
  málsaðila. Gerðarþola er skylt að segja satt og rétt frá öllu sem sýslumaður
      krefur hann svara um og skiptir máli um framgang nauðungarsölunnar.
 22. gr. Sýslumaður skal gæta þess af sjálfsdáðum að fyrirmælum þessara laga um
     undirbúning og framkvæmd nauðungarsölunnar hafi verið fylgt. Nú verður
sýslumaður þess var við fyrirtöku skv. 21. gr. að teljandi annmarkar eru á þeim
 atriðum sem er mælt fyrir um í 16., 19. eða 20. gr. eða með réttu hefði átt að
  synja um nauðungarsölu skv. 2. mgr. 13. gr., og skal hann þá stöðva frekari
     aðgerðir við nauðungarsöluna. Séu annmarkar aðeins í öðrum efnum getur
   sýslumaður ef með þarf frestað frekari aðgerðum meðan bætt verður úr þeim.
 Ef ágreiningur verður við fyrirtöku skv. 21. gr. um hvort nauðungarsalan fari
      fram eða hvernig verði staðið að henni tekur sýslumaður ákvörðun um
 ágreiningsefnið þegar í stað. Að jafnaði skulu mótmæli af hendi gerðarþola eða
þriðja manns ekki stöðva nauðungarsölu nema þau varði atriði sem sýslumanni ber
að gæta af sjálfsdáðum eða sýslumaður telur þau annars valda því að óvíst sé að
gerðarbeiðandi eigi rétt á að nauðungarsalan fari fram. Taki sýslumaður ekki til
greina mótmæli gerðarþola eða þriðja manns stöðvar það ekki frekari aðgerðir að
    hlutaðeigandi lýsi yfir að hann muni bera gildi nauðungarsölunnar undir
                      héraðsdóm eftir ákvæðum XIV. kafla.
Fallist gerðarbeiðandi ekki á ákvörðun sýslumanns skv. 1. eða 2. mgr. getur hann
 leitað úrlausnar héraðsdóms um hana eftir ákvæðum XIII. kafla. Stöðvast þá um
leið frekari aðgerðir við nauðungarsöluna að því leyti sem þær geta verið háðar
                                 ákvörðuninni.
Aðrir en gerðarbeiðendur geta leitað úrlausnar héraðsdóms um ákvörðun sýslumanns
  eftir ákvæðum XIII. kafla ef gerðarbeiðendur eru allir samþykkir því eða ef
ákvörðunin varðar aðeins einn gerðarbeiðenda, þá hann fyrir sitt leyti. Stöðvast
þá frekari aðgerðir við nauðungarsöluna með sama hætti og segir í 3. mgr. Öðrum
en gerðarbeiðendum er þó jafnan heimilt að fá leyst úr sínum kröfum um ákvörðun
      sýslumanns, ef gerðarbeiðandi leitar úrlausnar um hana skv. 3. mgr.
Hafi aðgerðir við nauðungarsölu verið stöðvaðar að öllu leyti vegna ákvæða 1.4.
mgr. tekur sýslumaður beiðni um hana fyrir á ný af sjálfsdáðum ef og þegar honum
   verður kunnugt um að skilyrðum sé fullnægt til þess. Eins skal farið að ef
sýslumanni berst ný beiðni um nauðungarsölu á eigninni áður en skilyrði eru til
    að taka fyrri beiðni fyrir á ný, enda varði ekki hindrun gagnvart fyrri
  beiðninni framgang nauðungarsölu eftir nýju beiðninni. Sýslumaður tilkynnir
gerðarbeiðendum og gerðarþola um fyrirtökuna með þeim hætti sem segir í 16. gr.
             nema hún hafi þegar verið ákveðin við fyrri fyrirtöku.
  Ákvæðum 1.5. mgr. verður beitt á síðari stigum nauðungarsölu fram að því að
                          aðgerðum við hana er lokið.
  23. gr. Við fyrirtöku skv. 21. gr. getur gerðarþoli eða gerðarbeiðandi óskað
eftir því að nauðungarsala á eigninni fari fram á almennum markaði eftir ákvæðum
 VI. kafla. Sýslumanni ber að verða við þeirri ósk ef eftirfarandi skilyrðum er
                                   fullnægt:
   1. gerðarþoli og gerðarbeiðendur, aðrir en sá sem hefur óskina uppi, lýsa sig
                             allir samþykka henni,
      2. sá sem hefur óskina uppi sannar að hann hafi tilkynnt þeim aðilum að
 nauðungarsölunni skv. 3. og 4. tölul. 2. gr., sem verður náð til á grundvelli
    fyrirliggjandi gagna, að hann muni bera þessa ósk upp við fyrirtökuna á
tilteknum stað og tíma, minnst vika er liðin frá því þeir fengu tilkynninguna í
  hendur eða hún var birt þeim af stefnuvotti eða þeir mæta við fyrirtökuna án
      undangenginnar tilkynningar og enginn þeirra mælir þar gegn óskinni,
    3. sá sem hefur óskina uppi setur tryggingu eftir ákvörðun sýslumanns fyrir
 kostnaði sem kann að stafa af aðgerðum vegna hennar ef þær leiða ekki til sölu
                                  eignarinnar.
 Sýslumaður getur orðið við ósk skv. 1. mgr. þótt gerðarbeiðandi samþykki hana
ekki eða aðili skv. 3. eða 4. tölul. 2. gr. mæli gegn henni, ef sýslumaður telur
 raunhæft að ráðstöfun skv. VI. kafla geti tekist og að það muni engu breyta um
  líkindi fyrir að hlutaðeigandi fái fullnustu af andvirði eignarinnar á hvorn
                      veginn verði staðið að sölu hennar.
 Ákvæðum 1.3. mgr. verður beitt þótt ósk þessa efnis komi fyrst fram á síðari
stigum, ef hún kemur þó fram áður en byrjað er að leita boða í eignina á uppboði
                                  skv. 32. gr.
  24. gr. Nú kemur ekki fram ósk um sölu á almennum markaði og ákvæði 22. gr.
tálma ekki frekari aðgerðir við nauðungarsölu, og skal þá sýslumaður ákveða við
  fyrirtöku skv. 21. gr. hvenær uppboð byrji á eigninni. Eftir því sem er unnt
            skal tekið tillit til óska gerðarbeiðanda í þeim efnum.
   Komi fram ný beiðni um nauðungarsölu á eigninni eftir að tími til að byrja
    uppboð hefur verið ákveðinn skv. 1. mgr. getur sýslumaður án sérstakrar
   fyrirtöku orðið við ósk nýja gerðarbeiðandans um að þeirri ákvörðun verði
  breytt, ef tafir eru meiri en hann hefði orðið að sæta með því að vera eini
  gerðarbeiðandinn. Fyrri gerðarbeiðanda og gerðarþola skal tilkynnt um slíka
              breytingu með þeim hætti sem segir í 1. mgr. 26. gr.
 25. gr. Í gerðabók skal greint frá því hvar og hvenær beiðni er tekin fyrir og
hverjir aðilar að nauðungarsölunni séu mættir eða hverjir fyrir þeirra hönd, auk
annarra atriða sem ákvæði 21.24. gr. gefa tilefni til. Aðilar skulu eiga kost á
        að kynna sér meginefni bókunar og fá bókaðar athugasemdir sínar.

                       V. kafli. Nauðungarsala á uppboði.
  26. gr. Hafi uppboð verið ákveðið á eign, sbr. 24. gr., og ekki var mætt af
  hálfu gerðarþola þegar sú ákvörðun var tekin, tilkynnir sýslumaður honum svo
 fljótt sem verða má bréflega um það hvar og hvenær uppboðið byrji. Ef ekki er
 kunnugt um gerðarþola eða hvert tilkynning verði send, stendur það ekki í vegi
                    frekari aðgerðum að ekki verði af henni.
Sýslumaður skal fá birta auglýsingu um byrjun uppboðs á eign með minnst þriggja
  daga fyrirvara í dagblaði eða á annan samsvarandi hátt. Í auglýsingunni skal
   koma fram heiti eignarinnar, nöfn gerðarþola og gerðarbeiðenda, og hvar og
                             hvenær uppboðið byrji.
27. gr. Ef allir gerðarbeiðendur óska skal sýslumaður slá því á frest að uppboð
byrji og verður þá ekki af fyrirtöku á uppboðinu þótt tilkynnt hafi verið um það
  og auglýst, nema aðili að nauðungarsölunni hafi áður tjáð sýslumanni að hann
vilji koma þar fram mótmælum gegn henni eða neyta heimildar skv. 3. mgr. 23. gr.
  Eins skal farið að ef aðgerðir við nauðungarsölu geta ekki farið fram vegna
 búskipta eða heimildar til greiðslustöðvunar eða nauðasamningsumleitana. Þegar
  afráðið er að frestað verði ákveður sýslumaður aftur svo fljótt sem verða má
hvenær uppboðið byrji og tilkynnir um það og auglýsir eftir því sem segir í 26.
 gr. Sýslumaður kynnir gerðarbeiðendum ákvörðunina á þann hátt sem honum þykir
                       til hlýða með hæfilegum fyrirvara.
  Hafi uppboð ekki byrjað á eigninni innan eins árs frá fyrirtöku skv. 21. gr.
teljast allar framkomnar beiðnir um nauðungarsöluna sjálfkrafa fallnar niður án
 tillits til þess hvenær þær bárust sýslumanni, sbr. þó 3. mgr. Þetta gildir þó
    ekki ef aðgerðir við nauðungarsöluna hafa verið stöðvaðar með öllu vegna
       meðferðar dómsmáls og uppboðið byrjar innan þriggja mánaða frá því
ágreiningurinn var leiddur til lykta eða ef aðgerðum var varnað með heimild til
 greiðslustöðvunar eða til að leita nauðasamnings og uppboðið byrjar innan sama
                     tíma frá því heimildin leið undir lok.
    Ef nauðungarsala fer fram í sameiningu eftir beiðnum tveggja eða fleiri
 gerðarbeiðenda og orðið hefur að auglýsa skv. 19. gr. um beiðni fleiri en eins
 þeirra telst eins árs frestur skv. 2. mgr. frá því síðari eða síðasta beiðnin
                          var tekin fyrir skv. 21. gr.
 28. gr. Dómsmálaráðherra setur almenna skilmála fyrir uppboðssölu á eignum sem
  ákvæði þessa þáttar taka til. Í þeim skilmálum skal meðal annars kveðið á um
                                 eftirfarandi:
          1. að eignin sé seld svo farin sem hún er þegar uppboði lýkur,
    2. að þeir sem geri boð í eignina séu bundnir við þau um tiltekinn tíma frá
                               því uppboði lýkur,
     3. að sýslumaður þurfi ekki að taka hæsta boði og hafni öllum framkomnum
              boðum ef svo er ástatt sem segir í 5. mgr. 36. gr.,
   4. að kaupanda beri að greiða visst hlutfall boðs síns innan tiltekins frests
     frá því sýslumaður tilkynnir honum að boðið verði samþykkt að fenginni
greiðslunni, en eftirstöðvar verðsins skuli greiddar í einum áfanga eða fleirum
innan ákveðins tíma frá samþykki boðs sem má krefja kaupanda um tryggingu fyrir,
   5. að verði vanefndir af hendi kaupanda geti sýslumaður haldið kaupunum upp á
hann eða rift þeim og haldið uppboð á ný á eigninni eða tekið öðru boði sem kom
    fram í hana, en ef rift verði ábyrgist kaupandinn allt tjón sem hlýst af
   vanefndunum og megi sýslumaður halda því eftir sem kann að hafa greiðst af
                              boðinu fyrir bótum,
   6. að kaupandi beri áhættu af eigninni frá því boð hans er samþykkt og njóti
          réttar til umráða yfir henni frá sama tíma, sbr. þó 55. gr.,
    7. að kaupandi greiði dráttarvexti og innheimtukostnað af söluverði ef hann
 vanefnir boð sitt, en að öðru leyti greiði hann ekki vexti af boði, sbr. þó 2.
                              og 3. mgr. 40. gr.,
     8. hvort kaupandi greiði tiltekinn kostnað af sölunni umfram fjárhæð boðs
                                 síns eða ekki,
    9. að kaupandi eigi rétt til afsals fyrir eigninni eftir því sem er mælt í
                                    56. gr.,
      10. að kaupandi greiði gjöld af eigninni sem falla til eftir að uppboði
 lýkur, svo og vexti og verðbætur frá þeim tíma af veðskuldum sem hvíla áfram á
            henni, en eigi rétt til arðs af eigninni frá sama tíma,
    11. að kaupanda beri að hlíta kvöðum og höftum á eigninni að því leyti sem
  söluverð hennar hrekkur til greiðslu upp í réttindi sem standa að baki þeim
                        kvöðum og höftum í réttindaröð,
    12. að kaupandi geti ekki krafist riftunar kaupanna, afsláttar af söluverði
       eða greiðslu skaðabóta af því eftir að greiðslum er lokið samkvæmt
                                úthlutunargerð.
 Auglýsing um almenna uppboðsskilmála skal birt í Stjórnartíðindum.^1) Teljast
     þeir alltaf gilda ef annað er ekki ákveðið sérstaklega vegna uppboðs á
                                tiltekinni eign.
                                 ^1)Augl. 41/1992.
29. gr. Eftir kröfu aðila að nauðungarsölunni getur sýslumaður ákveðið með bókun
í gerðabók að víkja í tilteknum atriðum frá almennum uppboðsskilmálum. Krafa um
 slíka breytingu skal að jafnaði koma fram við fyrirtöku skv. 21. gr. Breytingu
   má þó gera allt þar til lokið er að leita boða í eignina, en raski hún þá
  forsendum fyrir þegar framkomnum boðum verða bjóðendur ekki bundnir við þau.
Ef um uppboð er að ræða á eign, sem almennir uppboðsskilmálar hæfa ekki, ákveður
sýslumaður ótilkvaddur í hverjum atriðum verði vikið frá þeim svo viðeigandi sé.
                    Ákvörðun um þetta skal bókuð í gerðabók.
   Ekki verður vikið frá almennum uppboðsskilmálum ef telja má hættu á að það
  torveldi að mun sölu á eigninni, horfi aðila að nauðungarsölunni eða þriðja
  manni ólöglega til tjóns, leiði til mismununar á rétthöfum yfir eigninni eða
 tefji óhæfilega að gerðarbeiðendur fái fullnustu, nema hlutaðeigendur lýsi sig
                                 samþykka því.
   30. gr. Nú nær nauðungarsala í senn til fasteignar eða skrásetts skips eða
   loftfars og fylgifjár með slíkri eign, og má þá sýslumaður ákveða að bjóða
eignina upp eina sér og svo fylgiféð út af fyrir sig ef hann telur sennilegt að
 hærri boð fáist samanlagt með þeim hætti. Eins má fara að þegar nauðungarsala
    tekur annars í einu lagi til eigna sem mætti ráðstafa hverri fyrir sig.
   Þegar nauðungarsala tekur til eigna með þeim hætti sem segir í 1. mgr. má
sýslumaður einnig ákveða að leita boða í þær þannig að annars vegar verði boðið
í þær allar í senn og hins vegar hverja fyrir sig. Slíkt má ákveða þótt þegar sé
                   lokið að leita boða á annan hvorn veginn.
 Ef boða er leitað sérstaklega í hverja eign fyrir sig verður aðeins ráðstafað
þeim fjölda þeirra sem þarf til að veita gerðarbeiðendum fullnustu. Séu horfur á
 að ekki þurfi að ráðstafa öllum eignunum er sýslumanni rétt að taka tillit til
          óska gerðarþola um það í hverri röð boða verði leitað í þær.
31. gr. Sýslumaður byrjar uppboð á starfstofu sinni á þeim tíma sem auglýst var
 ef því hefur ekki áður verið frestað eða nauðungarsalan fallið niður. Skulu þá
lögð fram ný gögn sem hafa borist og þau kynnt gerðarþola ef mætt er fyrir hans
                                     hönd.
Áður en boða verður leitað í eignina skal sýslumaður greina frá eftirfarandi að
                    því leyti sem er unnt og getur átt við:
     1. hvort og þá hvernig sé vikið frá almennum uppboðsskilmálum, en eintak
    almennra skilmála skal að jafnaði liggja fyrir og meginefni þeirra kynnt
          viðstöddum ef þeim má ekki vera það kunnugt að fyrra bragði,
   2. upplýsingum um eignina, svo sem um staðsetningu hennar, stærð og aldur, að
     því leyti sem er þinglýst um slíkt eða upplýst með áreiðanlegum hætti,
   3. veðböndum, kvöðum og öðrum eignarhöftum sem er þinglýst eða upplýst um með
 öðrum hætti, svo og fjárhæðum krafna sem hefur verið krafist nauðungarsölu til
að fá fullnægt eða lýst fyrir sýslumanni, en sérstök athygli skal vakin á kvöðum
 og höftum sem kunna að geta hvílt áfram á eigninni án tillits til sölu hennar,
       4. kostnaði af nauðungarsölunni sem greiðist á undan öðrum kröfum af
                                 söluandvirði,
     5. hvort eignir sem nauðungarsalan tekur í einu lagi til verði boðnar upp
   saman eða hver fyrir sig eða leitað verði boða á báða vegu, sbr. 30. gr.,
     6. öðru sem sýslumaður telur skipta máli fyrir fjárhæð boða eða réttindi
                           aðila að nauðungarsölunni.
Að þessu búnu gefur sýslumaður kost á að koma fram athugasemdum við undirbúning
                   og framkvæmd nauðungarsölunnar til þessa.
  32. gr. Að því gerðu sem er mælt fyrir um í 31. gr. leitar sýslumaður boða í
                                    eignina.
 Óheimilt er sýslumanni sjálfum að gera boð í eignina, fulltrúa hans sem heldur
   uppboðið, starfsmanni hans sem er þar við störf eða öðrum manni fyrir hönd
                               einhvers þessara.
    Boð í eignina skal virt að vettugi ef það er gert í nafni gerðarþola og
           nauðungarsölunnar hefur verið krafist á grundvelli 6. gr.
 Samningur, sem horfir til takmörkunar á rétti manns til að gera boð í eignina,
                             skuldbindur hann ekki.
 Kaupréttur, forkaupsréttur, endurkaupsréttur eða innlausnarréttur veitir ekki
    rétt til að ganga inn í boð sem annar maður gerir í eignina nema svo sé
                           sérstaklega mælt í lögum.
Sýslumaður getur krafist að sá sem gerir boð í eignina leiði þegar að því rök að
  hann geti staðið við það, að því viðlögðu að boð hans verði virt að vettugi.
Sýslumaður getur einnig sett það skilyrði fyrir að boð verði tekið til álita að
 trygging verði sett fyrir því innan frests og í því formi sem hann mælir fyrir
                                      um.
 33. gr. Sýslumaður getur ákveðið minnsta mun boða, hvort heldur áður en þeirra
                 er leitað eða eftir að þau byrja að koma fram.
 Boð í eignina skal vera tiltekinnar fjárhæðar og hverju sinni ljóst hver geri
það og eftir atvikum fyrir hvers hönd. Þannig skal hvert boð bókað í gerðabók og
                   ekki lýst eftir öðru fyrr en að því búnu.
 Þegar sýslumaður hefur lýst þrívegis eftir hærri boðum án þess að nokkuð komi
fram lætur hann hamar falla til marks um að ekki verði tekið við frekari boðum.
 Áður getur hann þó gefið viðstöddum kost á að gera frekari boð í eignina þótt
                            lægri séu en hæsta boð.
34. gr. Fáist ekkert boð í eignina skal telja beiðnir um nauðungarsöluna fallnar
                                     niður.
Nú hefur fengist boð í eignina, allir aðilar að nauðungarsölunni eru viðstaddir
 eða einhver fyrir þeirra hönd þegar hamar fellur skv. 3. mgr. 33. gr. og þeir
lýsa því yfir að þeir uni við að ekki verði leitað meira eftir boðum í eignina,
    og er þá uppboði lokið. Uppboði verður einnig lokið þótt veðhafi sé ekki
    viðstaddur eða gefi ekki slíka yfirlýsingu, ef sýnt er að það megi taka
 einhverju framkomnu boði og það nægi til fullnustu þeim kröfum sem hann getur
                               gert í söluverðið.
 35. gr. Ef uppboði lýkur ekki samkvæmt því sem segir í 34. gr. verður því fram
haldið eftir ákvörðun sýslumanns innan fjögurra vikna frá því lokið er að leita
      boða skv. 3. mgr. 33. gr. Framhaldi uppboðs verður ekki frestað nema
óviðráðanleg atvik komi í veg fyrir framkvæmd þess, en þá ákveður sýslumaður án
  sérstakrar fyrirtöku um framhald uppboðs innan fjögurra vikna frá því honum
                 verður kunnugt um að slík hindrun sé úr vegi.
 Sýslumaður skal að jafnaði ákveða hvar og hvenær uppboði verði fram haldið um
 leið og lokið er að leita boða í eignina skv. 3. mgr. 33. gr. Þá ákvörðun þarf
     ekki að tilkynna frekar þeim sem voru viðstaddir þegar hún var kynnt.
Þegar ákvörðun hefur verið tekin um framhald uppboðs skal sýslumaður svo fljótt
  sem verða má tilkynna öllum aðilum að nauðungarsölunni sem verður náð til um
 hana, sbr. þó 2. mgr. Tilkynningin skal send í ábyrgðarbréfi eða símskeyti eða
                         með öðrum sambærilegum hætti.
      Sýslumaður skal jafnframt fá birta auglýsingu um framhald uppboðs í
  Lögbirtingablaði með minnst viku fyrirvara ef ekki er vitað hvert megi senda
                      gerðarþola tilkynningu skv. 3. mgr.
 Þá skal sýslumaður auglýsa framhald uppboðs með þeim hætti sem segir í 2. mgr.
   26. gr. Skal tekið fram í auglýsingunni að um framhald uppboðs sé að ræða.
 36. gr. Eftir því sem á við skal farið eftir ákvæðum 30.33. gr. við framhald
                  uppboðs að því gættu sem segir í 2.5. mgr.
Uppboði á fasteign eða réttindum yfir fasteign, sem ákvæði 1. mgr. 17. gr. taka
til, skal fram haldið á eigninni sjálfri. Uppboði á skrásettu skipi eða loftfari
   verður að jafnaði fram haldið á starfstofu sýslumanns, en sýslumaður má þó
flytja uppboð þaðan að eigninni sjálfri ef hún er þá í umdæmi hans og hann telur
                   að hærri boð kunni að fást með þeim hætti.
  Þegar uppboði er fram haldið á eigninni sjálfri eða við hana er umráðamanni
  hennar skylt að veita þeim sem eru við uppboðið aðgang að henni til skoðunar
   áður en leitað er boða í hana. Sé enginn viðstaddur til að veita aðgang að
  eigninni eða reynt að hindra aðgang er sýslumanni rétt að láta þegar í stað
 brjóta upp læsingar eða vinna á annan hátt bug á hindrun, en [lögreglu]^1) er
skylt að verða við tilmælum hans um að framfylgja ákvörðun í þeim efnum og mega
                         þeir beita valdi í því skyni.
Þegar boða er leitað í eignina við framhald uppboðs skal byrjað þar sem frá var
 horfið þegar hætt var að taka við frekari boðum skv. 3. mgr. 33. gr. Eftir að
boð hafa komið fram að þessu sinni og sýslumaður hefur þrívegis lýst eftir öðrum
boðum án þess að þau komi fram lætur hann hamar falla til marks um að uppboðinu
                                   sé lokið.
 Ef nauðungarsölunnar var krafist á grundvelli 6. gr. og ekki er boðið meira í
    eignina en svo að enginn gerðarbeiðenda geti fengið neitt í sinn hlut af
        söluverðinu skal telja beiðnir um nauðungarsöluna fallnar niður.
                             ^1)[4]L. 90/1996, 43. gr.
37. gr. Nú hefur verið leitað boða í eignina skv. 4. mgr. 36. gr. og sýslumaður
    telur þau sem koma til álita svo lág að fari fjarri líklegu markaðsverði
 eignarinnar þótt tekið yrði tillit til ákvæða 57. gr. Ef sýslumaður telur mega
rekja þetta til sérstakra aðstæðna og hann hefur rökstudda ástæðu til að ætla að
mun hærri boð geti enn fengist í eignina, getur hann ákveðið að uppboðinu verði
fram haldið eitt skipti enn, enda séu ekki gerðarþoli og aðrir viðstaddir aðilar
 á einu máli um annað. Ákvörðun um þetta skal að jafnaði kynnt áður en lokið er
  að leita boða skv. 4. mgr. 36. gr. Sýslumanni er þó heimilt að ákveða þetta
 innan einnar viku frá þeim tíma, en þá skal gerðarþola, öðrum aðilum sem voru
  viðstaddir uppboðið og hæstbjóðanda tafarlaust tilkynnt um ákvörðunina. Skal
  litið svo á að hamar hafi þá fallið til marks um að ekki yrði leitað frekari
                                boða í það sinn.
Ef uppboði er fram haldið skv. 1. mgr. skal farið eftir ákvæðum 35. og 36. gr.,
   en frestur til framhalds uppboðsins skal þó vera svo skammur sem verða má.
Ákvörðun sýslumanns um hvort uppboði verði fram haldið skv. 1. mgr. verður ekki
                             borin undir héraðsdóm.
38. gr. Þegar uppboð er haldið skal bókað í gerðabók hvar og hvenær það gerist,
hverjir aðilar að nauðungarsölunni séu viðstaddir og um önnur atriði sem leiðir
                             af ákvæðum 30.37. gr.
 39. gr. Þegar uppboði er lokið ákveður sýslumaður hverju boði verði tekið svo
 tímanlega að bjóðendur séu enn bundnir við boð sín samkvæmt uppboðsskilmálum.
 Jafnan skal taka því boði sem kom hæst fram ef sýslumaður telur ekki sérstaka
 ástæðu til að draga í efa að það verði efnt, enda hafi þá trygging verið sett
fyrir því með fullnægjandi hætti, hafi hún verið áskilin. Verði hæsta boði ekki
 tekið skal það næsta metið með sama hætti. Hafi tvö boð eða fleiri verið jöfn
        skal sýslumaður taka því sem honum þykir líklegra að verði efnt.
Þegar ákveðið hefur verið hverju boði verði tekið tilkynnir sýslumaður þeim sem
   gerði boðið með tryggum hætti um að það verði samþykkt ef greiðsla berst í
 samræmi við uppboðsskilmála á tilteknum tíma. Þegar sú greiðsla er komin fram
   telst boðið sjálfkrafa samþykkt. Sýslumanni er þó rétt að krefjast um leið
 tryggingar fyrir frekari efndum boðsins og telst það þá ekki samþykkt nema hún
                                    sé sett.
Nú berst ekki greiðsla með þeim hætti sem segir í 3. mgr., og skal þá sýslumaður
taka önnur boð til álita á ný og ákveða hverju þeirra verði tekið í staðinn. Ef
 ekkert annað boð þykir koma til álita skal uppboð haldið á ný samkvæmt ákvæðum
35. og 36. gr. Krefja má þann sem vanefnir boð sitt um mismuninn á boðinu og því
sem fæst endanlega fyrir eignina, en við málshöfðun í því skyni gilda ákvæði 3.
                                  mgr. 46. gr.
 Þeim sem hefur gert boð í eignina er heimilt að framselja réttindi og skyldur
sem fylgja því. Frá því framsal er tilkynnt sýslumanni kemur framsalshafi í stað
 framseljanda, en þó þannig að þeir ábyrgjast báðir fyrir annan og annar fyrir
                              báða efndir boðsins.
  40. gr. Sé ekki kveðið á annan veg í uppboðsskilmálum ber kaupanda að greiða
  söluverðið með peningum að því leyti sem því verður ekki varið til fullnustu
   kröfu hans sjálfs. Sem ígildi peningagreiðslu getur kaupandi þó lagt fyrir
 sýslumann staðfestingu af hendi þess, sem á rétt til greiðslu af söluverðinu,
  fyrir því að kaupandi hafi greitt kröfu hans að einhverju leyti eða öllu eða
tekið að sér greiðslu kröfunnar gegn því að hún hvíli áfram á eigninni. Kaupanda
 ber þó alltaf að greiða með peningum þann hluta söluverðs sem verður varið til
                    greiðslu kostnaðar af nauðungarsölunni.
     Þótt kaupandi neyti heimildar 1. mgr. til að efna boð sitt með öðru en
peningagreiðslu til sýslumanns losnar hann ekki á þann hátt undan skyldum sínum
nema að því leyti sem kröfurnar, sem hann greiðir öðrum, tekur að sér eða tekur
undir sjálfum sér, verða viðurkenndar í endanlegri úthlutunargerð söluverðs. Nú
  telur sýslumaður óvíst að hverju marki slíkar kröfur verði viðurkenndar, og
   getur hann þá krafið kaupanda um tryggingu fyrir samsvarandi greiðslu með
peningum og vöxtum sem greiðslan hefði ella borið. Verði slík trygging ekki sett
  í því formi og innan þess frests sem sýslumaður ákveður skal litið svo á að
                        vanefndir hafi orðið á greiðslu.
 Nú er ákveðið í uppboðsskilmálum að kaupandi greiði tiltekinn hluta söluverðs
  við samþykki boðs en eftirstöðvar þess á síðari tíma, og getur hann þá efnt
   skyldu sína til greiðslu við samþykki boðs að nokkru eða öllu með öðru en
  peningum. Liggi ekki þegar fyrir að söluverðið greiðist að fullu með öðru en
  peningum skal sú fjárhæð dregin frá söluverði sem er þó þegar sýnt að verði
     greidd þannig, en kaupanda ber þá að greiða með peningum það hlutfall
mismunarins sem er mælt í uppboðsskilmálum að beri að greiða við samþykki boðs.
 Komi síðar í ljós að of mikið hafi verið greitt með peningum í það sinn eða of
lítið skal það sem ber á milli greitt með þeim innlánsvöxtum sem vinnast að öðru
                             leyti af söluverðinu.
  Að því leyti sem gerðarþoli kann að eiga rétt til greiðslu af söluverðinu er
kaupanda heimilt, með sömu skilyrðum og segir í 1.3. mgr., að standa skil á því
   með því að lýsa yfir skuldajöfnuði með kröfu sinni á hendur gerðarþola ef
almennum skilyrðum skuldajafnaðar er fullnægt og kaupandi hefur eignast kröfuna
                          áður en uppboðinu var lokið.
   Ef annað er ekki ákveðið í uppboðsskilmálum greiðir kaupandi ekki vexti af
      söluverði nema vanefndir verði af hans hendi, sbr. þó 2. og 3. mgr.

                  VI. kafli. Nauðungarsala á almennum markaði.
41. gr. Hafi sýslumaður tekið til greina ósk skv. 23. gr. boðar hann svo fljótt
 sem verða má alla aðila að nauðungarsölunni, sem er vitað hvar verði náð til,
til fyrirtöku á starfstofu sinni. Boðunin skal send í ábyrgðarbréfi sem er borið
               út, í símskeyti eða með öðrum sambærilegum hætti.
Við fyrirtöku skv. 1. mgr. leitar sýslumaður tillagna aðilanna um þau atriði sem
         er getið í 42. gr. Sýslumaður tekur þar ákvörðun í þeim efnum.
  Bókað skal í gerðabók um það sem fer fram við fyrirtökur eftir ákvæðum þessa
                                     kafla.
   42. gr. Þegar eign er boðin til sölu eftir ákvæðum þessa kafla skal það að
  jafnaði gert með söluskilmálum sem svara til ákvæða 1., 3., 5., 7. og 9.12.
 tölul. 1. mgr. 28. gr. Frá þessu má víkja eftir reglum 29. gr. Þess skal gætt
 þegar tilboða er leitað í eignina að skilmálum um greiðslu söluverðs verði að
  jafnaði hagað með þeim hætti að greiðslur fáist á áþekkum tíma og ella hefði
 verið mælt í uppboðsskilmálum, eftir atvikum með afhendingu verðbréfa sem megi
                             koma greiðlega í verð.
            Ákvæðum 30. gr. skal beitt eftir því sem átt getur við.
   Sýslumaður skal að jafnaði fela einum eða fleiri löggiltum fasteignasala,
  héraðsdóms- eða hæstaréttarlögmanni að leita tilboða í eignina eins og ef um
                       frjálsa sölu hennar væri að ræða.
 Óski aðili að nauðungarsölunni eftir því getur sýslumaður látið virða eignina,
en kostnað af því skal sá sem óskar virðingar bera um sinn. Ef síðar kemur fram
  að réttmæt ástæða hafi verið til að leita virðingar má sýslumaður fallast á
endurkröfu fyrir kostnaði af henni eins og um sölulaun vegna eignarinnar væri að
                  ræða, enda hafi henni þá verið komið í verð.
  43. gr. Frá því nauðungarsalan er tekin fyrir skv. 41. gr. og meðan aðgerðir
samkvæmt þessum kafla standa yfir er sýslumaður einn bær um að ráðstafa eigninni
 og stofna til réttinda yfir henni. Geri sýslumaður löggerning varðandi eignina
        hefur það sömu áhrif og ef hann hefði umboð gerðarþola til þess.
Á því tímabili, sem um ræðir í 1. mgr., verður ekki gert fjárnám í eigninni, hún
kyrrsett eða tekin í löggeymslu. Ekki stendur þetta í vegi fyrir að slíkri gerð
    verði beint að rétti sem gerðarþoli kann sjálfur að geta notið til að fá
                           greiddan hluta söluverðs.
44. gr. Við fyrirtöku skv. 41. gr. getur aðili lýst því yfir að hann uni við að
  sýslumaður taki afstöðu án frekara samráðs við sig til tilboða sem kunna að
  berast í eignina. Slíka yfirlýsingu má takmarka með þeim hætti að hún gildi
               aðeins um boð sem nemi tiltekinni lágmarksfjárhæð.
   Berist sýslumanni tilboð í eignina sem hann telur mega taka boðar hann til
  fyrirtöku með tryggum hætti þá aðila sem hafa ekki gefið yfirlýsingu skv. 1.
     mgr. Í boðun skal greina meginefni tilboðs nema afrit þess fylgi með.
Við fyrirtöku, sem er boðað til skv. 2. mgr., kynnir sýslumaður framkomið tilboð
og gefur aðilum kost á að tjá sig um það. Vilji þeir ekki allir una við tilboðið
skal sýslumaður leita eftir boðum í eignina hjá þeim sem eru viðstaddir. Að því
 gerðu skal þeim sem fá ekki kröfum sínum fullnægt með framkomnum boðum gefinn
  kostur á að ganga inn í hæsta boð. Sýslumaður ákveður síðan hvort hann taki
                     framkomnu boði og eftir atvikum hvaða.
 45. gr. Aðgerðum eftir fyrirmælum þessa kafla skal að jafnaði þegar hætt ef sá
        sem óskaði þeirra mætir ekki til fyrirtöku skv. 1. mgr. 41. gr.
              Þá skal aðgerðum eftir ákvæðum þessa kafla hætt ef:
     1. meira en þrír mánuðir eru liðnir frá fyrirtöku skv. 1. mgr. 41. gr. og
aðili að nauðungarsölunni krefst þess, enda telji sýslumaður ekki fyrirsjáanlegt
         að viðunandi tilboð komi fram í eignina innan skamms tíma, eða
      2. sex mánuðir eru liðnir frá fyrirtöku skv. 1. mgr. 41. gr. án þess að
                     tilboð hafi verið samþykkt í eignina.
  Sýslumaður getur enn fremur ákveðið að aðgerðum eftir fyrirmælum þessa kafla
   verði hætt ef gerðarþoli eða annar umráðamaður eignarinnar verður ekki við
tilmælum þess, sem hefur verið falið að leita boða í hana, um að veita aðgang að
 henni til sýningar eða leitast á annan hátt við að spilla fyrir sölutilraunum.
Telji sýslumaður efni til að hætta aðgerðum vegna ákvæða 1.3. mgr. kynnir hann
ákvörðun um það við fyrirtöku sem hefur verið boðað til af því eða öðru tilefni.
          Um leið skal ákveðið um byrjun uppboðs eftir ákvæðum 24. gr.
Hafi aðgerðum eftir ákvæðum þessa kafla verið hætt verður ekki gripið til þeirra
                       öðru sinni við sömu nauðungarsölu.

                 VII. kafli. Innheimta söluverðs og vanefndir.
 46. gr. Sýslumaður annast innheimtu söluverðs, en honum er þó heimilt að fela
         það öðrum á sína ábyrgð ef vanefndir verða af hendi kaupanda.
Sýslumaður varðveitir það sem er innheimt af söluverði á reikningi við banka eða
                sparisjóð þar til því er ráðstafað við úthlutun.
 Við rekstur dómsmáls eða fullnustugerð til heimtu söluverðs, afsláttar af því,
     skaðabóta eða riftunar kaupa við nauðungarsölu kemur sýslumaður fram í
    embættisnafni sem aðili máls í stað þeirra sem kunna að eiga tilkall til
 hlutdeildar í söluverði, enda hafi útborgun þess ekki verið lokið. Skyldu sem
   kann að vera lögð á embætti hans af því tilefni verður aðeins fullnægt af
                                  söluverðinu.
 47. gr. Verði dráttur á greiðslu söluverðs ber kaupanda að greiða dráttarvexti
                         og kostnað af innheimtu þess.
  Verði verulegar vanefndir af hendi kaupanda skal sýslumaður kveðja hann með
 sannanlegum hætti til fyrirtöku, svo og þá sem hafa gert kröfur um greiðslu af
söluverðinu. Þar ákveður sýslumaður að fengnu áliti þeirra hvort kaupunum verði
 haldið uppi á kaupanda eða rift. Vilji kaupandi eða aðili að nauðungarsölunni,
  sem hefur hagsmuna að gæta, ekki una ákvörðun um riftun kaupanna getur hann
leitað úrlausnar héraðsdóms samkvæmt ákvæðum XIII. kafla. Aðgerðum skv. 3. mgr.
 verður þá ekki framfylgt fyrr en ágreiningurinn hefur verið leiddur til lykta.
 Nú er ákveðið að rifta kaupum sem hafa átt sér stað á uppboði, og má þá hvort
   heldur taka öðru boði sem kom fram í eignina eða bjóða hana upp á ný eftir
ákvæðum 35. og 36. gr. Hafi eigninni upphaflega verið ráðstafað eftir reglum VI.
kafla má taka öðru boði sem liggur fyrir í hana eða reyna sams konar ráðstöfun á
        ný, en að öðrum kosti skal hún boðin upp eftir reglum V. kafla.
 Eigi riftun sér stað má krefja upphaflegan kaupanda um mismun milli boðs hans
  sem var samþykkt og þess sem síðan fæst fyrir eignina, svo og um bætur vegna
 kostnaðar sem vanefndir hans hafa leitt til. Upphaflegum kaupanda verður ekki
 endurgreitt það sem hann hefur greitt af boði nema að því leyti sem er sýnt að
          ekki sé tilefni til að hafa slíka kröfu uppi á hendur honum.
48. gr. Telji kaupandi sig eiga rétt til að rifta kaupum eða æskja afsláttar eða
greiðslu skaðabóta af söluverði verður krafa hans að koma fram áður en greiðslum
     er lokið eftir úthlutunargerð nema mælt sé á annan veg í uppboðs- eða
                               samningsskilmálum.
  Komi fram krafa af hendi kaupanda skv. 1. mgr. skal sýslumaður boða hann til
 fyrirtöku, svo og þá sem kynnu að fara á mis við greiðslur ef krafa hans yrði
  tekin til greina. Verði ágreiningur um kröfuna tekur sýslumaður ákvörðun um
hana, en kaupandi eða aðili að nauðungarsölunni, sem hefur hagsmuna að gæta, má
        leita úrlausnar héraðsdóms um hana samkvæmt ákvæðum XIII. kafla.

                        VIII. kafli. Úthlutun söluverðs.
49. gr. Þeir sem telja sig eiga rétt til greiðslu af söluverði eignar skulu lýsa
kröfum sínum fyrir sýslumanni áður en uppboði er lokið á henni, ef sá háttur er
  hafður á ráðstöfun hennar, en við fyrirtöku skv. 2. mgr. 44. gr. ef henni er
                       ráðstafað eftir ákvæðum VI. kafla.
   Kröfulýsing skal vera skrifleg og tekið fram í hvers þágu hún sé gerð, við
hverja heimild tilkall til greiðslu sé stutt og hverrar rétthæðar sé krafist við
   úthlutun söluverðs. Þá skal koma fram hverrar fjárhæðar sé krafist og hún
sundurliðuð nákvæmlega. Þau gögn skulu fylgja kröfulýsingu sem hún er studd við.
 Kröfulýsing slítur fyrningu kröfu á hendur gerðarþola ef hún berst sýslumanni
fyrir lok fyrningartíma og krafan fæst greidd af söluverðinu. Fáist krafan ekki
  greidd að fullu af söluverðinu getur hún fyrst fyrnst þegar sex mánuðir eru
  liðnir frá þeim tíma sem úthlutunargerð er orðin endanleg skv. 52. gr., enda
              hafi lýsing hennar fullnægt því sem segir í 2. mgr.
   Nú hvíla önnur réttindi á eigninni en veðréttindi og þau fá ekki að standa
  óhögguð vegna nauðungarsölunnar, og getur þá rétthafinn lýst greiðslukröfu í
  söluverðið sem miði við það tjón sem hann bíði af því að réttindi hans falli
                                     niður.
 Lýsi gerðarbeiðandi ekki kröfu í söluverðið skal litið svo á að hann krefjist
            greiðslu þeirrar fjárhæðar sem kemur fram í beiðni hans.
Gerðarþoli þarf ekki að lýsa kröfu um greiðslu þess sem kann að standa eftir af
                    söluverði að fullnægðum kröfum annarra.
 50. gr. Þegar boð hefur verið samþykkt í eignina gerir sýslumaður frumvarp til
    úthlutunar á söluverði. Í frumvarpi skal miðað við að söluverðið sé til
  ráðstöfunar í samræmi við samþykkt boð án tillits til þess hvort það sé enn
greitt. Söluverðinu skal skipt þannig að fyrst komi til greiðslu sölulauna vegna
 nauðungarsölunnar, nema kaupandi hafi greitt þau samkvæmt söluskilmálum, en að
    því búnu skal kveðið á um hvað hver aðili fái í sinn hlut eftir því sem
          söluverðið hrekkur til og rétthæð krafna þeirra leiðir til.
 Nú hafa tvær eða fleiri eignir verið seldar í einu lagi og réttindi yfir þeim
báðum eða öllum eru ekki þau sömu að því leyti sem er unnt að fullnægja þeim, og
skal þá skipta söluverðinu á eignirnar. Hafi boða verið leitað í eignirnar skv.
2. mgr. 30. gr. skal skiptingin að jafnaði ráðast af hlutföllum milli hæstu boða
í hverja eða hvora þeirra. Að öðrum kosti aflar sýslumaður virðingar á eignunum
   og skiptir söluverðinu hlutfallslega eftir henni, en kostnaður af virðingu
                       greiðist þá jafnhliða sölulaunum.
Þegar ákveðið er í frumvarpi hvað greiðist af einstökum kröfum skal miðað við að
 vextir, verðbætur og gengistrygging reiknist af þeim til þess dags sem uppboði
     lauk á eigninni. Ef eign var ráðstafað eftir ákvæðum VI. kafla miðast
   útreikningur við þann dag sem tilboð, sem hefur verið samþykkt, var gert.
Nú hefur kröfu verið lýst um greiðslu af söluverðinu eða hún kemur fram í beiðni
 um nauðungarsölu og sýnt er að hún fáist greidd að nokkru eða öllu, og skal þá
sýslumaður leggja mat á það af sjálfsdáðum við gerð frumvarps með hverri fjárhæð
og hvar í réttindaröð krafan verði viðurkennd að lögum á grundvelli framkominna
 gagna. Ef krafa er fyrnd eða hefur glatað réttarvernd að einhverju marki skal
 sýslumaður færa niður fjárhæð hennar í frumvarpi sem því nemur af sjálfsdáðum.
 Ef kröfu hefur ekki verið lýst fyrr en eftir þann tíma sem segir í 1. mgr. 49.
 gr. verður ekki úthlutað af söluverðinu til greiðslu málskostnaðar eða annars
                          innheimtukostnaðar af henni.
   Nú hefur réttindum verið þinglýst á eignina en kröfu er ekki lýst í skjóli
 þeirra og rétthæð þeirra er slík að greiðsla ætti að koma í hlut rétthafans af
söluverðinu. Skal þá sýslumaður gera ráð fyrir greiðslu kröfu í frumvarpinu með
    þeirri fjárhæð sem hún gæti hæst orðið eftir hljóðan þinglýsts skjals um
                      réttindin ef henni yrði síðar lýst.
Í frumvarpi verður ekki tekið tillit til óþinglýstra réttinda yfir eigninni nema
                     kröfu hafi verið lýst í skjóli þeirra.
  Ef til álita kemur að greiða kröfu sem er skilyrt eða umdeild skal gera ráð
 fyrir henni í frumvarpi með þeirri fjárhæð sem má ætla að hún geti hæst numið.
    51. gr. Þegar frumvarp hefur verið gert til úthlutunar söluverðs sendir
 sýslumaður öllum aðilum að nauðungarsölunni, sem er vitað hvar verði náð til,
   eintak af frumvarpinu með tryggum hætti. Í frumvarpinu skal tekið fram að
andmæli gegn því þurfi að berast sýslumanni innan tiltekins frests sem skal ekki
             vera skemmri en tvær vikur frá því frumvarpið er sent.
Nú kemur krafa um greiðslu af söluverði fyrst fram eftir gerð frumvarps en áður
  en fresti skv. 1. mgr. er lokið og hún gengur framar kröfum sem var ætlað að
greiða eftir því, og skal þá sýslumaður gera breytingar á frumvarpinu eftir því
 sem efni standa til. Slíkar breytingar skulu tilkynntar þeim sem verða að sæta
röskun á fyrirhugaðri úthlutun sinni, og skal sýslumaður ákveða sérstakan frest
handa þeim til að koma fram andmælum gegn breytingunum ef þurfa þykir. Eins skal
farið að ef kröfu er fyrst lýst á þessum tíma í skjóli veðréttar sem sýslumaður
              hefur gert ráð fyrir greiðslu á skv. 5. mgr. 50. gr.
    52. gr. Komi fram mótmæli gegn frumvarpi innan frests skv. 51. gr. skal
 sýslumaður boða þá sem mótmælin varða á sinn fund. Þegar hlutaðeigendum hefur
 gefist kostur á að tjá sig um mótmælin bókar sýslumaður ákvörðun í gerðabók um
 hvort hann taki þau til greina og breyti frumvarpi því til samræmis. Aðili að
   nauðungarsölunni má að svo búnu leita úrlausnar héraðsdóms á ágreiningi um
                   ákvörðunina samkvæmt ákvæðum XIII. kafla.
   Ef mótmæli koma ekki fram gegn frumvarpi telst það endanleg úthlutunargerð
söluverðs við lok frests skv. 51. gr. Hafi ágreiningur staðið um frumvarp telst
það endanleg úthlutunargerð söluverðs þegar hann hefur verið leiddur til lykta,
      eftir atvikum með þeim breytingum sem það hefur þá sætt fyrir dómi.
Nýjum kröfum um greiðslu af söluverði eða hækkun á greiðslu frá því sem greinir
 í úthlutunargerð verður því aðeins komið fram eftir lok frests skv. 51. gr. að
 fyrir liggi samþykki allra sem slík breyting getur varðað, enda hafi greiðslum
samkvæmt úthlutunargerð ekki enn verið lokið þannig að girt sé fyrir breytingu.
Komi til lækkunar á kröfu frá því sem segir í úthlutunargerð skal gerður viðauki
við hana um ráðstöfun á viðeigandi fjárhæð. Slíkan viðauka þarf sýslumaður ekki
      að bera undir aðila nema hann telji óvíst um réttindi til greiðslu.
 53. gr. Ekki verður greitt samkvæmt úthlutunargerð fyrr en frestur til að bera
gildi nauðungarsölunnar undir héraðsdóm skv. 1. mgr. 80. gr. er liðinn. Þegar sá
 frestur er liðinn má heldur ekki greiða eftir úthlutunargerð ef dómsmál vegna
   nauðungarsölunnar skv. XIII. eða XIV. kafla hefur ekki enn verið leitt til
    lykta, nema að því leyti sem er sýnt að niðurstaða þess geti ekki breytt
  réttindum til greiðslna. Sé söluverð aðeins greitt að hluta þegar sá tími er
 kominn að það megi greiða eftir úthlutunargerð má sýslumaður verja því sem er
           þegar fengið til að fullnægja kröfum eftir rétthæð þeirra.
Þegar komið er að greiðslu skv. 1. mgr. skal fundið hvað hafi unnist í vexti af
    söluverði. Vöxtum skal jafnað niður á þá sem hafa ekki enn fengið greitt
samkvæmt úthlutunargerð í hlutfalli við fjárhæð kröfu hvers þeirra. Hlutdeild í
    vöxtum greiðist síðan hverjum fyrir sig samhliða því sem honum ber eftir
                                úthlutunargerð.
54. gr. Nú hefur greiðsla verið ákveðin í úthlutunargerð skv. 5. mgr. 50. gr. og
  sá tími er kominn að það megi inna hana af hendi án þess að neinn hafi lýst
 tilkalli til hennar, og skal þá sýslumaður leggja hana á sérgreindan reikning
  við banka eða sparisjóð. Sé fjárins ekki vitjað hjá sýslumanni innan árs frá
 þeim tíma skal hann fá birta auglýsingu í Lögbirtingablaði þar sem skorað er á
  þann sem á rétt til greiðslunnar að gefa sig fram innan mánaðar frá birtingu
    auglýsingarinnar að því viðlögðu að fénu verði þá ráðstafað skv. 3. mgr.
     Hafi greiðsla skv. 7. mgr. 50. gr. verið ákveðin í úthlutunargerð skal
 sýslumaður leggja hana á sérgreindan reikning við banka eða sparisjóð, þar sem
            féð skal varðveitt þar til ráðið er um tilkall til þess.
 Að því leyti sem geymslufé skv. 1. eða 2. mgr. verður ekki ráðstafað samkvæmt
   úthlutunargerð skal sýslumaður taka úthlutunina upp á ný og verja fénu til
    greiðslu handa þeim sem stóðu næstir þegar úthlutun var ráðin í byrjun.
Sýslumaður getur farið svo að sem segir í 51. og 52. gr. ef hann telur ágreining
  geta staðið um tilkall til fjárins, en ekki verður þá hreyft við því sem var
 áður slegið föstu í úthlutunargerð. Ef ekki er kunnugt um neinn sem getur gert
  tilkall til fjárins greiðir sýslumaður það í ríkissjóð, en gefi sá sig síðar
fram sem átti rétt til fjárins skal honum greitt það úr ríkissjóði ef krafa hans
                                 er ekki fyrnd.

     IX. kafli. Réttur til umráða yfir eign, afsal við nauðungarsölu o.fl.
55. gr. Ef ekki er mælt fyrir um á annan veg í uppboðsskilmálum nýtur kaupandinn
         réttar til umráða yfir eigninni frá því boð hans er samþykkt.
Um umráðarétt kaupanda við nauðungarsölu skv. VI. kafla fer eftir því sem hefur
                                    samist.
Nú hefur gildi nauðungarsölu verið borið undir dóm eftir ákvæðum XIV. kafla áður
 en kaupandi tekur við umráðum eignarinnar, og getur þá gerðarþoli krafist þess
  að leyst verði úr því með úrskurði undir rekstri þess máls, hvort honum eða
   öðrum umráðamanni verði vikið af eigninni fyrr en lyktir þess eru fengnar.
 56. gr. Þegar kaupandi hefur efnt skyldur samkvæmt uppboðs- eða söluskilmálum
gefur sýslumaður honum út afsal fyrir eigninni. Þetta skal þó ekki gert fyrr en
frestur til að bera gildi nauðungarsölunnar undir héraðsdóm skv. 1. mgr. 80. gr.
er liðinn eða lyktir máls sem er borið undir dóm innan þess frests eru fengnar.
 Hafi nauðungarsölu verið krafist eftir heimild í 6. eða 7. gr. falla niður öll
veðbönd, umráðaréttindi, kvaðir, höft og önnur réttindi yfir eigninni við útgáfu
  afsals nema annað leiði beinlínis af lögum, eignin hafi verið seld með þeim
 skilmálum að þau standi í tilteknum atriðum óhögguð eða kaupandinn hafi síðar
  tekið þau að sér. Í afsali skal tekið fram hver réttindi yfir eigninni falli
                                     brott.
  Að því leyti sem réttindum sem falla brott skv. 1. mgr. hefur verið þinglýst
                    skulu þau afmáð við þinglýsingu afsals.
   57. gr. Nú hefur einhver sá, sem hefur notið réttinda yfir eigninni, gerst
    kaupandi að henni við nauðungarsölu án þess að réttindum hans hafi verið
 fullnægt með öllu af söluverðinu og hann krefur síðan gerðarþola eða annan um
greiðslu þess sem stendur eftir af skuldbindingunni. Getur þá sá sem kröfunni er
beint að krafist þess að hún verði færð niður um fjárhæð sem nemur mismun á því
verði sem eignin var seld fyrir og því sem þykir sýnt að hafi verið markaðsverð
  eignarinnar við samþykki boðs miðað við þau greiðslukjör sem eignin var seld
                                     gegn.
 Rétt er þeim sem kann að verða krafinn um eftirstöðvar skuldbindingar að höfða
  mál á hendur kaupanda til að fá þær færðar niður samkvæmt því sem segir í 1.
                                      mgr.

             3. þáttur. Nauðungarsala á öðrum eignum og réttindum.
                       X. kafli. Umdæmi, vörslutaka o.fl.
  58. gr. Ákvæði þessa þáttar taka til nauðungarsölu á eignum og réttindum sem
       falla ekki undir fyrirmæli 17. gr. en geta gengið kaupum og sölu.
  Beiðni um nauðungarsölu samkvæmt þessum þætti skal beint til sýslumannsins í
                         einhverju eftirfarandi umdæma:
                     1. þar sem eignin er staðsett eða geymd,
                    2. þar sem gerðarþoli á heimilisvarnarþing,
       3. þar sem gert var fjárnám sem nauðungarsölu er síðan krafist eftir.
  Gerðarbeiðanda er einnig heimilt að krefjast nauðungarsölu í öðru umdæmi en
 leiðir af ákvæðum 2. mgr. ef sýslumaður, sem beiðni er beint til, fellst á að
líkur séu fyrir að þar fáist hærra verð fyrir eignina. Gerðarbeiðandi ber áhættu
  af rýrnun eða spjöllum á eign sem hljótast við flutning hennar milli umdæma.
 Hafi beiðnir komið fram um nauðungarsölu á sömu eign í fleiri umdæmum en einu
     skal sameina meðferð þeirra svo fljótt sem verður uppvíst um það. Komi
  gerðarbeiðendur sér ekki saman um annað skal það gert í því umdæmi sem getur
                 fyrst átt við eftir talningu þeirra í 2. mgr.
 59. gr. Nú er krafist nauðungarsölu á eign sem gerðarþoli hefur umráð yfir eða
   þriðji maður fyrir hans atbeina, og má þá gerðarbeiðandi óska í beiðni um
 nauðungarsöluna eftir heimild sýslumanns til að taka vörslur eignarinnar í því
   skyni að fá henni ráðstafað, enda sé ekki um eign að ræða sem verður seld
            samkvæmt ákvörðun sýslumanns þar sem hún er niður komin.
 Þegar sýslumaður kannar beiðni eftir ákvæðum 13. gr. skal hann um leið leggja
mat á það hvort skilyrði séu til að heimila gerðarbeiðanda vörslutöku ef þess er
 krafist. Telji sýslumaður þeim fullnægt ritar hann þá ákvörðun á beiðnina, svo
 og hvar og hvenær eigninni verði ráðstafað. Afrit af beiðninni sem verða send
  skv. 16. gr. skulu bera þessa áritun. Áritun sýslumanns má hljóða þannig að
       gerðarbeiðandi njóti þessarar heimildar fyrst frá tilteknum tíma.
60. gr. Gerðarþola er skylt að afhenda eignina gerðarbeiðanda eða öðrum sem hann
felur að vitja hennar fyrir sína hönd, enda sé þá framvísað heimild skv. 2. mgr.
   59. gr. Sama skylda hvílir á þriðja manni sem hefur vörslur eignarinnar ef
   réttur hans til umráða gengur ekki fyrir rétti gerðarbeiðanda yfir henni.
Handveðréttur eða haldsréttur þriðja manns stendur þó ekki í vegi fyrir heimild
gerðarbeiðanda til að krefjast afhendingar eignarinnar, enda verði slíkur réttur
                         þá virtur við nauðungarsöluna.
  Nú neitar gerðarþoli eða annar vörslumaður að verða við skyldu sinni skv. 1.
 mgr. eða ekki tekst að ná til hans, og getur þá gerðarbeiðandi leitað atbeina
  sýslumanns til að fá eignina afhenta. Til að framfylgja rétti gerðarbeiðanda
  getur sýslumaður krafist aðgangs að húsakynnum eða hirslum vörslumanns og má
   beita valdi sé aðgangur ekki veittur. [Lögreglu]^1) er skylt að verða við
tilmælum sýslumanns um að framfylgja ákvörðun hans í þessum efnum. Bókað skal í
                          gerðabók um þessar aðgerðir.
  Ákvæðum 22. gr. skal beitt við aðgerðir skv. 2. mgr. eftir því sem átt getur
                                      við.
 Gerðarbeiðandi ber áhættu af eigninni frá því hann fær vörslur hennar þar til
  henni er ráðstafað. Gerðarbeiðandi skal sjá til þess að eigninni verði komið
   tímanlega á þann stað sem sýslumaður hefur ákveðið til að ráðstafa henni.
                             ^1)[5]L. 90/1996, 43. gr.

                   XI. kafli. Nauðungarsala á lausafjármunum.
 61. gr. Nauðungarsala á lausafjármunum fer fram á uppboði nema annar háttur sé
  ákveðinn skv. 62. gr. Á sama uppboði má selja lausafjármuni samkvæmt fleiri
                               beiðnum en einni.
  Sýslumaður ákveður hvar og hvenær uppboð verður haldið eftir því sem beiðnir
                      liggja fyrir um slíkt hverju sinni.
Ekki er þörf að taka fyrir beiðnir um nauðungarsölu á lausafjármunum fyrr en við
 uppboð. Sýslumaður getur ákveðið aðra fyrirtöku á beiðni ef svo stendur á sem
segir í 2. mgr. 62. gr. eða 1. mgr. 63. gr., en þá skal bókað í gerðabók um það
                                 sem fer fram.
   Um framlagningu gagna og leiðbeiningar við gerðarþola gilda ákvæði 21. gr.
  62. gr. Eftir ósk gerðarþola eða gerðarbeiðanda getur sýslumaður ákveðið að
lausafjármunum verði ráðstafað með sölu á almennum markaði ef skilyrðum 23. gr.
  er fullnægt. Sýslumanni er þó rétt að hafna slíkri ósk ef hann telur munina
illseljanlega eða verðmæti þeirra svo lítið að ekki sé vert að standa þannig að
                                    sölunni.
  Ósk skv. 1. mgr. skal koma á framfæri við sýslumann ekki síðar en við upphaf
    uppboðs. Komi óskin fram með nægum fyrirvara getur sýslumaður tekið hana
    sérstaklega fyrir áður en komið er að uppboði að undangenginni boðun til
                                 hlutaðeigenda.
  Ef orðið er við ósk skv. 1. mgr. skal ákvæðum VI. kafla beitt við ráðstöfun
                         munanna að gættu eftirfarandi:
      1. að gerðarþoli eigi ekki rétt á að halda vörslum eða fá aftur vörslur
         munanna meðan ráðstöfun er reynd nema gerðarbeiðandi samþykki,
    2. að söluskilmálar verði ákveðnir hverju sinni með hliðsjón af ákvæðum 65.
                                      gr.,
    3. að ákveðið verði hverju sinni eftir eðli munanna hverjum verði falið að
                              leita tilboða í þá,
    4. að aðili að nauðungarsölunni geti krafist að tilraunum til sölu munanna
   verði hætt eftir að mánuður er liðinn frá því óskin var tekin til greina.
63. gr. Gerðarþoli eða þriðji maður sem hefur lögvarinna hagsmuna að gæta getur
  komið á framfæri mótmælum gegn nauðungarsölunni við sýslumann fram að því að
 leitað er boða í munina. Berist mótmælin með nægum fyrirvara getur sýslumaður
tekið nauðungarsöluna sérstaklega fyrir að undangenginni boðun til hlutaðeigenda
               til að fjalla um þau áður en komið er að uppboði.
 Eftir því sem átt getur við skal ákvæðum 22. gr. beitt við nauðungarsölu eftir
                                 þessum kafla.
64. gr. Þegar uppboð hefur verið ákveðið fær sýslumaður auglýsingu um það birta
í dagblaði eða með öðrum samsvarandi hætti minnst einu sinni með viku fyrirvara.
Sýslumaður getur ákveðið að auglýsing verði birt oftar og þá með öðrum hætti og
                     á þeim tíma sem honum þykir eiga við.
  Í auglýsingunni skal koma fram hvar og hvenær uppboðið byrji. Skal lýst með
     almennum hætti um hverja muni sé að ræða, en verðmætra muna skal getið
     sérstaklega með viðeigandi lýsingu. Ekki er þörf að greina frá nöfnum
gerðarbeiðenda eða gerðarþola, en sýslumaður getur ákveðið að það verði gert ef
      það þykir horfa til sérstakra upplýsinga um þá muni sem á að selja.
 Gerðarbeiðanda er frjálst að auglýsa uppboðið á eigin kostnað hvað sig varðar.
 Nú er upplýst að þriðji maður njóti réttinda í eign og vitað er hvar verði náð
 til hans, og skal þá sýslumaður tilkynna honum um uppboð á henni með hæfilegum
                        fyrirvara og sannanlegum hætti.
      65. gr. Dómsmálaráðherra setur almenna skilmála fyrir uppboðssölu á
 lausafjármunum, sem skulu birtir í auglýsingu í Stjórnartíðindum,^1) en í þeim
                  skal meðal annars kveðið á um eftirfarandi:
     1. að munirnir séu seldir í því ástandi sem þeir eru þegar hamar fellur,
    2. að sýslumanni sé óskylt að taka neinu framkomnu boði, sbr. 5. og 6. mgr.
                                    67. gr.,
     3. hvort kaupandi greiði kostnað og opinber gjöld af nauðungarsölunni til
  viðbótar við boð sitt eða hvort slíkt skuli talið innifalið í fjárhæð boðs,
    4. að kaupanda beri að greiða söluverðið þegar í stað eftir að munirnir eru
  slegnir honum, en það megi þó ákveða áður en boða er leitað, að ósk eða með
samþykki gerðarbeiðanda, að gjaldfrestur verði veittur við sölu tiltekinna muna,
            5. að kaupandi beri áhættu af mununum frá því hamar fellur,
     6. að kaupanda sé rétt og skylt að taka munina í sínar vörslur um leið og
 söluverðið sé greitt, en sé ekki annað ákveðið verði þeir varðveittir fram að
                 því á hans kostnað ef gjaldfrestur er veittur,
    7. að engin ábyrgð sé tekin á ástandi munanna eða heimild yfir þeim og geti
   kaupandi ekki krafist riftunar kaupanna, afsláttar eða skaðabóta eftir að
                       söluverðinu hefur verið ráðstafað.
   Sýslumaður getur ákveðið að víkja frá almennum uppboðsskilmálum við sölu á
 tilteknum munum eða uppboðið í heild sinni eftir ákvæðum 29. gr., en að öðrum
                    kosti teljast almennir skilmálar gilda.
                                 ^1)Augl. 42/1992.
   66. gr. Ef gerðarbeiðendur æskja þess og gerðarþoli mótmælir því ekki skal
 frestað að selja munina á uppboði. Verður þá ekki af fyrirtöku á uppboði nema
   tilefni sé til hennar vegna ákvæða 62. eða 63. gr. Það sama á við ef ekki
             reynist unnt að koma mununum á uppboðsstað í tæka tíð.
   Ef uppboði er frestað skv. 1. mgr. ákveður sýslumaður nýjan tíma til þess.
 Ákvörðunin skal tilkynnt gerðarþola bréflega en gerðarbeiðanda með þeim hætti
 sem sýslumanni þykir til hlýða. Uppboðið skal auglýst á ný skv. 1. og 2. mgr.
                                    64. gr.
 Hafi munir ekki verið seldir innan eins árs frá þeim degi sem sýslumanni barst
  beiðni um nauðungarsöluna telst hún sjálfkrafa fallin niður. Þetta gildir þó
 ekki ef uppboðinu hefur verið frestað vegna meðferðar dómsmáls eða varnað með
  heimild til greiðslustöðvunar eða til að leita nauðasamnings og uppboðið fer
         fram svo fljótt sem verða má frá því slík hindrun er úr vegi.
67. gr. Áður en byrjað er að leita boða í muni við uppboð skal sýslumaður kynna
 uppboðsskilmála í heyranda hljóði. Ef skilmálar verða ekki þeir sömu við sölu
allra muna má kynna í byrjun þá sem gilda varðandi flesta munina en greina síðan
            jafnharðan og leitað er boða frá þeim sem gilda um aðra.
 Sýslumaður ákveður í hverri röð munirnir verði boðnir upp, en rétt er að taka
tillit til óska gerðarþola í þeim efnum ef óvíst er hvort það þurfi að bjóða upp
  alla munina til að fullnægja kröfum gerðarbeiðanda. Leita má boða í tvo eða
  fleiri muni í senn ef gerðarþoli er sá sami og sýslumaður telur að boð verði
ekki lægri með þeim hætti en fengjust til samans í hvern hlut fyrir sig. Einnig
                  má leita boða eftir ákvæðum 2. mgr. 30. gr.
Þegar kemur að því að leita boða í tiltekinn hlut skal sýslumaður gefa ótvírætt
til kynna um hvern hlut sé að ræða, svo sem með því að hluturinn sé tekinn fram
 til sýnis eða bent sé greinilega á hann. Upplýsingar skulu veittar um hlutinn
  eftir því sem vitneskja liggur fyrir og sýslumaður telur ástæðu til. Að því
                      gerðu lýsir sýslumaður eftir boðum.
          Ákvæði 2.6. mgr. 32. gr. og 1. mgr. 33. gr. gilda um boðin.
Komi ekkert boð fram í hlut getur sýslumaður ákveðið að bæta öðrum við og leita
boða í þá í einu lagi. Sé þetta ekki unnt skv. 2. mgr. eða beri það ekki árangur
 telst beiðni um nauðungarsöluna fallin niður hvað þann hlut varðar. Það sama á
 við ef nauðungarsölu er krafist á grundvelli 6. gr. og ekki kemur fram boð sem
    nægir til þess að gerðarbeiðandi fái eitthvað í sinn hlut af söluverði.
Þegar sýslumaður hefur skorað þrívegis á viðstadda að gera frekari boð í hlutinn
án þess að þau komi fram lætur hann hamar falla og getur þess um leið hvort boði
 sé tekið og þá hvaða. Ef sýslumaður telur boðin óhæfilega lág með hliðsjón af
 líklegu markaðsverði hlutar getur hann orðið við kröfu aðila um að hafna þeim
  öllum og frestað til annars uppboðs að reyna sölu á ný. Að öðrum kosti skal
 hæsta boði jafnan tekið, en séu tvö eða fleiri hæst og jöfn ákveður sýslumaður
                          hvoru eða hvaða verði tekið.
  Ef ekki er staðið við boð í kjölfar þess að því er tekið má sýslumaður lýsa
þegar yfir að næsta boði sé tekið eða bjóða hlutinn upp á ný. Krefja má þann sem
vanefnir boð sitt um mismuninn á boðinu og því sem fæst síðan fyrir hlutinn, en
            við málshöfðun í því skyni gilda ákvæði 3. mgr. 46. gr.
 Bókað skal í gerðabók hverjir munir séu seldir á uppboði og gegn hverju verði,
      eftir kröfu hvers það hafi verið gert og hver hafi verið gerðarþoli.
   68. gr. Nú er gerðarbeiðandi einn, annarri kröfu hefur ekki verið lýst um
    greiðslu af söluverði og öðrum kröfum en gerðarbeiðanda hefur ekki verið
  þinglýst á eignina, og skal þá sýslumaður úthluta söluverðinu svo fljótt sem
verða má eftir greiðslu þess, enda hafi gildi nauðungarsölunnar ekki áður verið
 borið undir héraðsdóm samkvæmt ákvæðum XIV. kafla. Eins má fara að þótt fleiri
     kröfur en gerðarbeiðanda liggi fyrir ef ekki er ástæða til að ætla að
                  ágreiningur standi um tilkall til söluverðs.
 Ef söluverði verður ekki úthlutað skv. 1. mgr. skal ákvæðum 50.54. gr. beitt
                          eftir því sem átt getur við.
    69. gr. Ef þörf krefur gefur sýslumaður kaupanda út heimildarbréf fyrir
                               eignarrétti hans.
Nauðungarsala samkvæmt ákvæðum þessa kafla hefur sömu áhrif og er mælt fyrir um
                               í 2. mgr. 56. gr.
  Beita má ákvæðum 57. gr. um kröfu þess sem gerist kaupandi við nauðungarsölu
                          samkvæmt reglum þessa kafla.

          XII. kafli. Nauðungarsala á verðbréfum, kröfuréttindum o.fl.
 70. gr. Ef nauðungarsölu er krafist á réttindum, sem önnur ákvæði þessara laga
 ná ekki til en geta þó gengið kaupum og sölu, tekur sýslumaður beiðni um hana
fyrir að undangengnum tilkynningum skv. 16. gr. til að taka ákvörðun um aðgerðir
vegna hennar skv. 71. gr. Aðrir sem geta talist aðilar að nauðungarsölunni og er
     vitað um skulu einnig kvaddir til fyrirtökunnar með sannanlegum hætti.
  Bókað skal í gerðabók um það sem fer fram við fyrirtökur eftir ákvæðum þessa
                                     kafla.
71. gr. Við fyrirtöku á beiðni um nauðungarsöluna skal farið eftir því sem segir
  í 21. gr. Þar ákveður sýslumaður hvernig verði staðið að nauðungarsölunni að
                    fengnum tillögum þeirra sem eru mættir.
Ef nauðungarsölu er krafist á ógjaldföllnu verðbréfi skal að jafnaði ákveða við
    fyrirtöku að fela tilteknum verðbréfamiðlara að selja það gegn verði sem
   sýslumaður samþykkir og standa síðan sýslumanni skil á söluverðinu. Ef um
    verðbréf er að ræða sem má þegar eða bráðlega fá greitt eða innleyst með
peningagreiðslu má ákveða að sýslumaður fari þá leið. Sýslumaður áritar verðbréf
  um framsal eða greiðslu eða til innlausnar með sömu áhrifum og ef hann hefði
                                umboð til þess.
Ef nauðungarsölu er krafist á öðrum kröfuréttindum eða annars konar tilkalli til
peningagreiðslu skal að jafnaði ákveða við fyrirtöku að fela gerðarbeiðanda eða
 tilteknum hæstaréttar- eða héraðsdómslögmanni að fylgja réttindunum eftir gegn
  ábyrgð gerðarbeiðanda á greiðslu kostnaðar og standa síðan sýslumanni skil á
 andvirði þeirra. Réttindin verða þá sótt í umboði sýslumanns sem kemur fram í
embættisnafni sem aðili að þeim. Þó má ákveða að sýslumaður leitist fyrst við að
                        fá andvirði réttindanna greitt.
 Ef um annars konar réttindi er að ræða skal ákveða ráðstöfun þeirra við uppboð
 skv. XI. kafla nema ákvæðum 2. eða 3. mgr. verði beitt um þau með sambærilegum
                             hætti og þar er mælt.
 Nú er krafist nauðungarsölu á réttindum sem ákvæði 2. eða 3. mgr. taka til og
  það þykir ósennilegt að aðgerðir samkvæmt þeim ákvæðum muni bera árangur eða
   svara kostnaði eða það er þegar reynt, og skal þá ráðstafa réttindunum við
                       uppboð eftir fyrirmælum XI. kafla.
 72. gr. Við ráðstöfun réttinda skv. 2. eða 3. mgr. 71. gr. skal að öðru leyti
          farið eftir reglum XI. kafla eftir því sem þær geta átt við.

                    4. þáttur. Málsmeðferð fyrir dómstólum.
     XIII. kafli. Úrlausn ágreinings um hvort nauðungarsala fari fram o.fl.
  73. gr. Eftir því sem er mælt fyrir um í öðrum ákvæðum þessara laga má leita
úrlausnar héraðsdómara samkvæmt fyrirmælum þessa kafla um ágreining sem rís við
                                 nauðungarsölu.
   Sá sem vill leita úrlausnar héraðsdómara skal lýsa því yfir við fyrirtöku
   sýslumanns á nauðungarsölunni, þar sem sú ákvörðun kemur fram sem leita á
úrlausnar um. Hafi hlutaðeigandi ekki verið staddur við fyrirtökuna og ekki mátt
  fá boðun til hennar eða haft lögmæt forföll eða ákvörðunin kom ekki fram við
 fyrirtöku, má hann þó koma yfirlýsingu sinni bréflega fram við sýslumann innan
viku frá því honum varð kunnugt um ákvörðunina, ef henni hefur ekki þegar verið
                  framfylgt með aðgerðum við nauðungarsöluna.
  Þegar yfirlýsing skv. 2. mgr. hefur komið fram skal sýslumaður þegar í stað
  stöðva frekari aðgerðir við nauðungarsöluna að því leyti sem þær geta verið
 háðar umdeildri ákvörðun hans, nema bersýnilegt þyki að skilyrði skorti til að
 leita úrlausnar héraðsdómara um hana. Komi yfirlýsing fram við fyrirtöku skal
bókað um hana í gerðabók ásamt því sem hlutaðeigandi kveðst munu krefjast fyrir
dómi. Einnig skal bókað um viðhorf annarra til ágreiningsins og kröfur þeirra að
því leyti sem hann getur varðað þá. Sýslumaður skal síðan svo fljótt sem er unnt
     afhenda þeim sem hyggst leita úrlausnar héraðsdómara staðfest eftirrit
      framlagðra gagna og endurrit úr gerðabók að því leyti sem þau varða
                                ágreiningsefnið.
  Sýslumaður skal tilkynna þeim aðilum sem ágreiningurinn getur varðað og voru
      ekki viðstaddir þegar yfirlýsing skv. 2. mgr. kom fram um málavexti.
 Sá sem leitar úrlausnar héraðsdómara skal tafarlaust senda honum málsgögn skv.
                                    3. mgr.
 Sýslumanni er heimilt að senda héraðsdómara athugasemdir sínar um málefnið ef
   hann kemur ekki til með að eiga aðild að dómsmálinu, sbr. 3. mgr. 46. gr.
74. gr. Þegar héraðsdómara hafa borist gögn varðandi nauðungarsöluna kannar hann
hvort skilyrðum þessara laga til að leita úrlausnar hans sé fullnægt. Ef svo er
 ekki vísar hann málinu frá dómi með úrskurði án þess að kveðja til aðila þess
                  eða taka það að öðru leyti fyrir á dómþingi.
 Ef máli verður ekki þegar vísað frá skv. 1. mgr. ákveður héraðsdómari hvernig
aðild að því verði hagað. Að öðru jöfnu skal sá sem leitar úrlausnarinnar talinn
sóknaraðili máls. Ef leitað er úrlausnar vegna ágreinings sem hefur risið milli
  þess sem leitar hennar og annars eða annarra aðila að nauðungarsölunni skulu
 þeir sem standa gegnt honum taldir varnaraðilar, sbr. þó 3. mgr. 46. gr. Ella
 skal gerðarþoli að jafnaði talinn varnaraðili, en það skal hann einnig annars
 vera ef ágreiningsefnið varðar hagsmuni hans. Ráðist aðild að málinu ekki með
           þessum hætti ákveður héraðsdómari um hana eftir eðli þess.
    Að því gerðu sem segir í 2. mgr. ákveður héraðsdómari stað og stund til
    þinghalds og tilkynnir það málsaðilum með sannanlegum hætti og hæfilegum
                                   fyrirvara.
75. gr. Ef sættir takast ekki um ágreininginn í þinghaldi sem er boðað til skv.
 3. mgr. 74. gr. skulu aðilar gera grein fyrir þeim kröfum sem þeir hafa uppi.
Kröfur verða ekki hafðar uppi í máli samkvæmt ákvæðum þessa kafla um annað en þá
  ákvörðun sýslumanns sem varð tilefni málsins, svo og málskostnað, sbr. þó 3.
mgr. Frá þessu má þó víkja ef aðilarnir eru á einu máli um að fá leyst úr öðrum
ágreiningi varðandi nauðungarsöluna, sem varðar ekki aðra en þá, og héraðsdómari
    fellst á að þeir hafi lögvarða hagsmuni af því að fá úrlausn þá um þann
                                   ágreining.
   Ef málið varðar riftun kaupa við nauðungarsölu eða rétt til afsláttar eða
 skaðabóta, sbr. 47. og 48. gr., má krefjast að mælt verði fyrir um réttindi og
 skyldur aðila í þeim efnum. Í slíku máli má einnig hafa uppi gagnkröfu með eða
  án gagnsakar sé almennum skilyrðum til þess fullnægt, enda sæki sá þing sem
  slíkri kröfu er beint að. Gagnsök telst höfðuð án frekari aðgerða ef krafa í
                          henni kemur fram á dómþingi.
  Þegar kröfur aðila hafa komið fram skal þeim veittur skammur frestur til að
 skila skriflegum greinargerðum og afla sýnilegra sönnunargagna ef þörf krefur.
 Málið skal síðan sótt og varið munnlega, en í sama þinghaldi má taka munnlegar
                  skýrslur ef þeirra er þörf, sbr. þó 76. gr.
76. gr. Ef sóknaraðili er einn og hann sækir ekki þinghald skv. 1. mgr. 75. gr.
   eða ekki verður síðar af þingsókn af hans hálfu skal fella málið niður ef
   varnaraðili hefur ekki haft uppi sjálfstæðar kröfur. Hafi varnaraðili gert
slíkar kröfur skal fella málið niður hvað varðar kröfur sóknaraðila og leysa úr
kröfum varnaraðila samkvæmt reglum 3. mgr. eftir því sem þær eiga við að breyttu
  breytanda. Falli mál með öllu niður má úrskurða varnaraðila ómaksþóknun eða
                málskostnað ef hann sækir þing og krefst slíks.
Ákvæðum 1. mgr. skal beitt ef sóknaraðilar eru tveir eða fleiri og hvorugur eða
enginn þeirra sækir þing. Að öðrum kosti skal málið aðeins fellt niður varðandi
                  þann eða þá sóknaraðila sem sækja ekki þing.
  Ef varnaraðili er einn og hann sækir ekki þing skulu gagnkröfur hans felldar
 niður ef um þær er að ræða og skal sóknaraðila gefinn kostur á að leggja fram
 greinargerð af sinni hálfu og sönnunargögn hafi þau ekki þegar komið fram. Að
     því búnu skal málið tekið til úrskurðar án frekari málflutnings. Hafi
  greinargerð komið fram af hálfu varnaraðila áður en þingsókn hans féll niður
  skal sóknaraðila þó gefinn kostur á að leggja fram stutt skriflegt svar við
        röksemdum varnaraðila áður en málið verður tekið til úrskurðar.
 Ákvæðum 3. mgr. verður beitt ef varnaraðilar eru tveir eða fleiri og hvorugur
  eða enginn þeirra sækir þing. Að öðrum kosti falla aðeins niður sjálfstæðar
                  kröfur þess varnaraðila sem sækir ekki þing.
 77. gr. Í úrskurði héraðsdómara skal á grundvelli framkominna sönnunargagna og
    málflutnings aðilanna kveðið á um staðfestingu, breytingu eða ómerkingu
ákvörðunar sýslumanns. Á sama grundvelli skal lagt mat á kröfur sem lúta að öðru
  en ákvörðun sýslumanns að því leyti sem þær verða hafðar uppi skv. 2. eða 3.
                                  mgr. 75. gr.
  Almennum reglum um meðferð einkamála í héraði verður beitt að öðru leyti við
      meðferð mála samkvæmt þessum kafla, eftir því sem þær geta átt við.
     78. gr. Aðgerðum við nauðungarsölu má þegar fram halda þegar úrskurður
 héraðsdómara samkvæmt þessum kafla hefur gengið ef lyktir úrskurðar leiða til
                     þess og annað er ekki ákveðið í honum.
79. gr. Úrskurðir og ákvarðanir héraðsdómara í málum samkvæmt þessum kafla sæta
kæru til Hæstaréttar. Þó verður ekki skotið til æðra dóms úrskurði eða ákvörðun
 héraðsdómara sem er kveðin upp eða tekin undir rekstri máls og mundi ekki sæta
kæru ef um einkamál væri að ræða sem væri rekið eftir almennum reglum. Þá verður
     heldur ekki skotið til æðra dóms úrskurði héraðsdómara sem felur í sér
lokaákvörðun um ágreiningsefni nema fullnægt sé almennum skilyrðum til áfrýjunar
                               dómi í einkamáli.
  Um kærufresti, kæruna sjálfa og meðferð hennar í héraði og fyrir Hæstarétti
               gilda sömu reglur og um kæru í almennu einkamáli.
 Kæra úrskurðar samkvæmt ákvæðum þessa kafla frestar ekki aðgerðum á grundvelli
   hans við nauðungarsölu nema fallist hafi verið á kröfu þess efnis í honum.

                  XIV. kafli. Úrlausn um gildi nauðungarsölu.
  80. gr. Þegar uppboði hefur verið lokið skv. V. eða XI. kafla, tilboði hefur
   verið tekið í eign skv. VI. kafla eða andvirði réttinda hefur verið greitt
sýslumanni eftir ráðstöfun skv. 2. eða 3. mgr. 71. gr., getur hver sá sem hefur
       lögvarinna hagsmuna að gæta leitað úrlausnar héraðsdómara um gildi
    nauðungarsölunnar, en krafa þess efnis skal þá berast héraðsdómara innan
      fjögurra vikna frá því fyrrgreinda tímamarki sem á við hverju sinni.
    Þegar frestur skv. 1. mgr. er liðinn verður því aðeins leitað úrlausnar
 héraðsdómara um gildi nauðungarsölu að það sé samþykkt af hendi allra aðila að
henni, sem hafa haft uppi kröfur fyrir sýslumanni og úrlausnin gæti varðað, svo
                 og kaupanda að eigninni ef um hann er að ræða.
Ákvæði 1. og 2. mgr. breyta því ekki að annars má hafa uppi kröfu um skaðabætur
  eða aðra peningagreiðslu sem byggist á því að ekki hafi verið skilyrði fyrir
             nauðungarsölu eða ranglega hafi verið staðið að henni.
    81. gr. Sá sem leitar úrlausnar um gildi nauðungarsölu skal tilkynna það
     héraðsdómara skriflega. Í tilkynningunni skal eftirfarandi koma fram:
      1. um hverja nauðungarsölu sé að ræða, hvenær hún fór fram, hvers konar
   ráðstöfun hafi átt sér stað og á hverju, og hverjir verði taldir aðilar að
                          málinu skv. 3. mgr. 82. gr.,
                      2. hvers sé krafist fyrir héraðsdómara,
             3. á hverjum málsástæðum og lagarökum kröfur séu reistar.
  Með tilkynningunni skulu að jafnaði fylgja staðfest eftirrit gagna sem hafa
  verið lögð fram við nauðungarsöluna og endurrit úr gerðabók sýslumanns. Hafi
   þessi gögn ekki verið til reiðu í tæka tíð skulu þau send héraðsdómara svo
      fljótt sem verða má eftir að tilkynning berst honum. Þá skulu fylgja
 yfirlýsingar um samþykki fyrir rekstri málsins skv. 2. mgr. 80. gr. ef við á.
Sýslumanni skal sent afrit tilkynningar með sannanlegum hætti. Honum er heimilt
             að senda héraðsdómara athugasemdir sínar um málefnið.
  Leiti tveir eða fleiri úrlausnar um gildi sömu nauðungarsölu skal farið með
málið í einu lagi, en þó þannig að leyst verði sjálfstætt úr kröfum hvers um sig
                                ef þörf krefur.
82. gr. Þegar héraðsdómara hafa borist tilkynning og gögn skv. 1. og 2. mgr. 81.
  gr. kannar hann hvort skilyrðum þessara laga til að leita úrlausnar hans sé
  fullnægt. Ef svo er ekki vísar hann málinu frá dómi með úrskurði án þess að
       kveðja til aðila þess eða taka það að öðru leyti fyrir á dómþingi.
 Ef máli verður ekki þegar vísað frá skv. 1. mgr. ákveður héraðsdómari hvernig
  aðild að því verði hagað. Að öðru jöfnu skal sá sem leitar úrlausnar talinn
 sóknaraðili máls, en aðrir varnaraðilar. Komi síðar í ljós þegar aðilar greina
     frá kröfum sínum fyrir dómi að einhverjir varnaraðila eigi samleið með
           sóknaraðila skal aðild að málinu breytt því til samræmis.
       Til aðila að máli samkvæmt ákvæðum þessa kafla teljast gerðarþoli,
 gerðarbeiðandi og aðrir þeir sem hafa gert kröfur fyrir sýslumanni í tengslum
  við nauðungarsöluna og hafa ekki fallið frá þeim, kaupandi að eigninni ef um
 hann er að ræða, svo og aðrir sem gefa sig fram við héraðsdómara með kröfur um
gildi nauðungarsölunnar og hann fellst á að hafi lögvarða hagsmuni af því að fá
                             leyst úr kröfum sínum.
 Þegar aðild að málinu hefur verið ráðin ákveður héraðsdómari stað og stund til
þinghalds og kveður málsaðila til þess með tilkynningu sem verður birt með sama
     hætti og stefna í einkamáli. Tilkynningu skal birta með minnst þriggja
 sólarhringa fyrirvara nema héraðsdómari telji brýna hagsmuni krefjast skemmri
                                   fyrirvara.
83. gr. Ef sættir takast ekki um ágreininginn í þinghaldi sem er boðað til skv.
4. mgr. 82. gr. skulu aðilar gera grein fyrir þeim kröfum sem þeir hyggjast hafa
                                     uppi.
 Kröfur verða ekki hafðar uppi í máli samkvæmt ákvæðum þessa kafla um annað en
 ógildingu nauðungarsölunnar eða viðurkenningu á gildi hennar að öllu leyti eða
 nánar tilteknu marki, svo og málskostnað, sbr. þó 3. mgr. 55. gr. Þó má einnig
    hafa uppi kröfu um greiðslu sem réttur getur stofnast til með úrlausn um
  ógildingu nauðungarsölunnar, enda sæki sá þing sem slíkri kröfu er beint að.
  Þegar kröfur aðila hafa komið fram skal þeim veittur skammur frestur til að
 skila skriflegum greinargerðum og afla sýnilegra sönnunargagna ef þörf krefur.
Málið skal síðan sótt og varið munnlega en áður má þó taka munnlegar skýrslur ef
                    þeirra er þörf, sbr. þó 1. mgr. 84. gr.
84. gr. Ef útivist verður af hálfu aðila skal farið eftir ákvæðum 76. gr. eftir
                             því sem átt getur við.
     Í úrskurði héraðsdómara skal á grundvelli framkominna sönnunargagna og
   málflutnings aðilanna kveðið á um gildi nauðungarsölu eftir því sem kröfur
   þeirra gefa tilefni til. Ef nauðungarsala er ógilt að einhverju leyti skal
            skýrlega kveðið á um það í hverjum atriðum það sé gert.
 Frekari aðgerðir við nauðungarsöluna á grundvelli úrskurðar héraðsdómara mega
 ekki fara fram fyrr en að liðnum fresti til að kæra hann, nema málsaðilar hafi
                     lýst yfir að þeir uni við úrskurðinn.
  Almennum reglum um meðferð einkamála í héraði verður beitt að öðru leyti við
      meðferð mála samkvæmt þessum kafla, eftir því sem þær geta átt við.
             85. gr. Um málskot gilda ákvæði 1. og 2. mgr. 79. gr.
    Kæra úrskurðar samkvæmt ákvæðum þessa kafla frestar frekari aðgerðum við
                                nauðungarsöluna.

                            5. þáttur. Ýmis ákvæði.
                       XV. kafli. Ábyrgð á nauðungarsölu.
 86. gr. Hafi gerðarbeiðandi krafist nauðungarsölu sem síðar er leitt í ljós að
  skilyrði skorti til ber honum að bæta allt tjón sem aðrir hafa beðið af þeim
                                     sökum.
 Hafi nauðungarsala annars farið fram með þeim hætti að hún hafi eða gæti sætt
   ógildingu á sá sem hefur orðið fyrir tjóni af henni rétt til bóta úr hendi
                 gerðarbeiðanda eftir almennum skaðabótareglum.
     Dæma má skaðabætur skv. 1. eða 2. mgr. eftir álitum ef ljóst þykir að
      fjárhagslegt tjón hafi orðið en ekki er unnt að sanna fjárhæð þess.
87. gr. Þeim sem á tilkall til bóta skv. 86. gr. er heimilt að beina málsókn til
  heimtu þeirra að ríkinu óskipt með gerðarbeiðanda ef sá sem hafði framkvæmd
 nauðungarsölunnar með höndum sýndi af sér gáleysi við þá athöfn sem leiddi til
                                     tjóns.
                Um ábyrgð héraðsdómara fer eftir sérreglum laga.
  88. gr. Mál til heimtu bóta skv. 86. gr., sbr. 1. mgr. 87. gr., ber að höfða
  fyrir héraðsdómi áður en þrír mánuðir eru liðnir frá því sá sem hefur orðið
           fyrir tjóni átti þess fyrst kost að hafa kröfu sína uppi.

                 XVI. kafli. Gildistaka, brottfallin lög o.fl.
                  89. gr. Lög þessi öðlast gildi 1. júlí 1992.
                                    90. gr.
                                    91. gr.

                      XVII. kafli. Ákvæði til bráðabirgða.
                                  92.97. gr.
      98. gr. Hafi lögtak verið gert í eign fyrir 1. júlí 1992 má krefjast
nauðungarsölu á grundvelli þess, en lögtak verður þá talið ígildi fjárnáms skv.
                            1. tölul. 1. mgr. 6. gr.
Nú hefur skuldabréf með veðrétti í fasteign verið gefið út fyrir gildistöku laga
þessara og þar er tekið fram að það megi krefjast uppboðs eða nauðungaruppboðs á
veðinu til fullnustu skuldar án undangengins dóms, sáttar eða fjárnáms, og skal
 þá litið svo á að slíkt skuldabréf geymi áskilnað um heimild til nauðungarsölu
 skv. 2. tölul. 1. mgr. 6. gr. þótt orðalag í skuldabréfinu svari ekki til þess
                           sem þar er mælt fyrir um.
99. gr. Nú varðveitir uppboðshaldari uppboðsandvirði við gildistöku laga þessara
  vegna þess að ekki hefur verið lýst tilkalli til greiðslu þess eftir reglum
         eldri laga, og skal þá farið með það samkvæmt ákvæðum 54. gr.

References

   Visible links
   1. http://www.althingi.is/dba-bin/lawformpr.pl?lnr=1991090
   2. file://1996090.html
   3. http://www.reglugerd.is/interpro/dkm/WebGuard.nsf/key2/227-1992
   4. file://1996090.html#g43
   5. file://1996090.html#g43
