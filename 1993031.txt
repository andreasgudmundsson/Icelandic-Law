                                    dálkum.

   --------------------------------------------------------------------------

                                  Hjúskaparlög

                             1993 nr. 31 14. apríl

   --------------------------------------------------------------------------

Tóku gildi 1. júlí 1993. Breytt með [2]l. 150/1998 (tóku gildi 30. des. 1998) og
                    [3]l. 65/2001 (tóku gildi 1. okt. 2001).

                 I. kafli. Efnissvið laganna og almenn ákvæði.
                             A. Gildissvið laganna.
  1. gr. Lög þessi gilda um hjúskap karls og konu. Þau taka ekki til óvígðrar
                                   sambúðar.
                              B. Jafnstaða hjóna.
  2. gr. Hjón eru í hvívetna jafnrétthá í hjúskap sínum og bera jafnar skyldur
  hvort gagnvart öðru og börnum sínum. Þeim ber að sýna hvort öðru trúmennsku,
  styðja hvort annað og gæta sameiginlega hagsmuna heimilisins og fjölskyldu.
   Hjón eiga í sameiningu að annast uppeldi barna sinna, sjá þeim farborða og
hjálpast að við að framfæra fjölskylduna með fjárframlögum, vinnu á heimili og á
                                  annan hátt.
                 C. Verkefnaskipting og upplýsingar um efnahag.
  3. gr. Hjón skulu skipta milli sín verkefnum á heimili eftir föngum, svo og
           útgjöldum vegna heimilisrekstrar og framfærslu fjölskyldu.
   Hjónum er skylt að veita hvort öðru upplýsingar um efnahag sinn og afkomu.
                       D. Forræði eigna og skuldaábyrgð.
 4. gr. Hvort hjóna ræður yfir eign sinni og svarar til skulda sinna eftir því
                        sem nánar er fyrir mælt í lögum.
                               E. Lok hjúskapar.
      5. gr. Hjúskap lýkur við andlát maka, vegna ógildingar hjúskapar eða
                                 lögskilnaðar.
                   F. Fjárskipti vegna fjárslita milli hjóna.
 6. gr. Nú skilja hjón að borði og sæng eða skilja lögskilnaði eða annað þeirra
 andast. Skal skírri hjúskapareign hvors um sig þá skipt til helminga, svo sem
nánar segir í lögum þessum. Hjón geta samið um fjárskipti sín vegna skilnaðar að
 borði og sæng og lögskilnaðar, en ella getur annað þeirra eða þau bæði krafist
                  opinberra skipta til fjárslita milli þeirra.
Um fjárskipti vegna ógildingar hjúskapar segir í 30. gr. og um fjárskipti vegna
                   fjárslita án hjúskaparloka í XIII. kafla.

                        II. kafli. Hjónavígsluskilyrði.
                              A. Aldur hjónaefna.
 7. gr. Karl og kona mega stofna til hjúskapar þegar þau hafa náð 18 ára aldri.
   Dóms- og kirkjumálaráðuneytið getur veitt yngra fólki leyfi til að ganga í
             hjúskap, [enda liggi fyrir afstaða forsjárforeldra til
                          hjúskaparstofnunarinnar].^1)
                             ^1)[4]L. 150/1998, 4. gr.
                         B. Hjónaefni er lögræðissvipt.
 8. gr. Nú er maður sviptur lögræði og getur hann þá eigi stofnað til hjúskapar
   án samþykkis lögráðamanns síns. Bera má synjun um samþykki undir dóms- og
kirkjumálaráðuneytið sem leyft getur hjónavígsluna ef ekki þykir gild ástæða til
                                   synjunar.
                            C. Skyldleiki hjónaefna.
          9. gr. Hvorki má vígja skyldmenni í beinan legg né systkin.
                                 D. Ættleiðing.
10. gr. Kjörforeldri og kjörbarn mega ekki giftast hvort öðru nema ættleiðing sé
                                  niður felld.
                                  E. Tvíkvæni.
                  11. gr. Eigi má vígja mann sem er í hjúskap.
                 F. Fjárskipti milli hjónaefnis og fyrri maka.
12. gr. Nú hefur hjónaefni verið í hjúskap og má þá eigi vígja það nema opinber
  skipti séu hafin eða einkaskiptum lokið vegna fjárskipta hjónaefnis og fyrri
 maka. Þetta gildir þó ekki ef fullkomin séreignaskipan hefur verið á fjármálum
    hjóna. Dóms- og kirkjumálaráðuneyti getur leyst undan þessu skilyrði ef
                             sérstaklega stendur á.

                   III. kafli. Könnun á hjónavígsluskilyrðum.
                           A. Að hverju könnun lúti.
 13. gr. Áður en hjónavígsla fer fram skulu hjónaefni leggja fram vottorð þess
efnis að könnun hafi átt sér stað á hjónavígsluskilyrðum samkvæmt því sem segir
                  í II. kafla og að lög tálmi ekki ráðahagnum.
        Dóms- og kirkjumálaráðuneytið setur nánari reglur^1) um könnun á
 hjónavígsluskilyrðum, þar á meðal um þau skilríki sem krefja skal hjónaefni um
    við gæslu þessara skilyrða, svo sem fæðingarvottorð og gögn um lok fyrra
                                   hjúskapar.
Hjónaefni skulu lýsa því í skriflegri yfirlýsingu að viðlögðum drengskap að þau
   viti ekki um tálma á fyrirhuguðum hjúskap sínum. [Könnunarmaður]^2) krefur
  hjónaefni til tryggingar um vottorð tveggja áreiðanlegra svaramanna er báðir
       ábyrgjast að enginn lagatálmi sé á fyrirhuguðum hjúskap. Dóms- og
kirkjumálaráðuneytið getur leyft ef alveg sérstaklega stendur á að vikið sé frá
        þessu, þar á meðal að aðeins einn svaramaður undirriti vottorð.
           ^1)[5]Rg. 326/1996, sbr. [6]87/2001. ^2)[7]L. 65/2001, 1. gr.
          B. Hverjir annast könnun. Synjun um útgáfu könnunarvottorðs.
 14. gr. Löggildir hjónavígslumenn skv. IV. kafla laga þessara annast könnun á
 hjónavígsluskilyrðum. [Sýslumenn og löglærðir fulltrúar þeirra skulu þó ávallt
   annast könnun á hjónavígsluskilyrðum ef annað hjónaefna eða bæði eiga ekki
  lögheimili hér á landi.]^1) Fer [könnunin]^1) fram í lögsagnarumdæmi þar sem
annað hjónaefna á lögheimili. Nú á hvorugt lögheimili hér á landi og fer könnun
þá fram í umdæmi þar sem annað þeirra dvelst. [Ekki skal taka gjald fyrir útgáfu
                             könnunarvottorðs.]^1)
 [Nú eiga ákvæði [8]9. gr. lögheimilislaga, nr. 21/1990, við um hagi hjónaefnis
 og telst það þá ekki hafa glatað lögheimili hér á landi þótt það hafi tilkynnt
         flutning samkvæmt Norðurlandasamningi um almannaskráningu.]^1)
Nú synjar [könnunarmaður]^1) um útgáfu könnunarvottorðs og getur hvort hjónaefni
 um sig þá skotið úrlausn hans til dóms- og kirkjumálaráðuneytisins, sbr. 132.
 gr. Ef ráðuneytið felst á sjónarmið aðila fellir það synjun [könnunarmanns]^1)
       úr gildi og er hjónavígsla þá heimil á grundvelli úrlausnar þess.
                             ^1)[9]L. 65/2001, 2. gr.
  C. Könnunarvottorð er forsenda hjónavígslu. Heimild til að víkja frá því ef
                         hjónaefni er alvarlega sjúkt.
    15. gr. Hjónavígsla má ekki fara fram nema fyrir liggi vottorð löggilds
  [könnunarmanns]^1) um að enginn lagatálmi sé á fyrirhuguðum hjúskap. Vottorð
              þetta má þó ekki vera meira en [30 daga]^1) gamalt.
  Nú er annað hjónaefna eða bæði alvarlega sjúk og má hjónavígsla þá fara fram
        þótt sérstök könnun hjónavígsluskilyrða hafi ekki átt sér stað.
 Nú er vígslumanni kunnugt um hjúskapartálma og má hann þá eigi vígja hjónaefni
         þótt fullgildu könnunarvottorði skv. 1. mgr. sé til að dreifa.
                             ^1)[10]L. 65/2001, 3. gr.

                            IV. kafli. Hjónavígsla.
                                 A. Vígslumenn.
                                  1. Almennt.
16. gr. Stofna má til hjúskapar fyrir presti, forstöðumanni skráðs trúfélags er
        hefur vígsluheimild, sbr. 17. gr., eða borgaralegum vígslumanni.
                 2. Prestar og forstöðumenn skráðra trúfélaga.
17. gr. Prestar þjóðkirkjunnar annast kirkjulega hjónavígslu, svo og prestar og
 forstöðumenn annarra skráðra trúfélaga hér á landi sem fengið hafa löggildingu
                   dóms- og kirkjumálaráðuneytisins til þess.
 Prestar þeir, er greinir í [11]lögum nr. 62/1990,^1) eru löggildir vígslumenn.
    Dóms- og kirkjumálaráðuneytið ákveður að öðru leyti, að fengnum tillögum
  biskups, hvort aðrir prestar, sem starfa innan þjóðkirkjunnar, séu löggildir
                                  vígslumenn.
Þjóðkirkjupresti, sem látið hefur af prestsembætti, er rétt að gefa saman hjón,
        að fenginni heimild tiltekins prests þjóðkirkju er kannað hefur
 hjónavígsluskilyrði og tekist á hendur ábyrgð á færslu hjónavígslu í kirkjubók
                        og skýrsluskilum í því sambandi.
  Dóms- og kirkjumálaráðuneytið getur löggilt íslenska presta til að framkvæma
                             hjónavígslur erlendis.
                               ^1)Nú [12]l. 78/1997.
                          3. Borgaralegir vígslumenn.
   18. gr. Borgaralega hjónavígslu framkvæma sýslumenn og löglærðir fulltrúar
                                    þeirra.
             4. Hjónavígsluheimild starfsmanna íslenskra sendiráða.
        19. gr. Utanríkisráðuneytið getur, að höfðu samráði við dóms- og
kirkjumálaráðuneytið, sett reglur um heimild starfsmanna í íslenskum sendiráðum,
 er hafa diplómatíska stöðu, til að framkvæma hjónavígslur erlendis, svo og um
         vígsluheimild ræðismanna Íslands erlendis með sama fyrirvara.
 Ákvæði laga þessara um hjónavígsluskilyrði, könnun þeirra, svo og hjónavígslu,
     gilda einnig um hjónavígslu skv. 1. mgr., svo og skv. 4. mgr. 17. gr.
   5. Heimild erlendra vígslumanna til að framkvæma hjónavígslu hér á landi.
    20. gr. Heimilt er að ákveða með samningi við erlent ríki að prestar frá
 viðkomandi ríki eða útsendir ræðismenn þess hér á landi, er hafa diplómatíska
 stöðu, geti framkvæmt hjónavígslu hér á landi, enda sé a.m.k. annað hjónaefna
                            ríkisborgari þess ríkis.
                              6. Hæfi vígslumanns.
21. gr. Skyldleiki (kjörsifjar) eða tengdir vígslumanns við hjónaefni gera hann
  ekki vanhæfan til að framkvæma könnun á hjónavígsluskilyrðum eða til að gefa
                                  saman hjón.
    B. Réttur til hjónavígslu og skylda prests til að framkvæma hjónavígslu.
    22. gr. Hjónaefni eiga rétt á að stofna til hjúskapar fyrir borgaralegum
    vígslumanni hvort sem þau eiga kröfu á kirkjulegri hjónavígslu eða ekki.
Dóms- og kirkjumálaráðuneytið getur, að fengnum tillögum biskups, sett reglur um
hvenær prestum sé skylt að framkvæma hjónavígslu og nánari reglur um hvenær þeim
                               sé þetta heimilt.
                         C. Hvar hjónavígsla fari fram.
     23. gr. Borgaraleg hjónavígsla fer fram á skrifstofu vígslumanns nema
                  vígslumaður og hjónaefni verði á annað sátt.
 Kirkjuleg hjónavígsla fer fram í kirkju nema vígslumaður og hjónaefni samþykki
                                     annað.
                            D. Hjónavígsluathöfnin.
         24. gr. Hjónavígsla skal fara fram í viðurvist tveggja vitna.
  Vígslumaður spyr hjónaefni, sem bæði eru viðstödd, hvort fyrir sig hvort þau
     vilji stofna til hjúskaparins og lýsir þau hjón er þau hafa játað því.
Dóms- og kirkjumálaráðuneytið setur nánari reglur um framkvæmd borgaralegrar og
        kirkjulegrar hjónavígslu að höfðu samráði við biskup Íslands og
                              utanríkisráðuneytið.
                         E. Gildi hjónavígsluathafnar.
 25. gr. Hjónavígsla er gild ef lögmætur vígslumaður hefur framkvæmt hana, enda
           hafi hann gætt þeirra reglna sem greinir í 2. mgr. 24. gr.
Nú er hjónavígsla eigi gild skv. 1. mgr. og getur dóms- og kirkjumálaráðuneytið
 þá lýst hana gilda ef sérstakar ástæður mæla með því. Á þetta einnig við þótt
                        annað hjóna eða bæði séu látin.
                          F. Færsla embættisbóka o.fl.
26. gr. Um færslu embættisbóka í sambandi við hjónavígslur og skil á skýrslum um
 það efni fer eftir þeim lögum og öðrum réttarreglum sem um það efni gilda eða
 sett kunna að verða. Heimilt er að kveða nánar á um þessi efni í reglugerð er
                      dóms- og kirkjumálaráðuneytið setur.
 Nú framkvæmir prestur eða starfsmaður skráðs trúfélags hjónavígslu og gilda þá
framangreindar reglur um þá hjónavígslu, en heimilt er að öðru leyti að viðhafa
           þá helgisiði er reglur eða venjur trúfélags segja til um.

                         V. kafli. Ógilding hjúskapar.
                       A. Hvenær hjúskapur verði ógiltur.
 27. gr. Nú brýtur hjúskapur í bága við ákvæði 9. eða 11. gr. og skal þá ógilda
hann með dómi, sbr. 116. gr. Ef hjúskapur gengur í berhögg við ákvæði 11. gr. er
   ekki unnt að ógilda hann ef fyrra hjúskap er lokið áður en mál er höfðað.
          28. gr. Annað hjóna getur krafist ógildingar hjúskapar síns:
   1. Hafi það verið viti sínu fjær þegar vígsla fór fram eða að öðru leyti svo
   ástatt um það að það mátti þá eigi skuldbinda sig til hjúskapar að lögum.
     2. Hafi það af vangá látið vígja sig öðrum en þeim sem það hafði bundist
    hjúskaparorði eða hafi það verið vígt án þess að það ætlaðist til þess.
    3. Hafi eiginkona þess eða eiginmaður komið því til að eiga sig með því að
 villa vísvitandi á sér heimildir eða leyna atvikum úr lífi sínu er mundu hafa
                    fælt hitt frá hjúskapnum ef vitað hefði.
                      4. Hafi það verið neytt til vígslunnar.
Mál til ógildingar verður ekki höfðað eftir að sex mánuðir eru liðnir frá því að
 ástandi því lauk sem lýst er í 1. lið, frá því að sóknaraðili komst að raun um
 ógildingarástæðu skv. 2. eða 3. lið eða frá því að nauðung létti skv. 4. lið.
 Hvernig sem á stendur verður ógildingarmál ekki höfðað eftir að liðin eru þrjú
                              ár frá hjónavígslu.
                           B. Réttaráhrif ógildingar.
 29. gr. Ógilding hjúskapar hefur sömu áhrif að lögum og lögskilnaður nema lög
                                 greini annað.
                        C. Fjárskipti vegna ógildingar.
   30. gr. Við skipti vegna ógildingar hjúskapar tekur hvort hjóna að óskiptu
 verðmæti úr hjúskapareign sem svarar til þess er það átti er til hjúskapar var
stofnað og til þess sem síðar hefur bæst því vegna gjafar eða arfs og enn fremur
virði þess sem það hefur flutt frá séreign sinni til hjúskapareignar sinnar. Nú
hrökkva eigur hjóna ekki til að fullnægja kröfum hvors um sig og ber þá að lækka
þær að tiltölu. Nú hefur annað hjóna gefið hinu eitthvað til séreignar og er þá
                               sú gjöf afturtæk.
  D. Andlát maka áður en hjúskapur, sem ógildanlegur er, hefur verið ógiltur.
31. gr. Nú deyr annað hjóna áður en hjónaband, sem ógildanlegt er skv. 27. gr.,
  sætir ógildingu og getur þá hitt, eða erfingjar hins látna, krafist þess að
             sérreglum um fjárskipti vegna ógildingar verði beitt.
 Sama rétt á það hjóna sem gat höfðað mál skv. 28. gr. þegar hitt hjóna andast
 áður en ógilding hefur átt sér stað, enda séu málshöfðunarfrestir ekki liðnir.
   Nú er ógildingarmál höfðað og maki andast eftir það og er þá erfingum hans
   heimilt að krefjast þess að sérreglum um fjárskipti vegna ógildingar verði
                                     beitt.
    Kröfu skv. 1. og 2. mgr. ber að hafa uppi innan sex mánaða frá andláti.
32. gr. Nú andast það hjóna sem stofnað hefur til hjúskapar andstætt ákvæði 11.
 gr. áður en hjúskapur sætir ógildingu og skal þá líta svo á að réttur gagnvart
  þriðja manni til bóta, lífeyris og eftirlauna eða annars verðmætis, sem því
      hjóna er lifir er ætlað, beri eftirlifandi maka úr þeim hjúskap sem
      tvíkvænishjúskapur braut í bága við nema annað sé ljóst af atvikum.

                           VI. kafli. Hjónaskilnaðir.
                         A. Skilnaður að borði og sæng.
          1. Samkomulag hjóna um að leita skilnaðar að borði og sæng.
33. gr. Nú eru hjón sammála um að leita skilnaðar að borði og sæng og ber þá að
                     veita þeim leyfi til slíks skilnaðar.
               2. Annað hjóna krefst skilnaðar að borði og sæng.
34. gr. Maki, sem telur sig ekki geta haldið áfram hjúskap, á rétt á skilnaði að
                                 borði og sæng.
             3. Réttaráhrif skilnaðar að borði og sæng falla niður.
35. gr. Réttaráhrif skilnaðar að borði og sæng falla niður ef makar halda áfram
    sambúð umfram stuttan tíma sem sanngjarnt er að ætla þeim, einkum vegna
 búferlaflutnings og öflunar nýs húsnæðis. Réttaráhrifin falla einnig niður ef
    hjón taka síðar upp sambúð nema um sé að ræða skammvinna tilraun til að
                         endurvekja samvistir að nýju.
                                B. Lögskilnaður.
                 1. Að undangengnum skilnaði að borði og sæng.
36. gr. Nú eru hjón á einu máli um að leita lögskilnaðar og er hann þá kræfur er
 liðnir eru sex mánuðir frá því að leyfi var gefið út til skilnaðar að borði og
                      sæng eða dómur gekk, sbr. þó 35. gr.
Hvor maki um sig á rétt á lögskilnaði eftir að eitt ár er liðið frá því að leyfi
    var veitt til skilnaðar að borði og sæng eða dómur gekk, sbr. þó 35. gr.
                             2. Samvistaslit hjóna.
37. gr. Nú hafa hjón slitið samvistir vegna ósamlyndis og getur þá hvort þeirra
   krafist lögskilnaðar þegar samvistaslit hafa staðið í tvö ár hið skemmsta.
                                  3. Tvíkvæni.
 38. gr. Nú hefur annað hjóna stofnað til hjúskapar andstætt ákvæðum 11. gr. og
getur þá hitt krafist lögskilnaðar á hjúskap sínum er tvíkvænishjúskapur gengur
                                 í berhögg við.
                               4. Hjúskaparbrot.
 39. gr. Nú fremur annað hjóna hjúskaparbrot eða sýnir af sér atferli sem jafna
má til þess og getur þá hitt krafist lögskilnaðar nema það hafi samþykkt brotið
eða stutt að framgangi þess eða fallið frá því að hafa uppi lögskilnaðarkröfu af
                                 þessu tilefni.
  Lögskilnaðar verður ekki krafist skv. 1. mgr. vegna háttsemi sem á sér stað
                        eftir skilnað að borði og sæng.
 Höfða skal mál eða setja fram kröfu um leyfi til lögskilnaðar innan sex mánaða
frá því að maka varð kunnugt um háttsemina og þó eigi síðar en innan tveggja ára
                         frá því að hún átti sér stað.
                                 5. Líkamsárás.
 40. gr. Nú hefur annað hjóna orðið uppvíst að líkamsárás eða kynferðisbroti er
 bitnar á hinu eða barni sem býr hjá þeim. Getur þá hitt krafist lögskilnaðar,
enda sé verknaður framinn af ásettu ráði og valdi tjóni á líkama eða heilbrigði
              þess er fyrir verður ef líkamsárás er til að dreifa.
    Sama gegnir ef maki hefur sýnt af sér atferli sem fallið er til að vekja
    alvarlegan ótta um að hann gerist sekur um verknað er greinir í 1. mgr.
 Höfða skal mál eða setja fram kröfu um leyfi til lögskilnaðar innan sex mánaða
frá því að maka varð kunnugt um verknaðinn og þó eigi síðar en innan tveggja ára
                          frá því að hann var framinn.
                       C. Úrlausn um kröfu til skilnaðar.
 41. gr. Leyfi til skilnaðar að borði og sæng skv. 33. gr. og lögskilnaðar skv.
         1. mgr. 36. gr. veita sýslumenn og löglærðir fulltrúar þeirra.
Skilnaðar samkvæmt öðrum ákvæðum má leita hjá sýslumönnum ef hjón eru sammála um
                          það, en ella hjá dómstólum.
Nú synjar sýslumaður um leyfi til skilnaðar og getur aðili þá skotið synjuninni
   til dómsmálaráðuneytis, sbr. 132. gr. Synjun er ekki því til fyrirstöðu að
                      skilnaðar sé leitað fyrir dómstólum.
                               D. Sáttaumleitan.
  42. gr. Hjón, sem ákveðið hafa að leita skilnaðar, eiga þess ávallt kost að
              leitað sé um sættir með þeim samkvæmt þessari grein.
Skylt er að leita um sættir með hjónum sem eiga ósjálfráða barn, annað eða bæði,
  er þau hafa forsjá fyrir. Þetta á þó ekki við ef hjón krefjast sameiginlega
  lögskilnaðar að undangengnum skilnaði að borði og sæng, sbr. 1. mgr. 36. gr.
    Í sáttatilraun felst að kanna skal grundvöll að framhaldi hjúskaparins.
 Prestar leita um sættir eða löggiltir forstöðumenn trúfélaga. Nú er annað eða
   bæði hjóna utan trúfélaga eða hvort heyrir til sínu trúfélagi og getur þá
  sýslumaður eða dómari eftir því hvar mál er til meðferðar leitað um sættir.
Þeir sem leita um sættir samkvæmt þessu ákvæði skulu gæta trúnaðar um einkahagi
                sem þeir öðlast vitneskju um í sáttastarfi sínu.
 Sáttatilraun prests eða löggilts forstöðumanns trúfélags skal að jafnaði hafa
 farið fram á síðustu sex mánuðum áður en mál er höfðað eða sett fram krafa um
skilnað að borði og sæng eða lögskilnað fyrir sýslumanni, en í síðasta lagi áður
                            en skilnaður er veittur.
 Nú sækir annað hjóna ekki sáttafund þótt það hafi fengið kvaðningu tvívegis og
er þá nægilegt að reyna sættir með hinu. Um lögmæt forföll hjóna frá sáttafundi
   fer skv. 1. mgr. a- til e-liða [13]97. gr. laga um meðferð einkamála, nr.
 91/1991. Nú eru hjón búsett hvort í sínum landshluta og er þá heimilt að reyna
 sættir með þeim hvoru í sínu lagi. Nú býr annað hjóna erlendis og þarf þá ekki
                     að reyna sættir að því er það varðar.
   Dóms- og kirkjumálaráðuneytið getur ákveðið í reglugerð að sáttaumleitan í
stofnun um fjölskylduráðgjöf geti komið í stað sáttaumleitunar samkvæmt þessari
                                     grein.
                               E. Skilnaðarkjör.
  43. gr. Áður en skilnaður að borði og sæng eða lögskilnaður er veittur skal
sýslumaður eða dómari reyna að koma á samkomulagi milli hjóna um skipan forsjár
fyrir börnum, um framfærslueyri og aðra skilnaðarskilmála. Hjón skulu staðfesta
             samkomulag um þessi efni fyrir sýslumanni eða dómara.
   Ákvæði 1. málsl. 1. mgr. á ekki við ef óskað er lögskilnaðar á grundvelli
  skilnaðar að borði og sæng, sbr. 36. gr., með óbreyttum skilnaðarskilmálum.
 Dóms- og kirkjumálaráðuneyti getur sett nánari reglur um umleitun skv. 1. mgr.
 44. gr. Forsjá barns og framfærslueyri með því skal skipa við skilnað að borði
      og sæng og við lögskilnað í samræmi við ákvæði barnalaga, enn fremur
 framfærslueyri með maka í samræmi við ákvæði VII. kafla. Áður en skilnaður er
veittur skal annað tveggja vera samkomulag milli hjóna um fjárskipti eða opinber
                         skipti hafin vegna fjárslita.
   Ágreiningur foreldra um forsjá og framfærslueyri kemur ekki í veg fyrir að
 skilnaður verði veittur að kröfu annars hjóna, að öðrum skilyrðum fullnægðum.
          F. Um gildi skilnaðarkjara vegna skilnaðar að borði og sæng.
 45. gr. Þeir skilnaðarskilmálar, sem hjón hafa komið sér saman um eða ákveðnir
 hafa verið með öðrum hætti í tilefni skilnaðar að borði og sæng, skulu einnig
   gilda eftir að lögskilnaður er fenginn nema annars hafi verið getið þegar
     skilnaður að borði og sæng var veittur. Framfærslueyrir með maka eftir
  lögskilnað kemur þó ekki til greina nema því aðeins að ákvörðun um hann hafi
                        verið tekin skv. 2. mgr. 50. gr.

            VII. kafli. Ábyrgð hjóna á framfærslu fjölskyldu sinnar.
               A. Framfærsluskylda hjóna meðan á hjúskap stendur.
              1. Sameiginleg ábyrgð hjóna á framfærslu fjölskyldu.
     46. gr. Hjón bera sameiginlega ábyrgð á framfærslu fjölskyldunnar. Til
     framfærslu telst það sem með sanngirni verður krafist til sameiginlegs
  heimilishalds og annarra sameiginlegra þarfa, uppeldis og menntunar barna og
 sérþarfa hvors hjóna. Um framfærsluskyldu gagnvart börnum gilda að öðru leyti
                               ákvæði barnalaga.
   Framlag annars maka til sérþarfa hins verður hjúskapareign viðtakanda nema
                  sérstök heimild sé til að telja það séreign.
                             2. Framfærsluframlög.
 47. gr. Framfærsluframlög hjóna eru fólgin í peningagreiðslum, vinnu á heimili
  eða öðrum stuðningi við fjölskyldu. Framlög skiptast milli hjóna eftir getu
                              þeirra og aðstæðum.
Nú nægja fjárframlög þau, sem annað hjóna á að inna af hendi skv. 1. mgr., ekki
til að fullnægja sérþörfum þess og barna eða þörfum heimilisins og á viðkomandi
   þá kröfu á að hitt láti honum eða henni í té peningafjárhæð sem með þarf,
         hæfilega upphæð í hvert skipti, miðað við getu og hagi aðila.
                       3. Vanræksla á framfærsluskyldum.
  48. gr. Nú vanrækir annað hjóna framfærsluskyldu sína skv. 46. og 47. gr. og
skal þá eftir kröfu hins gera því að greiða hinu fé samkvæmt ákvæðum 47. gr. ef
                   það eftir öllum aðstæðum þykir sanngjarnt.
              4. Úrlausn sýslumanns um fjárframlög til framfærslu.
   49. gr. Sýslumaður leysir úr kröfum skv. 48. gr., sbr. 46. og 47. gr., og
ákveður fjárframlög með úrskurði. Hann getur, ef annað hjóna krefst þess, breytt
 úrskurði sínum ef aðstæður hafa breyst að mun eða atvik mæla að öðru leyti með
                                      því.
 Sýslumaður getur enn fremur, ef annað hjóna krefst þess, breytt samningi hjóna
um fjárframlög skv. 46. og 47. gr. ef sá samningur er bersýnilega ósanngjarn eða
                          hagir hjóna breyttir að mun.
  Fjárframlög skv. 48. gr. er aðeins hægt að ákveða fyrir síðasta árið áður en
              krafa var sett fram nema alveg sérstaklega standi á.
       B. Lífeyrir með maka eftir skilnað að borði og sæng og lögskilnað.
                              1. Framfærsluskylda.
 50. gr. Gagnkvæm framfærsluskylda hjóna helst eftir skilnað að borði og sæng.
 Við skilnað að borði og sæng skal taka ákvörðun um skyldu hjóna til að greiða
                   lífeyri hvort með öðru og um fjárhæð hans.
 Eftir að lögskilnaður er veittur verður öðru hjóna ekki gert að greiða lífeyri
                   með hinu nema alveg sérstaklega standi á.
                             2. Úrlausn um lífeyri.
 51. gr. Nú næst ekki samkomulag um greiðslu lífeyris skv. 50. gr. og leysir þá
 sýslumaður eða dómstóll úr ágreiningnum. Ef skilnaðarmál er til úrlausnar hjá
 sýslumanni kveður hann á um skyldu til greiðslu lífeyris, svo og fjárhæð hans.
Dómstóll, sem hefur skilnaðarmál til úrlausnar, kveður á um skyldu til greiðslu
                lífeyris, en fjárhæð hans úrskurðar sýslumaður.
  Við úrlausn skv. 1. mgr. skal við það miða hvað ætla megi að krefjandi geti
 aflað sér sjálfur, svo og við það hvað telja megi hitt hjóna aflögufært um. Þá
   skal einnig taka tillit til atvika að öðru leyti, þar á meðal hversu lengi
 hjúskapur hafi staðið og hvort þeim er kröfu hefur uppi sé þörf á menntun eða
                                 endurhæfingu.
 Skylda til greiðslu lífeyris fellur niður þegar sá sem rétt á til hans giftist
               að nýju, svo og þegar annað hvort hjónanna andast.
   Dómstóll getur að kröfu aðila breytt úrlausn sinni um skyldu til greiðslu
 lífeyris ef aðstæður hafa breyst að mun eða atvik mæla að öðru leyti með því.
  Um breytingu á úrskurði sýslumanns samkvæmt þessari grein fer eftir því sem
                            segir í 1. mgr. 49. gr.
                       3. Breyting á samningi um lífeyri.
52. gr. Nú hafa hjón komið sér saman um skyldu til greiðslu lífeyris eða fjárhæð
  hans og er þá unnt að breyta samningi með dómi, enda sé sýnilega ósanngjarnt
            vegna breyttra aðstæðna að halda samningnum til streitu.
Dómsmál skal höfða innan eins árs frá fullnaðardómi til skilnaðar eða frá útgáfu
leyfisbréfs. Þessir tímafrestir gilda þó ekki ef freistað er að hnekkja samningi
             með stoð í almennum reglum um fjármunaréttarsamninga.

                           VIII. kafli. Eignir hjóna.
                      Yfirlit yfir eignadeildir í hjúskap.
  53. gr. Eignir hjóna skiptast í hjúskapareignir og séreignir sem geta verið
                         samningsbundnar eða lögmæltar.
   Hjón geta átt eign í sameign. Enn fremur getur hvort þeirra fyrir sig átt
                            persónubundin réttindi.
                               A. Hjúskapareign.
   54. gr. Eign maka verður hjúskapareign nema sérstakar heimildir standi til
 annars. Á þetta við um eignir sem maki flytur í búið við hjúskaparstofnun eða
    öðlast síðar og gegnir einu með hverjum hætti eignar er aflað að lögum.
                                  B. Séreign.
55. gr. Séreign getur myndast með kaupmála hjóna eða hjónaefna, sbr. 74., 75. og
   76. gr., eða fyrir ákvörðun gefanda eða arfleiðanda, sbr. 77. gr. Þá getur
    séreign verið lögmælt, sbr. 94. gr., svo og ákvæði annarra laga þar um.
                                  C. Sameign.
56. gr. Eignarhlutdeild maka í verðmæti, sem er sameign þeirra, er hjúskapareign
            eða séreign eftir því hver skipan er á fjármálum þeirra.
                           D. Persónubundin réttindi.
 57. gr. Reglurnar um hjúskapareignir eiga við um réttindi sem eigi má afhenda
eða eru að öðru leyti persónulegs eðlis, að svo miklu leyti sem þær koma ekki í
 bága við sérreglur þær sem um þau réttindi gilda, enda séu þessi réttindi ekki
  séreign samkvæmt lögum þessum eða öðrum lagaákvæðum. Um fjárskipti varðandi
                        þessi réttindi segir í 102. gr.

                     IX. kafli. Forræði maka á eign sinni.
                               A. Almenn ákvæði.
                             1. Ráðstöfunarréttur.
 58. gr. Maki hefur ráðstöfunarrétt yfir eign sinni og getur gert samninga við
           aðra um hana nema sérstakar réttarreglur leiði til annars.
                       2. Ótilhlýðileg meðferð á eignum.
 59. gr. Hvoru hjóna um sig er skylt að fara svo með hjúskapareign sína, þar á
 meðal eign sem er sameign hjónanna að hún skerðist ekki vegna ótilhlýðilegrar
                                 háttsemi þess.
                 B. Takmarkanir á forræði maka yfir eign sinni.
                    1. Samþykki til ráðstöfunar fasteignar.
   60. gr. Öðru hjóna er óheimilt án skriflegs samþykkis hins að afhenda eða
veðsetja fasteign sína, þar á meðal sumarbústað, leigja hana eða byggja, ef hún
er ætluð til bústaðar fyrir fjölskylduna eða er notuð við atvinnurekstur beggja
hjóna eða hins. Sama gegnir um uppsögn leigusamnings um húsnæði sem ætlað er til
 bústaðar fyrir fjölskylduna eða til nota við atvinnurekstur beggja eða annars,
                        svo og framleigu slíks húsnæðis.
  Ákvæði 1. mgr. gilda um afhendingu á hlutabréfum, öðrum eignarskilríkjum eða
                   réttindum sem tengjast þess konar húsnæði.
               2. Samþykki til ráðstöfunar á innbúi eða lausafé.
61. gr. Öðru hjóna er óheimilt án skriflegs samþykkis hins að afhenda, veðsetja
 eða leigja innbú á sameiginlegu heimili þeirra eða annað lausafé sem ætlað er
til persónulegra nota fyrir hinn makann eða börn þeirra eða fyrir sameiginlegan
                             atvinnurekstur þeirra.
                    3. Nánar um samþykki skv. 60. og 61. gr.
   62. gr. Ákvæði 60. og 61. gr. eiga við hvort sem eign er hjúskapareign eða
                             séreign annars hjóna.
  Ákvæði 60. og 61. gr. gilda einnig um sameignir hjóna, svo og þótt samningur
                       lúti aðeins að hluta af eign maka.
Ákvæði 60. og 61. gr. gilda einnig þótt hjón hafi slitið samvistir, svo og eftir
 skilnað að borði og sæng eða lögskilnað, uns úr því er skorið hvort hjóna fái
                             verðmæti í sinn hlut.
   Nú er sá maki, sem samþykkja á löggerning, sviptur lögræði, sjálfræði eða
                   fjárræði og þarf þá samþykki lögráðamanns.
 63. gr. Nú synjar maki eða lögráðamaður hans um samþykki til löggernings skv.
60. og 61. gr. eða eigi er unnt án verulegs dráttar að afla samþykkis þeirra og
 getur hinn makinn eða viðsemjandi hans þá krafist þess að sýslumaður samþykki
      hann. Getur hann veitt samþykki sitt ef hann telur rök mæla með því.
                     4. Þinglýsing löggerninga skv. 60. gr.
  64. gr. Nú er óskað þinglýsingar á löggerningum er greinir í 60. gr. og skal
  skjalið þá geyma yfirlýsingu um hvort sá er skjal stafar frá sé í hjúskap og
hvort eign sé bústaður fjölskyldu hans eða notuð við atvinnurekstur hjóna eða sé
                                ætluð til þess.
Dóms- og kirkjumálaráðuneytið getur sett nánari reglur um könnun þeirra efna er
                               í 1. mgr. greinir.
            5. Ógilding samninga er ganga í berhögg við 60.62. gr.
 65. gr. Nú hefur annað hjóna gert samning án samþykkis hins þar sem þessa var
þörf og getur hitt þá fengið samningnum hrundið með dómi. Þetta á þó ekki við um
  samninga skv. 61. gr. ef viðsemjandi sýnir fram á að honum hafi hvorki verið
    ljóst né átt að vera ljóst þegar samningurinn var gerður að makanum væri
                            samningsgerðin óheimil.
 Dómsmál skal höfða innan sex mánaða frá því að það hjóna, sem samþykkja skyldi
  löggerninginn, fékk vitneskju um hann og í síðasta lagi innan árs frá því að
                     honum var þinglýst eða lausafé afhent.
                           6. Gjöf til þriðja manns.
 66. gr. Nú hefur maki gefið þriðja manni gjöf úr hjúskapareign sinni sem er úr
   hófi miðað við efnahag hjóna og telst ekki eðlileg eða sanngjörn eins og á
 stendur. Getur þá hitt hjóna eða erfingjar þess krafist þess að gjöfinni verði
  hrundið, enda hafi gjafþega verið ljóst eða mátt vera ljóst að gefanda væri
                             gerningurinn óheimill.
Dómsmál skv. 1. mgr. skal höfða innan árs frá því að hinum makanum eða erfingjum
   þess maka varð kunnugt um gjöfina og í síðasta lagi innan þriggja ára frá
                               afhendingu gjafar.

                         X. kafli. Skuldaábyrgð hjóna.
                  Heimild annars hjóna til að skuldbinda hitt.
 67. gr. Hvort hjóna ber ábyrgð á þeim skuldbindingum sem á því hvíla hvort sem
                 þær hafa stofnast fyrir hjúskapinn eða síðar.
  68. gr. Annað hjóna getur ekki skuldbundið hitt með samningsgerð sinni nema
              sérstaklega sé heimilað í lögum eða samningi hjóna.
  69. gr. Meðan sambúðin varir er hvoru hjóna heimilt gagnvart þriðja manni að
      gera á ábyrgð beggja samninga sem venjulegir eru vegna sameiginlegs
  heimilishalds, svo og vegna þarfa barna og sérþarfa þess maka er stendur að
 samningi. Þetta gildir einnig um leigu húsnæðis sem ætlað er til sameiginlegs
 heimilis hjónanna. Slíkir samningar teljast gerðir á ábyrgð beggja hjóna nema
                            atvik segi öðruvísi til.
  Ef viðsemjandi sá eða átti að sjá að samingurinn lá utan heimildar maka til
 samningsgerðar eins og á stóð verður hitt hjónanna eigi bundið við samninginn.
70. gr. Nú getur annað hjóna, meðan sambúðin varir, eigi gætt fjármálefna sinna
    vegna fjarveru eða veikinda og er hinu þá heimilt, ef þörf krefur vegna
framfærslu fjölskyldunnar, að gera nauðsynlegar ráðstafanir fyrir hönd maka síns
svo að skuldbindi hann, þar á meðal að innheimta laun hans eða tekjur af eignum,
 taka út bankainnstæður hans eða taka við greiðslum úr hendi annarra og kvitta
           fyrir þær, enda hafi öðrum eigi verið falin þessi umsýsla.
  Samningur skuldbindur ekki makann ef viðsemjanda var ljóst eða átti að vera
           ljóst að eigi var þörf á samningsgerðinni eins og á stóð.

                     XI. kafli. Samningar milli hjóna o.fl.
                              Reglur um séreignir.
                               A. Almennt ákvæði.
 71. gr. Hjón geta gert samninga sín á milli með þeim takmörkunum sem lög mæla
                                   fyrir um.
  Um samninga milli hjóna varðandi framfærslu eru fyrirmæli í VII. kafla og um
                       fjárskipti í XIII. og XIV. kafla.
                      B. Gjafir milli hjónaefna og hjóna.
                              1. Nauðsyn kaupmála.
  72. gr. Gjafir milli hjónaefna sem gjafþegi á að fá við hjúskaparstofnun og
     gjafir milli hjóna eru því aðeins gildar að um þær sé gerður kaupmáli.
Þetta á þó ekki við um venjulegar gjafir sem eigi eru úr hófi miðað við efnahag
gefanda og eigi heldur gjafir sem fólgnar eru í líftryggingu, lífrentu, lífeyri
  eða þess konar framfærslutryggingum af hendi annars hjóna til hagsbóta hinu.
 Með kaupmála, eða annars konar löggerningi, er eigi hægt að ákveða svo að gilt
sé að það sem annað hjóna kann að eignast framvegis verði endurgjaldslaust eign
   hins. Þetta á þó ekki við um venjulegt innbú á sameiginlegu heimili hjóna.
                  2. Aðgangur kröfuhafa að gjöfum milli hjóna.
73. gr. Nú hefur annað hjóna gefið hinu verðmæti og getur sá er þá átti kröfu á
   hendur gefanda, sem hann fær ekki fullnustu fyrir, gengið að gjöfinni eða
 verðmæti hennar nema það sannist að gefandi hafi ótvírætt verið gjaldfær þrátt
fyrir gjafagerninginn. Ef endurgjald hefur að einhverju leyti komið fyrir dregst
það frá því verðmæti sem unnt er að ganga að. Ef bú þess hjóna, sem gefið hefur
  hinu verðmæti, er tekið til gjaldþrotaskipta gildir ákvæðið eingöngu að svo
          miklu leyti sem búið krefst ekki riftunar á gjöf eða afsali.
            Ákvæði 1. mgr. á ekki við um gjafir skv. 2. mgr. 72. gr.
                                 C. Séreignir.
                        1. Séreignir samkvæmt kaupmála.
 74. gr. Hjón eða hjónaefni geta ákveðið í kaupmála að tiltekin verðmæti skuli
  verða séreign annars þeirra. Séreign kemur eigi til skipta við skilnað milli
 hjóna eða milli annars þeirra og erfingja hins nema sérstakar heimildir leiði
                                  til annars.
Séreignarákvæði er hægt að tímabinda, svo og skilyrða með þeim hætti að kaupmáli
            gildi ekki ef hjón eignast sameiginlegan skylduerfingja.
 Hjón geta enn fremur ákveðið í kaupmála að eign skuli vera séreign meðan bæði
eru á lífi, en hlíta reglum um hjúskapareign að öðru hvoru látnu, ótilgreint eða
           einskorðað við að annað þeirra, sem nafngreint er, látist.
75. gr. Verðmæti, sem koma í stað séreignar, verða einnig séreign, svo og arður
 af þessum verðmætum, nema annars sé getið í kaupmála eða í fyrirmælum gefanda
                                eða arfleiðanda.
76. gr. Ákvæðum kaupmála um séreignir er hægt að breyta eða fella þau niður með
                                nýjum kaupmála.
            2. Séreignir samkvæmt ákvörðun gefenda eða arfleiðenda.
  77. gr. Gefandi eða arfleiðandi getur ákveðið að gjöf eða arfur, þar á meðal
skylduarfur, skuli vera séreign í hjúskap gjafþega eða erfingja með því efni er
  greinir í 74. gr. Ákvæði 75. gr. á hér við að sínu leyti. Ákvarðanir um arf
                            skulu vera í erfðaskrá.
  Hjón geta ekki breytt þessum ákvörðunum gefanda og arfleiðanda nema slíkt sé
  heimilað í gjafagerningi eða erfðaskrá eða leiði ótvírætt af þeim gerningum.
                          D. Afhending á tekjuafgangi.
   78. gr. Annað hjóna getur án kaupmála afhent hinu endurgjaldslaust allt að
 helmingi af tekjuafgangi sínum umliðið almanaksár, enda sé það gert fyrir lok
næsta árs eftir að tekna var aflað. Afsalið skal vera skriflegt og undirritað af
      viðkomandi maka í viðurvist tveggja votta svo að gilt verði gagnvart
 skuldheimtumönnum hans. Í skjalinu skal greina fjárhæð tekjuafgangsins. Enginn
vafi má leika á um að það hjóna, er afhendir hinu verðmæti samkvæmt þessu, haldi
            eftir nægilegum efnum til greiðslu skuldbindinga sinna.
   E. Réttur þess hjóna, sem veitir hinu aðstoð við atvinnurekstur þess, til
                           borgunar fyrir vinnu sína.
79. gr. Það hjóna, sem veitir hinu aðstoð við atvinnurekstur þess, getur krafist
 hæfilegrar borgunar fyrir vinnu sína þótt ekki hafi verið svo um samið ef það
 eftir öllum atvikum þykir sanngjarnt að svo sé gert. Krafa fyrnist á einu ári.

                             XII. kafli. Kaupmálar.
                               A. Form kaupmála.
   80. gr. Kaupmáli skal vera skriflegur. Undirritun hjóna eða hjónaefna skal
staðfest af lögbókanda, héraðsdóms- eða hæstaréttarlögmanni eða fulltrúa þeirra
  eða af tveimur vottum sem skulu vera samtímis viðstaddir og rita nöfn sín og
kennitölur á kaupmálann. Í vottorði þeirra skal koma fram að skjalið, sem vottað
  er, sé kaupmáli. Vottarnir skulu vera lögráða og staðfestingarhæfir samkvæmt
                                réttarfarslögum.
                                 B. Hæfi aðila.
81. gr. Nú er annað hjóna eða hjónaefna ólögráða og skal lögráðamaður þá einnig
                        samþykkja kaupmálann skriflega.
                             C. Skráning kaupmála.
 82. gr. Kaupmáli er ekki gildur milli hjóna og gagnvart þriðja manni nema hann
          sé skráður samkvæmt þeim reglum sem í lögum þessum greinir.
         83. gr. Kaupmála skal skrá í kaupmálabók sem sýslumenn halda.
   Kaupmála, sem hjónaefni gera, skal skrá í lögsagnarumdæmi þar sem þau eiga
 lögheimili eða ætla sér að búa. Kaupmála hjóna skal skrá þar í umdæmi sem þau
eiga lögheimili. Ef þau eiga ekki lögheimili hér á landi skal skrá kaupmálann í
                                   Reykjavík.
Ekki þarf að skrá kaupmála að nýju þótt hjónin flytjist í annað lögsagnarumdæmi.
 84. gr. Kaupmála skal afhenda í tvíriti, frumriti og samriti eða endurriti og
    fer um gerð skjals og efni samkvæmt því er segir í [14]5. og [15]6. gr.
           þinglýsingalaga, nr. 39/1978, eftir því sem við getur átt.
Kaupmáli, sem afhentur er til skráningar, skal færður í dagbók að undangenginni
  könnun skjals, sbr. 6. gr. þinglýsingalaga. Að lokinni færslu í dagbók skal
       árita skjal og endurrit þess eða samrit og greina viðtökudag þess.
85. gr. Skjal skal fært í kaupmálabók þegar sýslumaður hefur gengið úr skugga um
   að það sé skráningartækt. Eiga hér við ákvæði 2. mgr. [16]7. gr. laga nr.
 39/1978 eftir því sem við á. Greiða skal úr því jafnfljótt og föng eru á hvort
                 skjal verði skráð eða því vísað frá skráningu.
  Þegar kaupmáli hefur verið skráður í kaupmálabók skal rita á hann vottorð um
  innritunina og viðtökudag. Skjal verður ekki afhent þeim er óskar skráningar
                            fyrr en að þessu loknu.
    Gildi skráningar telst frá viðtökudegi samkvæmt því er í dagbók greinir.
Dóms- og kirkjumálaráðuneytið getur sett nánari reglur um skráningu kaupmála með
                                   reglugerð.
86. gr. Í dóms- og kirkjumálaráðuneytinu skal haldin allsherjarskrá um kaupmála
  sem skráðir hafa verið. Sýslumanni ber, þegar eftir að kaupmáli hefur verið
skráður, að senda ráðuneytinu tilkynningu um kaupmálann þar sem greina skal nöfn
     aðila, kennitölur þeirra og heimili og enn fremur viðtökudag kaupmála.
  Í lok hvers mánaðar skal auglýsa í Lögbirtingablaði það sem þann mánuð hefur
                   verið tekið á kaupmálaskrá ráðuneytisins.
  87. gr. Nú varðar kaupmáli fasteign, skip, 5 smálestir eða stærra, eða skráð
  loftfar og skal sýslumaður þá auk skráningar í kaupmálabók skrá kaupmálann í
       veðmálaskrá viðkomandi eignar, enda sé eignin skráð í umdæmi hans.
   Nú varðar kaupmálinn eign sem skráð er í öðru umdæmi og skal þá jafnframt
                       þinglýsa kaupmálanum í því umdæmi.
                     D. Breyting og afturköllun á kaupmála.
  88. gr. Við breytingu eða afturköllun á kaupmála skal gæta sömu reglna og að
                                framan greinir.
 89. gr. Þegar hjúskap er lokið getur hvor maki um sig krafist þess að kaupmáli
 verði afskráður í kaupmálabók. Hinu sama gegnir um erfingja maka. Krafa er þó
                     ekki tæk fyrr en fjárskiptum er lokið.
                        E. Upplýsingar um efni kaupmála.
  90. gr. Hver, sem þess óskar, á rétt á upplýsingum úr kaupmálabók um tilvist
                             kaupmála og efni hans.

              XIII. kafli. Um fjárskipti milli hjóna án skilnaðar.
91. gr. Hvort hjóna um sig getur krafist opinberra skipta vegna fjárslita milli
            sín og maka síns þótt hjúskapnum hafi ekki verið slitið:
        1. Ef hitt rýrir hjúskapareign sína með vangæslu á fjármálum sínum,
misbeitingu á ráðum yfir hjúskapareign sinni eða annarri óhæfilegri háttsemi eða
               gefur sérstakt tilefni til að óttast að svo verði.
                   2. Ef bú hins er tekið til gjaldþrotaskipta.
       Hjón geta að auki krafist slíkra skipta ef þau eru sammála um það.
     92. gr. Krafa skv. 91. gr. skal vera skrifleg og skal beina henni til
   héraðsdómstóls í því umdæmi þar sem hjón eiga eða áttu síðast sameiginlegt
  lögheimili nema þau semji um annað. Um meðferð kröfu og framkvæmd opinberra
skipta fer samkvæmt ákvæðum XIV. kafla laga um skipti á dánarbúum o.[17]fl., nr.
                                    20/1991.
  93. gr. Nú er krafa skv. 91. gr. tekin til greina og skiptast þá eigur milli
                 hjóna eftir efnisreglum um skipti við skilnað.
94. gr. Það sem öðru hjóna hlotnast eftir það tímamark er greinir í 1. mgr. 101.
                gr. og það fær við skiptin verður séreign þess.

        XIV. kafli. Um fjárskipti milli hjóna vegna hjúskaparslita o.fl.
                             A. Um skiptahátt o.fl.
                            1. Fjárskiptasamningur.
    95. gr. Hjón geta ráðið fjárskiptum sínum vegna skilnaðar til lykta með
samningi. Fjárskiptasamningur skal vera skriflegur og undirritaður af hjónum eða
umboðsmönnum þeirra. Samning þennan skal staðfesta fyrir sýslumanni eða dómara.
 Nú eru hjón eignalaus og skal þá yfirlýsing þeirra þar að lútandi staðfest af
    þeim eða umboðsmönnum þeirra fyrir sýslumanni eða dómara eftir því hvar
                        skilnaðarmálið er til meðferðar.
 Nú hafa hjón vegna væntanlegs skilnaðar að borði og sæng eða lögskilnaðar gert
  samning um fjárskipti sín og er þá unnt að fella hann úr gildi að nokkru eða
  öllu með dómi ef hann var bersýnilega ósanngjarn á þeim tíma er til hans var
 stofnað. Dómsmál skal höfða innan árs frá fullnaðardómi til skilnaðar eða frá
    útgáfu leyfisbréfs til skilnaðar. Tímafrestir þessir eiga þó ekki við ef
  freistað er að hnekkja samningi með stoð í reglum um fjármunaréttarsamninga.
                             2. Opinber fjárskipti.
 96. gr. Hafi annað hjóna eða þau bæði sótt um leyfi til skilnaðar eða dómsmál
 verið höfðað til skilnaðar eða til ógildingar hjúskaparins getur annað þeirra
eða þau bæði krafist þess að opinber fjárskipti fari fram milli þeirra samkvæmt
   ákvæðum þessa kafla og lögum um skipti á dánarbúum o.[18]fl., nr. 20/1991.
  Efnisreglur um skipti í þessum kafla eiga einnig við um skipti vegna andláts
                  maka nema annað leiði af einstökum ákvæðum.
  97. gr. Krafa um opinber skipti við skilnað skal vera skrifleg og skal beina
    henni til héraðsdómstóls er greinir í 92. gr. og fer um meðferð kröfu og
             framkvæmd opinberra skipta samkvæmt því er þar segir.
98. gr. Við opinber skipti er hjónum skylt að skýra frá eignum sínum og skuldum
  og veita þeim sem annast skipti allar upplýsingar um fjármál sín sem þýðingu
                             geta haft við skiptin.
                  B. Til hverra eigna og skulda skiptin taki.
                                   1. Eignir.
 99. gr. Skiptin taka til heildareigna hvors hjóna nema samningar um séreignir,
 reglur um lögmæltar séreignir eða fyrirmæli gefanda eða arfleiðanda leiði til
   annars, sbr. enn fremur reglur þessa kafla um verðmæti sem undanþegin eru
skiptum eða geta verið það að kröfu aðila. Séreign ber þó að draga undir skiptin
  að svo miklu leyti sem þörf er á til að fullnægja endurgjaldskröfum, sbr. 3.
                                 mgr. 107. gr.
                                  2. Skuldir.
 100. gr. Frá eignum maka skulu dregnar skuldir sem hvíla á honum eða hann á að
 svara til samkvæmt því er segir í [19]109. gr. laga nr. 20/1991, sbr. [20]104.
                                 gr. sömu laga.
                 3. Tímamark við úrlausn um eignir og skuldir.
   101. gr. Við úrlausn um eignir og skuldir skv. 99. og 100. gr. skal, nema
  sammæli verði um annað, miða við það tímamark er sýslumaður tók fyrst fyrir
 umsókn um leyfi til skilnaðar, dómsmál var höfðað til skilnaðar eða ógildingar
  hjúskapar eða héraðsdómari tók fyrst fyrir kröfu um opinber fjárskipti milli
hjóna skv. XIII. kafla. Eignir, sem maki hefur aflað sér eftir þetta tímamark og
 tekjur og arður af þeim, koma ekki undir skiptin. Skuldir, er maki hefur bakað
        sér eftir þennan tíma, koma ekki heldur til greina við skiptin.
 Nú stafar skuld, sem fyrr er til orðin en segir í 1. mgr., frá öflun verðmæta
 sem eigi koma undir skiptin eða af kostnaði vegna þeirra og kemur hún þá ekki
                        til frádráttar við fjárskiptin.
                    4. Verðmæti sem geta fallið utan skipta.
  102. gr. Maki getur krafist þess að eftirfarandi verðmæti og munir komi ekki
    undir skiptin hvort sem um er að ræða hjúskapareign hans sjálfs eða hins
                                   hjónanna:
     1. Munir sem eru því nauðsynlegir til að halda áfram atvinnu eða menntun
sinni eða hefur eingöngu eða aðallega verið aflað til afnota þess nema verðgildi
  munanna sé slíkt að það verði talið ósanngjarnt gagnvart hinu hjónanna. Sama
    gegnir um muni sem hafa minjagildi fyrir annan maka eða fjölskyldu hans.
   2. Réttindi í opinberum lífeyrissjóðum eða einkalífeyrissjóðum, svo og krafa
til lífeyris eða líftryggingarfjár sem hefur ekki endurkaupsvirði samkvæmt kröfu
                     annars makans eða þeirra sameiginlega.
        3. Önnur verðmæti eða réttindi sem ekki er hægt að afhenda eða eru
                               persónulegs eðlis.
      4. Fébætur, almannatryggingabætur eða vátryggingarfé vegna líkams- eða
 heilsutjóns er leitt hefur til skerðingar á starfsorku til frambúðar eða vegna
útgjalda sem tjónið veldur fyrirsjáanlega í framtíðinni. Sama er um bætur vegna
                    þjáninga og annars ófjárhagslegs tjóns.
     Forsendan er þó ávallt sú að þessi verðmæti eða ígildi þeirra séu enn við
lýði á því tímamarki er greinir í 1. mgr. 101. gr. og verði sérgreind. Nú stafar
 það af framlögum hins makans að fé þetta eða ígildi þess er enn fyrir hendi og
  ber þá að kröfu þess maka að lækka þá fjárhæð sem haldið er utan skipta með
                  hliðsjón af þessu, svo sem sanngjarnt þykir.
   5. Munir sem aflað er vegna þarfa barna. Sá maki, sem barn býr hjá, á tilkall
               til þess að munir þessir komi ekki undir skiptin.
Það hjóna, sem fær verðmæti eða muni utan skipta með þessum hætti, tekur að sér
   skuldir sem orðið hafa til vegna öflunar þeirra eða hvíla á þeim. Nú þykir
ósanngjarnt gagnvart hinum makanum að verðmætum eða réttindum skv. 2., 3. eða 4.
      tölul. sé haldið utan skipta og er þá heimilt að bæta honum það með
fjárgreiðslum sem eftir atvikum má inna af hendi með nánar greindum afborgunum.
                  C. Helmingaskiptareglan og frávik frá henni.
 103. gr. Hvor maki um sig eða dánarbú hans eiga tilkall til helmings úr skírri
              hjúskapareign hins nema annað leiði af ákvæðum laga.
104. gr. Víkja má frá reglum um helmingaskipti og ákvæðum um skipti á séreign ef
  skipti yrðu að öðrum kosti bersýnilega ósanngjörn fyrir annað hjóna. Á þetta
einkum við þegar tekið er tillit til fjárhags hjónanna og lengdar hjúskapar, svo
     og ef annað hjóna hefur flutt í búið verulega miklu meira en hitt við
  hjúskaparstofnun eða hefur síðar erft fé eða fengið það að gjöf frá öðrum en
                                  maka sínum.
Frávik frá helmingaskiptum geta enn fremur átt sér stað þegar annað hjóna hefur
  með vinnu, framlögum til framfærslu fjölskyldunnar eða á annan hátt stuðlað
  verulega að aukningu á þeirri fjáreign sem falla ætti hinu hjóna í skaut eða
           hefur átt hlut að því að bæta fjáreign hins að öðru leyti.
 Fráviki frá helmingaskiptum samkvæmt þessari grein er einnig hægt að beita til
hagsbóta fyrir erfingja maka ef hagir þeirra mæla sérstaklega með því, að öðrum
                             skilyrðum fullnægðum.
105. gr. Nú getur maki ekki innan marka hlutdeildar sinnar í samanlögðum eignum
fengið búsgögn og annað lausafé sem er nauðsynlegt til að halda uppi heimili. Er
  þá heimilt samkvæmt kröfu hans að kveða svo á að hlutdeild hans skuli aukast
 enda séu ekki horfur á að hann geti á annan hátt aflað sér þessara nauðsynja.
 Réttur skv. 1. mgr. víkur þó fyrir rétti hins makans til að fá verðmæti í sinn
 hlut til greiðslu skuldbindinga sem á honum hvíla og til greina geta komið við
                                    skiptin.
                    D. Úthlutun til greiðslu skuldbindinga.
106. gr. Við skiptin skal hvoru hjóna úthlutað svo miklu af hjúskapareign sinni
að það nægi til greiðslu skuldbindinga sem á því hvíldu á þeim tíma sem hér ber
við að miða, sbr. 1. mgr. 101. gr. laga þessara, svo og [21]109. gr. skiptalaga,
   nr. 20/1991, þar á meðal til greiðslu á hluta hvors um sig í sameiginlegum
          skuldum ef því er að skipta, sbr. þó ákvæði 2. mgr. 101. gr.
Skuldir, sem annað hjóna hefur bakað sér með vanhirðu á fjármálum sínum eða með
annarri óhæfilegri aðferð, koma því aðeins til frádráttar skv. 1. mgr. að önnur
                  efni maka hrökkvi ekki til greiðslu þeirra.
                             E. Endurgjaldskröfur.
107. gr. Nú hefur maki notað eigur sínar, er koma skyldu til skipta, til þess að
auka verðmæti er ekki eiga að hlíta skiptum samkvæmt samningi makanna, ákvörðun
 gefanda eða arfleiðanda eða samkvæmt lagaákvæðum eða til að afla sér réttinda
 sem hafa verið þegin undan skiptum skv. 1. og 3. tölul. 102. gr. og getur hinn
makinn eða dánarbú hans þá krafist endurgjalds af þessu tilefni. Sama gegnir um
 réttindi skv. 2. tölul. 102. gr. ef útgjöld til þessa fara út yfir eðlileg og
                                sanngjörn mörk.
   Nú hefur annað hjóna rýrt hjúskapareign sína eða sameign hjóna með því að
 misbeita ráðum yfir hjúskapareigninni eða með öðru óhæfilegu atferli og slíkt
 hefur leitt til verulegrar skerðingar á fjárhlut þeim sem hitt hjóna á tilkall
til og getur þá hitt hjóna eða dánarbú þess krafist endurgjalds af hjúskapareign
                         beggja þegar skipti fara fram.
Krafa skv. 1. og 2. mgr. verður því aðeins tekin til greina að eigur makans, sem
krafan beinist gegn, nægi fyrir skuldum sem á honum hvíla. Krefjast má greiðslu
           úr séreign makans ef hjúskapareign hans hrekkur ekki til.
Endurgjaldskrafa, sem ekki er hægt að jafna við skiptin, verður ekki síðar uppi
                                     höfð.
Nú er fallist á endurgjaldskröfu samkvæmt þessari grein og er þá hægt að ákveða
             að fjárhæð verði greidd með nánar greindum afborgunum.
                               F. Um útlagningu.
  108. gr. Við opinber skipti vegna fjárslita getur hvort hjóna um sig krafist
            þess að fá eignarhluta sinn útlagðan sér eftir virðingu.
  Nú krefjast hjón þess að fá sama hlutinn og gengur þá það þeirra fyrir sem á
hlut að hjúskapareign. Annað hjóna getur þó krafist útlagningar á eign sem hitt
á að hjúskapareign í eftirfarandi tilvikum enda megi ætla að það hafi meiri þörf
                                 fyrir eignina:
   1. Ef um er að ræða fasteign sem ætluð er til íbúðar fyrir það hjóna og börn
                                     þess.
   2. Sama á við um sumarbústað ef telja verður mikilvægara fyrir það að fá hann
                í sinn hlut, einkum með tilliti til barna hjóna.
     3. Þegar um er að ræða atvinnufyrirtæki sem það hjóna hefur eingöngu eða
                                aðallega rekið.
      4. Sama á við um vinnutæki og annað lausafé sem stendur í tengslum við
    atvinnu ef sanngirni mælir með því með tilliti til áframhaldandi atvinnu
                                  viðkomandi.
     5. Þegar krafa maka beinist að húsgögnum, búsgögnum eða öðru lausafé sem
 hefur verið á sameiginlegu heimili hjónanna enda mæli sanngirni með því og það
             stuðli að því að honum sé unnt að halda uppi heimili.
          Um útlagningu að öðru leyti fer samkvæmt ákvæðum skiptalaga.
109. gr. Heimilt er að úthluta öðru hjóna verðmæti eftir virðingu þótt það fari
 fram úr eignarhluta þess enda megi ætla að það hafi meiri þörf fyrir verðmætið
en hitt hjóna, sbr. ákvæði 108. gr. Þeim er útlagningu fær ber þá að greiða hinu
 eða erfingjum þess fjárhæð sem fram yfir er rétta tiltölu. Skiptastjóri getur
 ákveðið þegar sérstaklega stendur á, einkum með hliðsjón af fjárhagsstöðu þess
sem útlagningu fær, að fjárhæð þessi sé greidd með afborgunum um tiltekinn tíma
    gegn tryggingum sem hann mælir fyrir um og með þeim vaxtakjörum sem hann
 tiltekur. Um ágreining um þetta fer samkvæmt því er segir í [22]112. gr. laga
                                  nr. 20/1991.
         G. Heimild maka til að gefa eftir af tilkalli sínu til eigna.
   110. gr. Maka er heimilt við fjárskipti að gefa eftir af tilkalli sínu til
      eigna, enda sé eigi ástæða til að óttast að hann geti ekki fullnægt
                   fjárskuldbindingum sem á honum hvíldu þá.
                    H. Brottfall skilnaðar að borði og sæng.
111. gr. Nú takast samvistir hjóna að nýju eftir að skilnaður að borði og sæng,
 er leitt hefur til fjárskipta, er fenginn. Eiga þá ákvæði 1. mgr. 104. gr. við
 um eigur sem komið hafa í hlut maka við skiptin og hann hefur flutt að nýju í
    hjúskapinn komi til fjárskipta síðar milli hjónanna eða annars þeirra og
                                 erfingja hins.
                               I. Leiguréttindi.
112. gr. Nú greinir hjón á við skilnað hvort þeirra skuli halda rétti til leigu
íbúðarhúsnæðis og skal þá sýslumaður eða dómari, eftir því hvar skilnaðarmál er
til meðferðar, ákveða eftir öllum aðstæðum hvort þeirra haldi áfram leigumálanum
          og skal einkum taka tillit til þarfa hjóna og barna þeirra.
  Fari fram opinber skipti milli hjónanna tekur skiptastjóri ákvörðun um hvort
   hjóna haldi áfram leigumála eftir sömu reglum og kveðið er á um í 1. mgr.

                 XV. kafli. Um réttarfar í hjúskaparmálum o.fl.
                       A. Hvaða mál teljist hjúskaparmál.
     113. gr. Hjúskaparmál samkvæmt þessum kafla eru eftirfarandi dómsmál:
                  1. Mál sem höfðuð eru til ógildingar hjúskapar.
                     2. Mál sem höfðuð eru til hjónaskilnaðar.
        3. Mál til úrlausnar um hvort hjúskapur sé gildur eða ekki gildur.
     4. Mál til úrlausnar um hvort réttaráhrif skilnaðar að borði og sæng séu
                                 fallin niður.
                                  B. Lögsaga.
      114. gr. Hjúskaparmál má höfða hér á landi í eftirfarandi tilvikum:
                      1. Ef stefndi er búsettur hér á landi.
    2. Ef stefnandi er hér búsettur og hefur verið það sl. tvö ár eða búið hér
                             áður svo langan tíma.
     3. Ef stefnandi er íslenskur ríkisborgari og leitt er í ljós að hann geti
   ekki vegna ríkisfangs síns höfðað mál í því landi sem hann er búsettur í.
    4. Ef bæði eru íslenskir ríkisborgarar og stefndi lýsir eigi andstöðu sinni
              gegn því að málið sæti úrlausn dómstóls hér á landi.
   5. Ef lögskilnaðar er krafist á grundvelli undanfarandi skilnaðar að borði og
         sæng enda hafi leyfi verið veitt eða dómur gengið hér á landi.
 Mál til ógildingar hjúskapar má höfða hér á landi ef hjónavígslan hefur farið
                                   fram hér.
Ákvæði milliríkjasamninga, sem Ísland er aðili að, skulu þó ganga framar ákvæðum
                               þessarar greinar.
                                 C. Varnarþing.
    115. gr. Mál skal höfða á heimilisvarnarþingi stefnda. Ef stefndi á ekki
       heimilisvarnarþing hér á landi skal mál höfða þar sem stefnandi á
heimilisvarnarþing. Aðilar geta samið um annað varnarþing en að framan greinir.
  Nú er eigi til að dreifa varnarþingi skv. 1. mgr. og skal þá höfða mál fyrir
             dómstóli er dóms- og kirkjumálaráðuneytið kveður á um.
                                   D. Aðild.
          116. gr. Annað hjóna og það eitt getur höfðað hjúskaparmál.
    Mál til ógildingar á hjúskap skv. 9. og 11. gr. má þó höfða af dóms- og
kirkjumálaráðuneyti eða öðru hvoru hjóna. Ef ógilding er reist á ákvæði 11. gr.
 er málshöfðun einnig heimil því hjóna úr eldra hjúskap sem tvíkvænishjúskapur
                             gengur í berhögg við.
                                E. Málsmeðferð.
  117. gr. Hjúskaparmál sæta meðferð einkamála nema um frávik sé mælt í lögum.
 Ef hvorki er vitað um heimilisfang né dvalarstað stefnda er dómara heimilt að
 skipa honum málsvara. Sama á við þegar stefndi er búsettur eða dvelst erlendis
 og ekki tekst að birta honum stefnu eða hvorki hann né umboðsmaður hans sækir
 þing við þingfestingu máls og sérstakar ástæður mæla að öðru leyti með því að
honum verði skipaður málsvari. Málsvari skal hafa samráð við umbjóðanda sinn ef
 unnt er. Dómari ákveður þóknun til málsvara sem greiðist úr ríkissjóði. Dómari
getur kveðið á um að stefndi skuli endurgreiða ríkissjóði kostnað vegna málsvara
                 að öllu eða nokkru leyti ef rök mæla með því.
      Dómari gætir óhjákvæmilegra lagaskilyrða við úrlausn hjúskaparmáls.
                    Hjúskap verður ekki slitið með dómsátt.
118. gr. Dómþing í hjúskaparmálum skulu háð fyrir luktum dyrum nema dómari kveði
                       öðruvísi á með samþykki málsaðila.
                               F. Nafnleynd o.fl.
 119. gr. Eigi má án leyfis dómara birta almenningi á nokkurn hátt annað af því
sem gerst hefur í hjúskaparmáli en dóminn. Brot gegn ákvæði þessu varðar sektum.
 Nú er dómur í slíku máli birtur, þar á meðal að tilstuðlan dómsins, og skal þá
 gæta leyndar á nöfnum og upplýsingum sem bent geti til þess hverjir séu aðilar
                                     máls.
                                G. Andlát aðila.
       120. gr. Hjúskaparmál verður eigi höfðað eftir dauða annars hjóna.
  Nú deyr annað hjóna áður en dómur gengur í hjúskaparmáli og fellur þá málið
                 niður. Á þetta einnig við ef máli er áfrýjað.
                       H. Frávísun og niðurfelling máls.
  121. gr. Nú er máli vísað frá dómi eða það fellt niður án kröfu sækjanda og
       getur sækjandi þá höfðað mál að nýju innan mánaðar þó að lögmæltur
                       málshöfðunarfrestur sé þá liðinn.
                        I. Áfrýjun og endurupptaka máls.
              122. gr. Heimilt er að áfrýja einstökum þáttum dóms.
Hvorugur málsaðili má ganga í nýtt hjónaband innan loka áfrýjunarfrests nema því
  aðeins að gagnaðili og dóms- og kirkjumálaráðuneyti, þegar það á aðild máls,
                       hafi bréflega fallið frá áfrýjun.
          Endurupptaka máls er ekki heimil eftir lok áfrýjunarfrests.

  XVI. kafli. Um meðferð og úrlausn stjórnvalda á málum samkvæmt lögum þessum.
                                  A. Lögsaga.
123. gr. Stjórnvöld geta leyst úr málum er tengjast öðrum ríkjum í eftirfarandi
                                   tilvikum:
             1. Ef sá sem krafa beinist gegn er búsettur hér á landi.
       2. Ef aðilar eru íslenskir ríkisborgarar og sá sem krafa beinist gegn
                  samþykkir að málið sæti úrlausn hér á landi.
   3. Ef lögskilnaðar er krafist á grundvelli undanfarandi skilnaðar að borði og
 sæng, enda hafi leyfi til skilnaðar að borði og sæng verið veitt hér á landi.
Ákvæði milliríkjasamninga, sem Ísland er aðili að, skulu þó ganga framar ákvæðum
                                    1. mgr.
                              B. Úrlausnarumdæmi.
 124. gr. Leysa skal úr máli í því umdæmi þar sem sá sem krafa beinist gegn er
 búsettur. Ef hann er ekki búsettur hér á landi skal leysa úr máli í því umdæmi
    þar sem krefjandi er búsettur. Hjón geta samið um annað úrlausnarumdæmi.
 Dóms- og kirkjumálaráðuneytið ákvarðar úrlausnarumdæmi ef hvorki sá sem krafa
 beinist gegn né krefjandi eru búsettir hér á landi eða ef annars leikur vafi á
              því hvar leysa skuli úr máli samkvæmt framangreindu.
                            C. Leiðbeiningarskylda.
125. gr. Sýslumaður skal leiðbeina aðilum um réttindi þeirra og skyldur er málið
                                    varðar.
                               D. Sáttaumleitan.
       126. gr. Sýslumaður leitar sátta með aðilum áður en hann leysir úr
                                ágreiningsmáli.
  Ef aðilar máls búa eða dvelja hvor í sínu umdæmi má leita sátta þar sem hvor
                             aðila býr eða dvelst.
                         E. Kröfur aðila og gagnaöflun.
 127. gr. Aðilum máls ber að setja fram skýrar kröfur fyrir stjórnvaldi og afla
 þeirra gagna sem stjórnvald telur þörf á til úrlausnar máls. Enn fremur getur
           stjórnvald aflað gagna að eigin frumkvæði ef þörf krefur.
Ef sá sem kröfu gerði sinnir eigi ítrekuðum kvaðningum eða tilmælum stjórnvalds
       um framlagningu gagna er stjórnvaldi heimilt að synja um úrlausn.
 Nú sinnir gagnaðili máls eigi ítrekuðum kvaðningum eða tilmælum stjórnvalds um
gagnaöflun og má þá veita úrlausn á grundvelli þeirra krafna og gagna sem fyrir
                                    liggja.
                  F. Réttur aðila til að kynna sér gögn máls.
   128. gr. Aðilum máls er heimilt að kynna sér skjöl og önnur gögn sem málið
     varðar. Réttur þessi nær ekki til vinnuskjala sem rituð hafa verið hjá
          stjórnvaldi til eigin afnota í sambandi við meðferð málsins.
                     G. Réttur aðila til að tjá sig um mál.
129. gr. Aðilar skulu eiga þess kost að tjá sig um mál áður en ákvörðun er tekin
             og getur stjórnvald sett þeim ákveðinn frest til þess.
                           H. Form og efni úrskurðar.
      130. gr. Úrskurður stjórnvalds skal vera skriflegur. Þar skal greina
úrlausnarefni, niðurstöðu og rökstuðning fyrir henni, þar á meðal lagaatriði er
niðurstaða byggist á og önnur atriði er máli skipta, þar á meðal kæruheimild og
                      þvingunarúrræði ef því er að skipta.
                           I. Tilkynning um úrskurð.
  131. gr. Úrskurð stjórnvalds skal senda aðilum máls með ábyrgðarbréfi, hann
      birtur af einum stefnuvotti eða kynntur með öðrum sannanlegum hætti.
                              J. Stjórnsýslukæra.
  132. gr. Kæra má úrlausn sýslumanns til dóms- og kirkjumálaráðuneytis innan
                     tveggja mánaða frá dagsetningu hennar.
     Sýslumaður getur ákveðið í úrskurði að kæra fresti réttaráhrifum hans.
 Málsaðilum, sem fengið hafa leyfi til lögskilnaðar, er ekki heimilt að ganga í
hjúskap að nýju fyrr en eftir lok kærufrests nema þeir hafi fallið bréflega frá
                                     kæru.

             XVII. kafli. Gildistaka, lagaskil og brottfallin lög.
                  133. gr. Lög þessi taka gildi 1. júlí 1993.
  Dóms- og kirkjumálaráðuneytið setur reglugerð og önnur fyrirmæli um einstök
                       atriði er varða framkvæmd laganna.
  Ráðuneytið skal gera sérstakar ráðstafanir til að kynna almenningi efni laga
                                    þessara.
  134. gr. Ákvæði 2. mgr. 25. gr. gilda einnig um hjónabönd sem til er stofnað
                         fyrir gildistöku laga þessara.
                                    135. gr.
                                    136. gr.
     137. gr. Breyting á úrskurði um framfærslueyri, sem gengið hefur fyrir
                gildistöku þessara laga, hlítir ákvæðum þeirra.
             Sama á við um breytingu á samningum um framfærslueyri.
                                    138. gr.
  139. gr. 1. Ákvæðum [23]12. gr. laga nr. 20/1923 skal beita um samninga sem
                   gerðir eru fyrir gildistöku laga þessara.
   2. Ákvæðum [24]20. og [25]21. gr. laga nr. 20/1923 skal beita um samninga sem
    gerðir eru fyrir gildistöku laga þessara, þar á meðal um samþykki maka.
      3. Ákvæði 2. mgr. [26]23. gr. laga nr. 20/1923 skal beita um tekjur af
               séreign sem myndast hafa fyrir gildistöku laganna.
   4. Ákvæðum [27]26. og [28]27. gr. laga nr. 20/1923 skal beita um samninga og
        skuldbindingar sem stofnast hafa fyrir gildistöku laga þessara.
       5. Gildi kaupmála, sem gerðir eru fyrir gildistöku laganna, skal meta
    samkvæmt ákvæðum [29]V. kafla laga nr. 20/1923, ásamt breytingalögum. Um
            réttaráhrif kaupmála fer samkvæmt ákvæðum laga þessara.
                                    140. gr.

References

   Visible links
   1. http://www.althingi.is/dba-bin/lawformpr.pl?lnr=1993031
   2. file:///altext/stjt/1998.150.html
   3. file:///altext/stjt/2001.065.html
   4. file:///altext/stjt/1998.150.html
   5. http://www.reglugerd.is/interpro/dkm/WebGuard.nsf/key2/326-1996
   6. http://www.reglugerd.is/interpro/dkm/WebGuard.nsf/key2/087-2001
   7. file:///altext/stjt/2001.065.html
   8. file://1990021.html#g9
   9. file:///altext/stjt/2001.065.html
  10. file:///altext/stjt/2001.065.html
  11. file://1990062.html
  12. file://1997078.html
  13. file://1991091.html#g97
  14. file://1978039.html#g5
  15. file://1978039.html#g6
  16. file://1978039.html#g7
  17. file://1991020.html
  18. file://1991020.html
  19. file://1991020.html#g109
  20. file://1991020.html#g104
  21. file://1991020.html#g109
  22. file://1991020.html#g112
  23. file:///altext/stjtnr.html#1923020?g12
  24. file:///altext/stjtnr.html#1923020?g20
  25. file:///altext/stjtnr.html#1923020?g21
  26. file:///altext/stjtnr.html#1923020?g23
  27. file:///altext/stjtnr.html#1923020?g26
  28. file:///altext/stjtnr.html#1923020?g27
  29. file:///altext/stjtnr.html#1923020?k5
