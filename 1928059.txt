
   --------------------------------------------------------------------------

                            Lög um friðun Þingvalla

                               1928 nr. 59 7. maí

   --------------------------------------------------------------------------

   1. gr. Frá ársbyrjun 1930 skulu Þingvellir við Öxará og grenndin þar vera
                    friðlýstur helgistaður allra Íslendinga.
           2. gr. Mörk hins friðhelga lands skulu vera sem hér segir:
     a. Að sunnan: Frá hæstu brún Arnarfells í beina stefnu á Kárastaði, yfir
               Þingvallavatn og upp á vestara bakka Almannagjár.
              b. Að vestan: Hærri barmur Almannagjár að Ármannsfelli.
      c. Að norðan: Frá Ármannsfelli þvert austur yfir hraunið að Hlíðargjá.
   d. Að austan: Eystri bakki Hlíðargjár og Hrafnagjár ræður takmörkunum suður á
                             hæstu brún Arnarfells.
  Landið innan ofannefndra marka skal, eftir því er Þingvallanefnd kveður á og
 fært kann að reynast, varið fyrir ágangi af sauðfé og geitum. En skógurinn og
villidýralíf, sem þar kynni að geta þrifist, skal vera algerlega friðað. Þó skal
nefndin gera ráðstafanir til eyðingar þeim dýrum og fuglum, sem gera usla á hinu
              friðlýsta svæði eða vinna búfénaði héraðsmanna tjón.
 Þingvallanefnd ræður veiði í Þingvallavatni norðan línu þeirrar, er um getur í
                                     a-lið.
Ekkert jarðrask, húsabyggingar, vegi, rafleiðslur eða önnur mannvirki má gera á
hinu friðlýsta svæði, eða í landi jarðanna Kárastaða, Brúsastaða, Svartagils og
                   Gjábakka, nema með leyfi Þingvallanefndar.
3. gr. Nú takast eigi samningar milli Þingvallanefndar og ábúenda jarða þeirra,
er að nokkru eða öllu falla undir hið friðlýsta land, og skal þá Þingvallanefnd
    taka afnotarétt jarðanna eða jarðarhlutanna eignarnámi samkvæmt lögum og
 ábúendum greitt fyrir afnotaréttinn samkvæmt óvilhallra dómkvaddra manna mati.
   Svo skulu og metnar bætur til Þingvallahrepps fyrir íþynging fjallskila og
                   rýrnun útsvara, enda náist ekki samningar.
    Heimilt skal Þingvallanefnd að kaupa jörðina Gjábakka, eða ef ekki nást
    viðunandi samningar um verð, að taka jörðina eignarnámi samkvæmt lögum.
    4. gr. Hið friðlýsta land skal vera undir vernd Alþingis og ævinleg eign
            íslensku þjóðarinnar. Það má aldrei selja eða veðsetja.
  5. gr. Þingvallanefnd, skipuð þrem alþingismönnum, hefur fyrir hönd Alþingis
   yfirstjórn hins friðlýsta lands og annarra jarða í ríkiseign, sem til eru
 greindar í 2. gr. Þingvallanefnd skal kosin með hlutfallskosningum í sameinuðu
  þingi í lok hvers þings eftir nýafstaðnar kosningar, í fyrsta skipti á þingi
                                     1928.
6. gr. Þingvallanefnd semur reglugerð um hið friðlýsta land og meðferð þess, en
stjórnarráð staðfestir. Í reglugerð má ákveða að taka gestagjöld á Þingvöllum og
                   verja því fé upp í kostnað við friðunina.
    [Þingvallanefnd ræður framkvæmdastjóra. Hann ræður annað starfslið.]^1)
                             ^1)[2]L. 150/1996, 1. gr.
  7. gr. Öll óhjákvæmileg útgjöld við verndun Þingvalla samkvæmt lögum þessum
                            greiðast úr ríkissjóði.
8. gr. [Brot gegn ákvæðum laga þessara og reglugerða settra samkvæmt þeim varða
 sektum [eða fangelsi allt að 2 árum].^1) Mál út af brotum á lögum þessum sæta
                          meðferð opinberra mála.]^2)
                ^1)[3]L. 82/1998, 146. gr. ^2)[4]L. 75/1982, 6. gr.

References

   Visible links
   1. http://www.althingi.is/dba-bin/lawformpr.pl?lnr=1928059
   2. file:///altext/stjt/1996.150.html
   3. file:///altext/stjt/1998.082.html
   4. file:///altext/stjtnr.html#1982075?g6
