                                    dálkum.

   --------------------------------------------------------------------------

                          Lög um lögskráningu sjómanna

                              1987 nr. 43 30. mars

   --------------------------------------------------------------------------

  Tóku gildi 14. apríl 1987. Breytt með [2]l. 92/1991 (tóku gildi 1. júlí 1992
 nema 103. gr. sem tók gildi 9. jan. 1992), [3]l. 16/1994 (tóku gildi 11. apríl
1994), [4]l. 162/1995 (tóku gildi 11. jan. 1996), [5]l. 139/1996 (tóku gildi 30.
des. 1996), [6]l. 119/1997 (tóku gildi 30. des. 1997), [7]l. 28/1999 (tóku gildi
30. mars 1999), [8]l. 55/2001 (tóku gildi 13. júní 2001) og [9]l. 12/2002 (tóku
                             gildi 12. mars 2002).

            I. kafli. Um lögskráningarskyldu og lögskráningarstjóra.
     1. gr. Lögskráning sjómanna er tvenns konar: lögskráning í skiprúm og
                            lögskráning úr skiprúmi.
                   Lögskráning fer fram á útgerðarstað skips.
 2. gr. [Skylt er að lögskrá alla skipverja sem ráðnir eru til starfa á skipum
    sem skráð eru hér á landi og eru 20 brúttótonn eða stærri, þar með talið
skipstjóra. Heimilt er með reglugerð^1) að veita undanþágur frá ákvæðum þessara
    laga um að lögskrá áhafnir hafnsögubáta, dráttarbáta, björgunarskipa og
 farþegaskipa til skoðunarferða. Jafnframt er heimilt að uppfylltum skilyrðum,
sem nánar skulu skilgreind í reglugerð,^1) að ákveða fyrirkomulag lögskráningar
       skv. 4. og 5. gr. á annan hátt vegna tiltekinna flokka skipa.]^2)
Heimilt er að lögskrá aðra en skipverja þann tíma sem viðkomandi dvelja um borð
í skipi sem er í förum enda leggi þeir fram yfirlýsingu tryggingafélags um líf-
                              og slysatryggingar.
         ^1)[10]Rg. 880/2001, sbr. [11]640/2002. ^2)[12]L. 55/2001, 1. gr.
     3. gr. [Tollstjórar eru lögskráningarstjórar hver í sínu umdæmi. Utan
   aðsetursstaða sinna er tollstjórum heimilt að fela hreppstjórum að annast
  lögskráningar. Einnig er tollstjórum heimilt að skipa fulltrúa til að annast
         lögskráningar á aðsetursstöðum sínum ef þess gerist þörf.]^1)
 Hreppstjórar og lögskráningarfulltrúar [tollstjóra]^1) skv. 1. mgr. skulu hafa
eftirlit með skráningu og skila yfirliti til [tollstjóra]^1) um lögskráningar í
umdæmum sínum eigi sjaldnar en ársfjórðungslega. Verði þeir varir við að ekki er
   farið eftir fyrirmælum laga þessara um lögskráningu skulu þeir tafarlaust
       tilkynna meint brot með símskeyti til hlutaðeigandi skipstjóra og
[tollstjóra].^1) [Tollstjóri]^1) skal hafa eftirlit með lögskráningarfulltrúum í
                                  umdæmi sínu.
                            ^1)[13]L. 92/1991, 92. gr.
                         4. gr. Lögskrá skal í skiprúm:
               1. Hvert sinn er nýr maður eða áhöfn er ráðin á skip.
      2. Í fyrsta sinn á hverju ári sem skip er afgreitt eða byrjar ferð frá
           hérlendri höfn enda þótt engin breyting verði á skipshöfn.
      3. Hvert sinn sem nýr maður er ráðinn erlendis á íslenskt skip. Skal þá
  íslenskt sendiráð eða ræðismaður lögskrá á skipið ef til næst. Sendiráð eða
 ræðismaður skal síðan þegar tilkynna hina nýju lögskráningu með símskeyti til
                        viðkomandi lögskráningarstjóra.
     Sé ekki unnt að ná til sendiráðs eða ræðismanns þegar ráða verður mann á
    íslenskt skip erlendis skal skipstjóri þegar tilkynna það til viðkomandi
                              lögskráningarstjóra.
   4. Hvert sinn, sem sjómenn eru ráðnir hér á landi í skiprúm á íslensku skipi
 sem statt er erlendis, skulu þeir lögskráðir áður en þeir fara af landi burt.
 5. gr. Lögskrá skal úr skiprúmi í hvert sinn er veru skipverja um borð lýkur,
 hvort heldur er vegna ráðningarslita eða um stundarsakir, vegna orlofs, slyss,
    veikinda eða ef skip er ekki í förum um stundarsakir vegna t.d. bilana,
       viðgerða, endurbóta eða skipi er af öðrum ástæðum ekki haldið úti.
 6. gr. Skipstjóra er skylt að sjá um að skipverjar séu lögskráðir í skiprúm og
úr skiprúmi. Hann má eigi leggja skipi úr höfn nema allir skipverjar, sem skylt
          er að lögskrá skv. 2. gr., hafi verið lögskráðir í skiprúm.
 Þegar svo er ástatt sem segir í 4. tölul. 4. gr. og skipstjóri er eigi staddur
  þar sem lögskráning á að fara fram skal útgerðarmaður sjá um að lögskráð sé.

                      II. kafli. Framkvæmd lögskráningar.
7. gr. Við fyrstu árlegu lögskráningu í skiprúm skv. 2. tölul. 4. gr. skal sýna
                      lögskráningarstjóra eftirtalin gögn:
                          1. Atvinnuskírteini skipstjóra.
                    2. Mælibréf skipsins og haffærisskírteini.
      3. Atvinnuskírteini eða starfsleyfi þeirra manna er lögskráðir skulu og
skírteini þurfa að lögum til þess að mega gegna stöðu þeirri á skipinu sem þeir
                                eru ráðnir til.
             4. Útfyllta skipshafnarskrá í tveimur samhljóða eintökum.
                5. Sjóferðabækur þeirra manna er lögskráðir skulu.
      6. Yfirlýsingu frá viðkomandi tryggingafélagi um líf- og slysatryggingu
 skipverja og skal skráningarstjóri ganga úr skugga um að þær séu í samræmi við
    gildandi lög og kjarasamninga. Nú vanrækir útgerðarmaður að hafa líf- og
  slysatryggingu í gildi og er hann þá ábyrgur fyrir viðkomandi bótagreiðslum.
  Reynist útgerðarmaður eigi fær um greiðslu slíkra bóta ber ríkissjóður fulla
                           ábyrgð á greiðslu þeirra.
   7. [Yfirlýsingu um að skipverji hafi hlotið öryggisfræðslu í Slysavarnaskóla
    sjómanna eða á annan hátt. Siglingastofnun er heimilt að veita skipverja
       tímabundinn frest í eitt sinn til þess tíma sem hann er skráður á
   öryggisfræðslunámskeið hjá Slysavarnaskóla sjómanna eða öðrum viðurkenndum
aðila. Greiða skal gjald^1) fyrir veittan frest og skulu þau gjöld standa undir
raunkostnaði Siglingastofnunar Íslands við afgreiðslu hans. Gjöld skulu ákveðin
                        í gjaldskrá stofnunarinnar.]^2)
   [Ef skilyrðum 1. mgr. er fullnægt ritar lögskráningarstjóri vottorð sitt á
 gögnin. Ef eitthvert gagna skv. 1.4. og 6.7. tölul. 1. mgr. vantar skal eigi
 lögskráð fyrr en úr því er bætt. Siglingastofnun hefur eftirlit með framkvæmd
                               þessa ákvæðis.]^2)
  Við lögskráningu úr skiprúmi skal skipstjóri leggja fram skipshafnarskrá og
                                 sjóferðabækur.
     [Samgönguráðherra er heimilt með reglugerð að setja það skilyrði fyrir
 lögskráningu nýliða um borð í skipum að þeir hafi lokið námi fyrir nýliða með
  fullnægjandi hætti. Samgönguráðherra skal hafa samráð við samtök sjómanna og
              útgerðarmanna um nánari framkvæmd þessa ákvæðis.]^3)
   [Samgönguráðherra er heimilt með reglugerð^4) að setja það skilyrði fyrir
 lögskráningu að skipverjar sæki öryggisfræðslunámskeið skv. 7. tölul. 1. mgr.
            þessarar greinar eigi sjaldnar en á fimm ára fresti.]^5)
    ^1)[14]Rg. 587/2002, sbr. [15]641/2002. ^2)[16]L. 12/2002, 1. gr. ^3)[17]L.
    16/1994, 2. gr. ^4)[18]Rg. 880/2001, sbr. [19]640/2002 og [20]991/2004.
                           ^5)[21]L. 119/1997, 1. gr.
8. gr. Þegar nýir menn eru lögskráðir í skiprúm eftir að skipshafnarskrá er gerð
  skal þeim bætt við á skrána meðan hún endist en á aukaskrá sé hún fullrituð.
         Skal þess þá getið í aðalskránni að aukaskrá hafi verið gerð.
  9. gr. Um sjóferðabækur skipverja fer eftir ákvæðum sjómannalaga og laga um
atvinnuréttindi við siglingar á íslenskum skipum svo og reglugerða er settar eru
                                 samkvæmt þeim.
 10. gr. Við lögskráningu í skiprúm skulu allir þeir sem lögskrá á til starfa,
        sem sérstök réttindi þarf til að gegna lögum samkvæmt, mæta hjá
               lögskráningarstjóra og undirrita skipshafnarskrá.
Þegar lögskráð er í skiprúm við fyrstu skráningu á árinu skulu allir skipverjar
                         mæta hjá lögskráningarstjóra.
 Að öðru leyti en um getur í 1. og 2. mgr. er skipverjum eigi skylt að mæta við
   lögskráningu og undirrita skipshafnarskrá þar. Þó getur sérhver skipverja
  krafist þess að vera viðstaddur er hann skal lögskráður og er skipstjóra þá
                             skylt að heimila það.
 11. gr. Að lokinni lögskráningu skal skráningarstjóri afhenda skipstjóra annað
                 eintak skipshafnarskrárinnar með áritun sinni.
12. gr. Ef skipstjóri getur ekki gengið frá lögskráningu áður en skip yfirgefur
höfn skal hann eða útgerðarmaður skipsins tilkynna lögskráningarstjóra, innan 24
      klst., nöfn mannanna og annað sem honum ber að skýra frá við almenna
 lögskráningu. Skipstjóra er einnig heimilt innan þess tíma að kalla upp næstu
 strandarstöð og lesa upp nöfn þeirra og störf sem um borð eru. Strandarstöðin
          skal síðan bera þau boð til viðkomandi lögskráningarstjóra.
 Jafnframt skal skipstjóri færa nöfn skipverja og annað, sem skrásetja ber við
 lögskráningu, á eintak það af skipshafnarskránni sem er í skipinu. Skulu þeir
     sem þannig eru lögskráðir samþykkja lögskráninguna með áritun sinni á
                               skipshafnarskrána.
 Við næstu lögskráningu skal skráningarstjóri bera eintak skipstjóra saman við
             frumeintak sitt og tilkynningar sem honum hafa borist.
 13. gr. Þegar lögskráð er úr skiprúmi skulu þeir menn, sem skrá á úr skiprúmi,
 mæta með sama hætti og lýst er í 10. gr., sbr. þó 4. mgr. þessarar greinar. Ef
   skipverji er eigi viðstaddur skal skipstjóri tafarlaust láta hann vita um
  lögskráninguna. Ber skipstjóra að sanna að skipverja hafi verið tilkynnt um
                    lögskráningu úr skiprúmi ef um er deilt.
 Nú hefur skipverja eigi borist vitneskja um lögskráningu úr skiprúmi á réttum
tíma og er honum þá heimilt að vefengja gildi lögskráningarinnar með því að bera
                      upp andmæli við lögskráningarstjóra.
   Óheimilt er að lögskrá úr skiprúmi nema frá þeim degi að telja er slíkrar
skráningar er óskað nema fyrir liggi yfirlýsing frá þeim skipverjum, sem þannig
            á að lögskrá úr skiprúmi, um að þeir séu því samþykkir.
 Sé ráðningu skipverja sannanlega lokið eða hann verður frá störfum vegna slyss
eða veikinda eða fer í orlof ber útgerðarmanni eða skipstjóra eigi skylda til að
           tilkynna viðkomandi skipverja um lögskráningu úr skiprúmi.

                           III. kafli. Almenn ákvæði.
 14. gr. Fyrir störf þau, er lögskráningarstjóri innir af höndum samkvæmt lögum
   þessum, svo og fyrir sjóferðabækur og skipshafnarskrár, skal greiða gjald
                              samkvæmt gjaldskrá.
Lögskráningarstjóri innheimtir gjöld þessi og renna þau í ríkissjóð. Gjald fyrir
 sjóferðabók greiðir útgerðarmaður eða hlutaðeigandi sjómaður sjálfur en önnur
               gjöld greiðir skipstjóri fyrir hönd útgerðarmanna.
 15. gr. Lögskráningarstjóra er skylt, sé þess óskað, að veita stéttarsamtökum
 sjómanna eða eftirlitsmanni þeirra aðgang að gögnum er varða lögskráningar og
                              upplýsingar um þær.
   16. gr. Heimilt er starfsmönnum Landhelgisgæslu Íslands að fara um borð í
 íslensk skip á siglingu og kanna lögmæti lögskráningar og skilríki um réttindi
     yfirmanna. Sé þessu ábótavant ber að kæra það en við ítrekað brot sama
skipstjóra má færa skip til hafnar en bera má þá ákvörðun undir dómstóla [eftir
 sömu reglum og gilda um heimild til að bera rannsóknaraðgerðir í opinberu máli
                                 undir dóm].^1)
                            ^1)[22]L. 92/1991, 92. gr.
 17. gr. Brot gegn lögum þessum varða sektum enda liggi ekki þyngri refsing við
 þeim samkvæmt öðrum lögum. Verði skipstjóri með dómi fundinn sekur um ítrekað
 brot á lögskráningarskyldu sinni samkvæmt lögum þessum má dæma hann jafnframt
             til að hafa fyrirgert skírteini sínu um stundarsakir.
18. gr. Með mál út af brotum á lögum þessum skal farið að hætti opinberra mála.
                     19. gr. Lög þessi öðlast þegar gildi.
[Ákvæði til bráðabirgða. Skipstjórnarmenn og aðrir skipverjar sem hafa skráð sig
  á námskeið hjá Slysavarnaskóla sjómanna fyrir 1. janúar 1998 fá frest til 1.
apríl 1999 til að fullnægja skilyrðum 7. tölul. 1. mgr. 7. gr. laganna.]^1) [Þó
    er heimilt fram til 1. apríl 2001 að lögskrá þann sem ekki hefur hlotið
        öryggisfræðslu í Slysavarnaskóla sjómanna, enda liggi fyrir hjá
 lögskráningarstjóra staðfesting Slysavarnaskóla sjómanna á að viðkomandi hafi
 látið skrá sig á námskeið og hvenær það fari fram. Mæti skipstjórnarmaður eða
 aðrir skipverjar ekki á námskeið sem þeir eru skráðir á er lögskráningarstjóra
   óheimilt að lögskrá þá, nema viðkomandi hafi haft fullgildar ástæður fyrir
   forföllum sínum að mati Slysavarnaskóla sjómanna, hafi skráð sig að nýju á
  öryggisfræðslunámskeið skólans og muni ljúka því eins fljótt og kostur er og
                        eigi síðar en 1. apríl 2001.]^2)
               ^1)[23]L. 119/1997, 2. gr. ^2)[24]L. 28/1999, 1. gr.

References

   Visible links
   1. http://www.althingi.is/dba-bin/lawformpr.pl?lnr=1987043
   2. file:///altext/stjt/1991.092.html
   3. file:///altext/stjt/1994.016.html
   4. file:///altext/stjt/1995.162.html
   5. file:///altext/stjt/1996.139.html
   6. file:///altext/stjt/1997.119.html
   7. file:///altext/stjt/1999.028.html
   8. file:///altext/stjt/2001.055.html
   9. file:///altext/stjt/2002.012.html
  10. http://www.reglugerd.is/interpro/dkm/WebGuard.nsf/key2/880-2001
  11. http://www.reglugerd.is/interpro/dkm/WebGuard.nsf/key2/640-2002
  12. file:///altext/stjt/2001.055.html
  13. file:///altext/stjt/1991.092.html
  14. http://www.reglugerd.is/interpro/dkm/WebGuard.nsf/key2/587-2002
  15. http://www.reglugerd.is/interpro/dkm/WebGuard.nsf/key2/641-2002
  16. file:///altext/stjt/2002.012.html
  17. file:///altext/stjt/1994.016.html
  18. http://www.reglugerd.is/interpro/dkm/WebGuard.nsf/key2/880-2001
  19. http://www.reglugerd.is/interpro/dkm/WebGuard.nsf/key2/640-2002
  20. http://www.reglugerd.is/interpro/dkm/WebGuard.nsf/key2/991-2004
  21. file:///altext/stjt/1997.119.html
  22. file:///altext/stjt/1991.092.html
  23. file:///altext/stjt/1997.119.html
  24. file:///altext/stjt/1999.028.html
