
   --------------------------------------------------------------------------

                   Lög um Neytendastofu og talsmann neytenda

                              2005 nr. 62 20. maí

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 1. júlí 2005, nema ákvæði til bráðabirgða sem tók gildi 25. maí 2005.
 Breytt með [1]l. 47/2006 (tóku gildi 1. júlí 2006), l. 34/2007 (tóku gildi 30.
  mars 2007), l. 29/2009 (tóku gildi 2. apríl 2009), l. 98/2009 (tóku gildi 1.
 okt. 2009 nema 69. og 70. gr. sem tóku gildi 1. jan. 2010), l. 162/2010 (tóku
        gildi 1. jan. 2011) og l. 126/2011 (tóku gildi 30. sept. 2011).

 1. gr. Neytendastofa er ríkisstofnun sem starfa skal að stjórnsýsluverkefnum á
   sviði neytendamála, vöruöryggismála, opinberrar markaðsgæslu, mælifræði og
[markaðseftirlits með rafföngum]^1) svo sem nánar er kveðið á um í lögum þessum.
                   Neytendastofa heyrir undir [ráðherra].^2)
                  ^1)L. 29/2009, 12. gr. ^2)L. 126/2011, 405. gr.
   2. gr. Neytendastofa skal annast framkvæmd laga um eftirlit með óréttmætum
   viðskiptaháttum og gagnsæi markaðarins og laga um öryggi vöru og opinbera
markaðsgæslu, svo sem nánar er kveðið á um í lögum um það efni. Stofnunin annast
    einnig dagleg störf og undirbúning mála fyrir talsmann neytenda. Þá skal
 Neytendastofa fara með [markaðseftirlit með rafföngum],^1) eins og kveðið er á
   um í lögum um öryggi raforkuvirkja, neysluveitna og raffanga. Einnig skal
   stofnunin hafa yfirumsjón með lögmælifræði og hagnýtri mælifræði og sjá um
framkvæmd laga um [mælingar, mæligrunna og vigtarmenn].^2) Þá skal Neytendastofa
           leysa af hendi þau verk sem henni eru falin í öðrum lögum.
   Neytendastofa skal vinna að stefnumótun á sviði neytendamála auk þess sem
stofnunin skal beita sér fyrir því að gerðar verði rannsóknir á sviðinu. Þá skal
Neytendastofa annast söfnun, úrvinnslu og útgáfu upplýsinga á sviði neytendamála
    sem og önnur verkefni sem stofnuninni verða falin með lögum eða ákvörðun
                                   ráðherra.
                   ^1)L. 29/2009, 13. gr. ^2)L. 34/2007, 12. gr.
      3. gr. Ráðherra skipar forstjóra Neytendastofu til fimm ára í senn.
 Forstjóri skal búa yfir víðtækri þekkingu og reynslu af málefnum á starfssviði
stofnunarinnar. Forstjóri stjórnar starfsemi og rekstri stofnunarinnar og ræður
                                aðra starfsmenn.
    Ráðherra getur með reglugerð sett nánari reglur um skipulag og starfsemi
                                 Neytendastofu.
  4. gr. Ráðherra skipar áfrýjunarnefnd neytendamála, sem í sitja þrír menn og
  jafnmargir til vara, til fjögurra ára í senn. Skulu formaður nefndarinnar og
varamaður hans fullnægja skilyrðum til að hljóta skipun í embætti héraðsdómara.
        Ráðherra ákveður þóknun nefndarmanna sem greiðist úr ríkissjóði.
Til áfrýjunarnefndar neytendamála má skjóta stjórnvaldsákvörðunum sem teknar eru
                          samkvæmt eftirtöldum lögum:
    a. lögum um eftirlit með óréttmætum viðskiptaháttum og gagnsæi markaðarins,
                b. lögum um öryggi vöru og opinbera markaðsgæslu og
    c. öðrum lögum á málefnasviði Neytendastofu sé heimild til slíks að finna í
                                  þeim lögum.
  Skrifleg kæra skal berast áfrýjunarnefndinni innan fjögurra vikna frá því að
aðila máls var tilkynnt um ákvörðun skv. 2. mgr. Úrskurður áfrýjunarnefndarinnar
                skal liggja fyrir innan sex vikna frá málskoti.
   Úrskurðir nefndarinnar eru fullnaðarúrskurðir innan stjórnsýslunnar og eru
                                 aðfararhæfir.
  5. gr. [Ráðherra]^1) skipar talsmann neytenda til fimm ára í senn. Skal hann
                 hafa þekkingu og reynslu af málefnum neytenda.
[Kjararáð]^2) ákveður laun og starfskjör talsmanns neytenda. Talsmanni neytenda
 er óheimilt að hafa með höndum önnur launuð störf eða takast á hendur verkefni
                        sem eigi samrýmast starfi hans.
 Neytendastofa annast dagleg störf og undirbúning mála fyrir talsmann neytenda.
   Talsmanni neytenda er heimilt að gera þjónustusamning við Neytendastofu um
                        undirbúning mála fyrir embættið.
                 ^1)L. 98/2009, 58. gr. ^2)[2]L. 47/2006, 13. gr.
6. gr. Talsmanni neytenda ber að standa vörð um hagsmuni og réttindi neytenda og
                        stuðla að aukinni neytendavernd.
                Hlutverk talsmanns neytenda felst m.a. í því að:
                           a. taka við erindum neytenda,
   b. bregðast við þegar hann telur brotið gegn réttindum og hagsmunum neytenda,
           c. gefa út rökstuddar álitsgerðir ásamt tillögum um úrbætur,
    d. setja fram tillögur um úrbætur á lögum og stjórnvaldsfyrirmælum er varða
                            neytendur sérstaklega og
           e. kynna löggjöf og aðrar réttarreglur er varða neytendamál.
  7. gr. Talsmaður neytenda getur tekið mál til meðferðar eftir kvörtun eða að
eigin frumkvæði. Öllum neytendum er heimilt að leita til talsmanns neytenda með
 erindi sín, en hann ákveður sjálfur hvort ábending gefur tilefni til meðferðar
                                 af hans hálfu.
    Talsmaður neytenda tekur ekki til meðferðar ágreining milli neytenda og
  seljenda, en honum ber að leiðbeina þeim sem til hans leita með slík mál um
      hvaða leiðir eru færar, m.a. innan stjórnsýslunnar og hjá dómstólum.
 8. gr. Talsmaður neytenda getur, óháð þagnarskyldu, krafið stjórnvöld um allar
  þær upplýsingar sem hann telur nauðsynlegar til að hann geti sinnt hlutverki
    sínu. Með sama hætti er fyrirtækjum og samtökum skylt að veita talsmanni
 neytenda allar upplýsingar sem að hans mati eru nauðsynlegar til að hann geti
                 sinnt hlutverki sínu skv. b-lið 2. mgr. 6. gr.
 Talsmaður neytenda getur ekki krafist upplýsinga er varða öryggi ríkisins eða
  utanríkismál sem leynt skulu fara nema með leyfi ráðherra þess sem í hlut á.
  Komi upp ágreiningur vegna ákvæðis 1. mgr. er talsmanni neytenda heimilt að
 leita úrlausnar dómstóla. Um málsmeðferð fer eftir lögum um meðferð einkamála.
9. gr. Talsmanni neytenda er óheimilt að skýra frá þeim atriðum sem hann verður
  áskynja um í starfi sínu og leynt eiga að fara. Sama gildir um þá sem sinna
 störfum fyrir talsmann neytenda. Þagnarskyldan helst þótt látið sé af starfi.
   10. gr. Talsmaður neytenda er í störfum sínum óháður fyrirmælum frá öðrum.
 Álitum talsmanns neytenda sem unnin eru á grundvelli laga þessara verður ekki
                         skotið til annars stjórnvalds.
 11. gr. Talsmaður neytenda skal gefa [ráðherra]^1) árlega skýrslu um starfsemi
     sína á liðnu almanaksári. Skýrsluna skal prenta og birta opinberlega.
Ráðherra getur með reglugerð sett nánari reglur um starfsemi talsmanns neytenda.
                              ^1)L. 98/2009, 58. gr.
                  12. gr. Lög þessi öðlast gildi 1. júlí 2005.
                                    13. gr.
     Ákvæði til bráðabirgða. Við gildistöku laga þessara skal starfsmönnum
  Löggildingarstofu boðið annað starf hjá Neytendastofu. Við ráðstöfun þeirra
  starfa þarf ekki að gæta [3]7. gr. laga nr. 70/1996, um réttindi og skyldur
                             starfsmanna ríkisins.
 Við samþykkt laga þessara skipar [ráðherra]^1) tveggja manna undirbúningsnefnd
   sem hafa skal heimild til að undirbúa gildistöku laganna, þ.m.t. að bjóða
  starfsmönnum Löggildingarstofu og Samkeppnisstofnunar, eftir því sem við á,
                         annað starf hjá Neytendastofu.
                              ^1)L. 98/2009, 58. gr.

References

   Visible links
   1. file://2006047.html
   2. file://2006047.html#g13
   3. file://1996070.html#g7
