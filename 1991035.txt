                                    dálkum.

   --------------------------------------------------------------------------

                             Lög um listamannalaun

                              1991 nr. 35 27. mars

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 1. september 1991, að undanskildum fjárhagsákvæðum laganna sem tóku
 gildi 1. janúar 1992. Breytt með [4]l. 144/1996 (tóku gildi 31. des. 1996) og
                   [5]l. 138/1998 (tóku gildi 30. des. 1998).

   1. gr. [Alþingi veitir árlega fé á fjárlögum til þess að launa listamenn í
      samræmi við ákvæði laga þessara í þeim tilgangi að efla listsköpun í
                                  landinu.]^1)
                             ^1)[6]L. 144/1996, 1. gr.
          2. gr. [Starfslaun listamanna skulu veitt úr fjórum sjóðum:
                             a. Launasjóði rithöfunda,
                          b. Launasjóði myndlistarmanna,
                                c. Tónskáldasjóði,
                                  d. Listasjóði.
   Þrír fyrstnefndu sjóðirnir eru sérgreindir sjóðir. Listasjóður er almennur
  sjóður en sinnir einkum öðrum listgreinum en þeim sem falla undir sérgreindu
  sjóðina. Allir sjóðirnir veita starfslaun, svo og náms- og ferðastyrki.]^1)
                             ^1)[7]L. 144/1996, 2. gr.
3. gr. [Þriggja manna stjórn listamannalauna hefur yfirumsjón með sjóðum skv. 2.
  gr. Stjórnin skal skipuð af menntamálaráðherra til þriggja ára í senn, einum
samkvæmt tilnefningu Bandalags íslenskra listamanna, einum tilnefndum af Háskóla
  Íslands, en af Listaháskóla Íslands þegar stofnaður verður, og loks einum án
  tilnefningar. Varamenn skulu skipaðir með sama hætti. Stjórn listamannalauna
  skal m.a. annast vörslu sjóðanna og sjá um bókhald, en hún getur falið öðrum
  aðila að sjá um þessa þætti fyrir sína hönd ef allir stjórnarmenn samþykkja.
 Stjórnin úthlutar fé úr Listasjóði, en sérstakar úthlutunarnefndir fyrir hvern
           hinna sérgreindu sjóða veita fé úr þeim, sbr. 12. gr.]^1)
                             ^1)[8]L. 144/1996, 3. gr.
4. gr. [Starfslaun miðast við lektorslaun II við Háskóla Íslands eins og þau eru
      á hverjum tíma. Þau sem taka starfslaun skulu vera á skrá hjá stjórn
 listamannalauna og fá greidd starfslaun mánaðarlega að viðbættu 6% álagi. Þau
skulu eiga kost á aðild að Söfnunarsjóði lífeyrisréttinda. Þau skulu ekki gegna
 föstu starfi meðan á starfslaunatímanum stendur. Starfslaunaþegar skulu skila
   skýrslu um störf sín á starfslaunatímanum eigi síðar en ári eftir að honum
lýkur. Stjórn listamannalauna má fella niður starfslaun sem veitt eru til lengri
    tíma en sex mánaða ef talið er að viðkomandi listamaður sinni ekki list
                                   sinni.]^1)
                             ^1)[9]L. 144/1996, 4. gr.
 5. gr. [Samanlögð starfslaun miðast við 1.200 mánaðarlaun eða 100 árslaun.]^1)
                            ^1)[10]L. 144/1996, 5. gr.
6. gr. [Launasjóður rithöfunda veitir árlega starfslaun og styrki sem svara til
  480 mánaðarlauna. Rétt til greiðslu úr sjóðnum hafa íslenskir rithöfundar og
    höfundar fræðirita. Heimilt er og að greiða úr sjóðnum fyrir þýðingar á
                                   íslensku.
  Þriggja manna nefnd, sem menntamálaráðherra skipar árlega samkvæmt tillögum
Rithöfundasambands Íslands, úthlutar fé úr Launasjóði rithöfunda. Varamenn skulu
 skipaðir með sama hætti. Ákvörðun úthlutunarnefndar er endanleg og verður ekki
                                  áfrýjað.]^1)
                            ^1)[11]L. 144/1996, 6. gr.
7. gr. [Launasjóður myndlistarmanna veitir árlega starfslaun og styrki sem svara
                             til 320 mánaðarlauna.
  Þriggja manna nefnd, sem menntamálaráðherra skipar árlega samkvæmt tillögum
 Sambands íslenskra myndlistarmanna, úthlutar fé úr Launasjóði myndlistarmanna.
 Varamenn skulu skipaðir með sama hætti. Ákvörðun úthlutunarnefndar er endanleg
                          og verður ekki áfrýjað.]^1)
                            ^1)[12]L. 144/1996, 7. gr.
  8. gr. [Tónskáldasjóður veitir árlega starfslaun og styrki sem svara til 100
                                 mánaðarlauna.
  Þriggja manna nefnd, sem menntamálaráðherra skipar árlega samkvæmt tillögum
Tónskáldafélags Íslands, úthlutar fé úr Tónskáldasjóði. Varamenn skulu skipaðir
     með sama hætti. Ákvörðun úthlutunarnefndar er endanleg og verður ekki
                                  áfrýjað.]^1)
                            ^1)[13]L. 144/1996, 8. gr.
9. gr. [Listasjóður veitir starfslaun og styrki er svara til 300 mánaðarlauna og
  skal allt að þriðjungi þeirra varið til stuðnings leikhópum svo sem mælt er
     fyrir um í ákvæðum leiklistarlaga, enda verði því framlagi Listasjóðs
  einvörðungu varið til greiðslu starfslauna til einstakra leikhúslistamanna.
  Stjórn listamannalauna getur falið [leiklistarráði]^1) að fjalla um veitingu
                              þessara starfslauna.
    Listasjóður veitir einnig sérstök framlög til listamanna sem notið höfðu
listamannalauna nokkur ár fyrir 31. desember 1991 og höfðu þá náð 60 ára aldri.
    Við úthlutun úr Listasjóði skulu þær umsóknir njóta forgangs sem lúta að
     viðfangsefnum er ekki falla undir verksvið annarra sjóða, sbr. 2. gr.
Ákvörðun stjórnar Listasjóðs um úthlutun er endanleg og verður ekki áfrýjað.]^2)
              ^1)[14]L. 138/1998, 20. gr. ^2)[15]L. 144/1996, 9. gr.
  10. gr. [Starfslaun skulu veitt til hálfs eða eins árs, til tveggja ára eða
 þriggja. Stjórn Listamannalauna og úthlutunarnefndum er þó heimilt að úthluta
  starfslaunum til skemmri tíma en hálfs árs, þó aldrei skemur en til þriggja
  mánaða. Sú upphæð, sem varið er til þessa, sem og til náms- og ferðastyrkja,
skal ekki vera hærri en sem nemur 10% þeirra mánaðarlauna sem hver sjóður hefur
  til úthlutunar árlega. Miða skal við að fjórðungur heildarstarfslauna hvers
  sjóðs samkvæmt lögum þessum verði að jafnaði veittur til listamanna sem taka
                          laun í meira en eitt ár.]^1)
                            ^1)[16]L. 144/1996, 10. gr.
 11. gr. Stjórn listamannalauna skal vinna markvisst að því að sveitarfélög og
     fyrirtæki veiti listamönnum starfslaun eða leggi fram fé í Listasjóð.
 12. gr. [Menntamálaráðherra setur nánari reglur^1) um framkvæmd laga þessara,
m.a. um skilgreiningu á því hvað teljist fast starf, sbr. 4. gr., og um tilhögun
 tilnefninga af hálfu tilnefningaraðila í úthlutunarnefndir, sbr. 6.8. gr. Þá
   skal enn fremur setja nánari ákvæði í reglugerð um skilmála fyrir veitingu
  starfslauna, þar með talið um endurgreiðslu þeirra ef gegn þeim skilmálum er
                                    brotið.
 Við framkvæmd þessarar greinar skal haft samráð við Rithöfundasamband Íslands,
Samband íslenskra myndlistarmanna, Tónskáldafélag Íslands og Bandalag íslenskra
                listamanna eftir því sem við á hverju sinni.]^2)
        ^1)[17]Rg. 679/1997, sbr. [18]789/2004. ^2)[19]L. 144/1996, 11. gr.
                                    13. gr.
14. gr. Lög þessi öðlast gildi 1. september 1991 nema fjárhagsákvæði þeirra sem
    taka gildi 1. janúar 1992. Lögin skal endurskoða að fimm árum liðnum frá
                               gildistöku þeirra.

References

   Visible links
   1. http://www.althingi.is/dba-bin/lawformpr.pl?lnr=1991035
   2. http://www.althingi.is/dba-bin/ferill.pl?ltg=113&mnr=139
   3. http://www.althingi.is/altext/113/s/0145.html
   4. file:///altext/stjt/1996.144.html
   5. file://1998138.html
   6. file:///altext/stjt/1996.144.html
   7. file:///altext/stjt/1996.144.html
   8. file:///altext/stjt/1996.144.html
   9. file:///altext/stjt/1996.144.html
  10. file:///altext/stjt/1996.144.html
  11. file:///altext/stjt/1996.144.html
  12. file:///altext/stjt/1996.144.html
  13. file:///altext/stjt/1996.144.html
  14. file://1998138.html#g20
  15. file:///altext/stjt/1996.144.html
  16. file:///altext/stjt/1996.144.html
  17. http://www.reglugerd.is/interpro/dkm/WebGuard.nsf/key2/679-1997
  18. http://www.reglugerd.is/interpro/dkm/WebGuard.nsf/key2/789-2004
  19. file:///altext/stjt/1996.144.html
