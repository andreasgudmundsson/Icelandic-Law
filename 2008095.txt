
   --------------------------------------------------------------------------

                                  Innheimtulög

                              2008 nr. 95 12. júní

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 1. janúar 2009. Breytt með l. 98/2009 (tóku gildi 1. okt. 2009 nema
  69. og 70. gr. sem tóku gildi 1. jan. 2010), l. 60/2010 (tóku gildi 19. júní
               2010) og l. 126/2011 (tóku gildi 30. sept. 2011).

                           I. kafli. Gildissvið o.fl.
                               1. gr. Gildissvið.
  Lög þessi gilda um frum- og milliinnheimtu gjaldfallinna peningakrafna fyrir
aðra eða vegna eigin starfsemi. Þau gilda þó ekki um innheimtu opinberra aðila á
                      sköttum og gjöldum og löginnheimtu.
Með fruminnheimtu er átt við innheimtuviðvörun skv. 7. gr. Með milliinnheimtu er
      átt við innheimtuaðgerðir sem hefjast eftir að skuldari hefur fengið
 innheimtuviðvörun skv. 7. gr. og áður en löginnheimta hefst. [Með löginnheimtu
   er átt við innheimtumeðferð á grundvelli [1]24. gr. a laga um lögmenn, nr.
77/1998.]^1) Innheimtuaðili er einstaklingur eða lögaðili sem annast innheimtu.
                               ^1)L. 60/2010, 8. gr.
                          2. gr. Frávíkjanleg ákvæði.
 Heimilt er með samningi milli kröfuhafa og skuldara í atvinnurekstri að víkja
frá ákvæðum 7. gr. Heimilt er með samningi milli kröfuhafa og innheimtuaðila að
      víkja frá ákvæðum 9. gr. og 1. mgr. 10. gr. Önnur ákvæði laganna eru
                                 ófrávíkjanleg.

               II. kafli. Skilyrði til að mega stunda innheimtu.
            3. gr. Skilyrði til að mega stunda innheimtu fyrir aðra.
          Innheimtuaðilar mega því aðeins stunda innheimtu fyrir aðra:
         a. að þeir hafi fengið innheimtuleyfi skv. 15. gr., sbr. 4. gr.;
     b. að innheimtan sé stunduð frá fastri starfsstöð hér á landi nema annað
                 leiði af alþjóðasamningum sem binda Ísland; og
               c. að starfsábyrgðartrygging skv. 14. gr. sé í gildi.
 Lögmenn mega þó stunda innheimtu án innheimtuleyfis, svo og opinberir aðilar,
   viðskiptabankar og sparisjóðir, aðrar lánastofnanir og verðbréfafyrirtæki.
                        4. gr. Veiting innheimtuleyfis.
      Innheimtuleyfi er veitt á grundvelli umsóknar frá einstaklingi sem:
     a. er lögráða og hefur undanfarin fimm ár hvorki farið fram á eða verið í
          greiðslustöðvun né bú hans verið tekið til gjaldþrotaskipta;
   b. hefur óflekkað mannorð svo sem áskilið er til kjörgengis við kosningar til
     Alþingis, sbr. [2]5. gr. laga nr. 24/2000, um kosningar til Alþingis;
     c. býr yfir nægilegri þekkingu eða starfsreynslu til að geta gegnt starfi
                           sínu á tilhlýðilegan hátt;
     d. hefur lögheimili hér á landi nema annað leiði af alþjóðasamningum sem
                                 binda Ísland;
                     e. er ekki í vanskilum með vörsluskatta.
   Innheimtuleyfi er einnig veitt samkvæmt umsókn frá lögaðila enda fullnægi
framkvæmdastjóri eða yfirmaður viðkomandi starfsemi skilyrðum 1. mgr. Lögaðilinn
                 skal fullnægja skilyrðum a- og e-liðar 1. mgr.
                      5. gr. Innheimta eigin peningakröfu.
 Ef aðili kaupir kröfur í þeim tilgangi að innheimta þær sjálfur í atvinnuskyni
                   þarf innheimtuleyfi samkvæmt lögum þessum.

                III. kafli. Samband innheimtuaðila og skuldara.
                         6. gr. Góðir innheimtuhættir.
             Innheimta skal vera í samræmi við góða innheimtuhætti.
    Það telst m.a. brjóta í bága við góða innheimtuhætti að beita óhæfilegum
                þrýstingi eða valda óþarfa tjóni eða óþægindum.
                           7. gr. Innheimtuviðvörun.
  Eftir gjalddaga kröfu skal kröfuhafi eða innheimtuaðili senda skuldara eina
skriflega viðvörun þess efnis að vænta megi frekari innheimtuaðgerða verði krafa
 eigi greidd innan tíu daga frá sendingu viðvörunar. Veita má lengri frest til
                                   greiðslu.
                             Í viðvörun komi fram:
   a. nöfn, kennitölur og heimilisföng skuldara, kröfuhafa eða umboðsmanns hans
                               og innheimtuaðila;
                                b. lýsing á kröfu;
       c. fjárhæð kröfu og skal sundurliða hver sé höfuðstóll og hverjar séu
           viðbótarkröfur, svo sem dráttarvextir og innheimtuþóknun;
                               d. greiðslustaður; og
        e. að greiðslufall skuldara geti leitt til málshöfðunar eða annarra
innheimtuaðgerða á grundvelli réttarfarslaga og aukins kostnaðar fyrir skuldara.
 Þeir sem stunda innheimtu vegna eigin starfsemi og falla ekki undir 2. mgr. 3.
 gr. geta sent innheimtuviðvörun skv. 1.2. mgr. fyrir gjalddaga enda komi eigi
til greiðslu innheimtuþóknunar vegna viðvörunarinnar skv. c-lið sé krafa greidd
                   í síðasta lagi tíu dögum eftir gjalddaga.
  Krafa telst greidd ef greiðsla hefur borist áður en fresturinn er liðinn eða
        greiðslan er sannanlega sett í ábyrgðarpóst fyrir lok frestsins.
Ef hætta er á að möguleikum á fullnustu kröfu verði spillt eða aðrir mikilvægir
     hagsmunir eru í húfi má víkja frá ákvæðum þessarar greinar um sendingu
                                  viðvörunar.
  Ef skuldari hefur sannanlega hreyft mótbárum gegn peningakröfu er heimilt að
  bera ágreining um réttmæti kröfunnar undir dómstóla án þess að fyrst sé gætt
                            ákvæða þessarar greinar.
                          8. gr. Umboð innheimtuaðila.
    Greiðsla skuldara til innheimtuaðila eða samningur við innheimtuaðila um
   greiðslu, m.a. eftirgjöf að nokkru eða öllu leyti, hefur sama gildi fyrir
    skuldara og greitt hafi verið til kröfuhafa sjálfs eða samið við hann um
  greiðsluna. Samningar um greiðslu skulu vera skriflegir óski skuldari þess.

                IV. kafli. Samband innheimtuaðila og kröfuhafa.
                    9. gr. Upplýsingaskylda innheimtuaðila.
Innheimtuaðili skal eftir beiðni veita kröfuhafa upplýsingar um gang innheimtu.
    Ljúki innheimtu samkvæmt lögum þessum án eftirfarandi innheimtuaðgerða á
grundvelli réttarfarslaga skal innheimtuaðili að beiðni kröfuhafa afhenda honum
 skriflegt uppgjör er sýni hvað skuldari hafi verið krafinn um, hve mikið hann
 hafi greitt og hvenær og hver sé krafa innheimtuaðila um þóknun fyrir vinnu og
                               útlagðan kostnað.
                         10. gr. Meðferð innheimtufjár.
    Innheimtuaðili skal án ástæðulauss dráttar greiða kröfuhafa innheimt fé.
Innheimtuaðila er heimilt að halda eftir fé sem nemur fjárhæð þóknunar til hans
                             og útlagðs kostnaðar.
   Innheimtuaðili, sem stundar innheimtu fyrir aðra, skal halda innheimtufénu
aðskildu frá eigin fé. Skal féð án ástæðulauss dráttar lagt á vörslufjárreikning
  en opinberir aðilar, viðskiptabankar og sparisjóðir, aðrar lánastofnanir og
verðbréfafyrirtæki, sem mega stunda innheimtu án innheimtuleyfis skv. 2. mgr. 3.
    gr., eru þó undanþegnir þessari skyldu. Sérákvæði um vörslufjárreikninga
                               lögmanna haldast.

         V. kafli. Greiðsla innheimtukostnaðar og hámarksfjárhæð hans.
             11. gr. Ábyrgð skuldara á greiðslu innheimtukostnaðar.
  Ef skuldari hefur greitt innan greiðslufrests skv. 7. gr. verður hann aðeins
krafinn um kostnað vegna innheimtuviðvörunar, sbr. 12. gr. Ef greiðsluseðill og
innheimtuviðvörun hafa í slíku tilviki verið sameinuð skv. 3. mgr. 7. gr. verður
  hann þó eigi krafinn um kostnað vegna viðvörunarinnar. Ef brotið hefur verið
  gegn 7. gr., þannig að innheimtuviðvörunin þjóni ekki tilgangi sínum, verður
           skuldari aðeins krafinn um kostnað vegna viðvörunarinnar.
                   12. gr. Hámarksfjárhæð innheimtukostnaðar.
 [Ráðherra]^1) getur ákveðið í reglugerð^2) hámarksfjárhæð innheimtukostnaðar,
m.a. þóknunar, sem heimilt er að krefja skuldara um samkvæmt lögum þessum. Skal
      fjárhæðin taka mið af þeim kostnaði sem kröfuhafi verður fyrir vegna
innheimtunnar og nauðsynlegur og hóflegur getur talist. Heimilt er að innheimta
 viðbót vegna umdeildra peningakrafna þar sem þörf hefur verið á sérfræðilegri
                                    ráðgjöf.
              ^1)L. 126/2011, 495. gr. ^2)Rg. 37/2009, sbr. 133/2010.

                            VI. kafli. Ýmis ákvæði.
                             13. gr. Þagnarskylda.
  Innheimtuaðili og starfsmenn hans eru bundnir þagnarskyldu um persónuhagi og
    rekstrar- eða viðskiptamál og um önnur atriði sem þeir fá vitneskju um í
     innheimtustarfi sínu og leynt skulu fara samkvæmt lögum eða eðli máls.
                  Þagnarskyldan helst þótt látið sé af starfi.
                        14. gr. Starfsábyrgðartrygging.
Innheimtuaðili, sem stundar innheimtu á grundvelli leyfis skv. 4. gr., skal hafa
 starfsábyrgðartryggingu sem tryggir skuldara og kröfuhafa bætur ef þeir verða
 fyrir fjárhagstjóni sem leyfishafinn ber skaðabótaábyrgð á og rakið verður til
 gáleysis í störfum hans eða starfsmanna hans. Slíka tryggingu má setja með því
 að kaupa vátryggingu hjá vátryggingafélagi eða setja bankaábyrgð hjá banka eða
   sparisjóði sem hefur heimild til að starfa hér á landi. Trygging skal nema
    minnst 5.500.000 kr. vegna hvers einstaks tjónsatburðar. Heildarfjárhæð
   tryggingabóta innan hvers vátryggingarárs eða ábyrgðarárs skal nema minnst
  16.500.000 kr. Falli vátrygging eða bankaábyrgð úr gildi skal hlutaðeigandi
 vátryggingafélag eða ábyrgðaraðili tilkynna það vátryggingar- eða ábyrgðartaka
og viðkomandi eftirlitsaðila þegar í stað. Tryggingartíma telst ekki lokið fyrr
   en liðnar eru átta vikur frá því að vátryggingafélagið eða ábyrgðaraðilinn
tilkynnti vátryggingar- eða ábyrgðartaka og eftirlitsaðila um tryggingarslit eða
                            niðurfellingu ábyrgðar.
  Ef leyfishafi hefur samhliða innheimtustarfsemi með höndum lögmannsstörf og
hefur ábyrgðartryggingu telst hann hafa fullnægt tryggingarskyldu sinni samkvæmt
                                 lögum þessum.
                   15. gr. Leyfisveiting og eftirlitsaðilar.
Fjármálaeftirlitið fer með leyfisveitingu samkvæmt lögum þessum, sbr. 1. mgr. 3.
     gr. og 4. og 5. gr., og annast almennt eftirlit með framkvæmd þeirra.
   Gagnvart lögmönnum fer úrskurðarnefnd lögmanna með eftirlit samkvæmt lögum
                          þessum og lögum um lögmenn.
    Eftirlitsaðilar skv. 1. og 2. mgr. skulu samræma verklagsreglur sínar um
                        eftirlit samkvæmt lögum þessum.
                               16. gr. Eftirlit.
Fjármálaeftirlitið hefur eftirlit með starfsemi þeirra aðila sem það hefur veitt
  innheimtuleyfi samkvæmt lögum þessum, sbr. 1. mgr. 3. gr. og 5. gr., svo og
   þeirra aðila sem taldir eru upp í 2. mgr. 3. gr., sbr. 1. mgr. 1. gr., að
    lögmönnum undanskildum. Um eftirlit Fjármálaeftirlitsins gilda [3]lög um
             opinbert eftirlit með fjármálastarfsemi, nr. 87/1998.
   Telji Fjármálaeftirlitið að starfsemi samkvæmt lögum þessum sé stunduð án
tilskilinna leyfa getur það krafist sérhverra gagna og upplýsinga hjá viðkomandi
                 aðila eða þriðja aðila að viðlögðum dagsektum.
    Sé leyfisskyld starfsemi stunduð án þess að leyfi hafi verið veitt getur
  Fjármálaeftirlitið krafist þess að slíkri starfsemi verði hætt. Jafnframt er
    heimilt að birta opinberlega nöfn aðila sem taldir eru bjóða þjónustu án
                               tilskilinna leyfa.
Þeir aðilar sem Fjármálaeftirlitið hefur eftirlit með skulu taka þátt í greiðslu
 rekstrarkostnaðar þess með greiðslu eftirlitsgjalds í samræmi við ákvæði laga
                                    þar um.
                       17. gr. Svipting innheimtuleyfis.
 Fjármálaeftirlitið getur svipt leyfishafa innheimtuleyfi skv. 4. gr., sbr. 1.
                           mgr. 3. gr. og 5. gr., ef:
            a. hann hefur brotið gegn skyldum sínum samkvæmt lögum; eða
           b. skilyrði fyrir veitingu leyfis eru ekki lengur til staðar.
                           18. gr. Stjórnvaldssektir.
   Fjármálaeftirlitið getur lagt stjórnvaldssektir á hvern þann sem það hefur
                          eftirlit með og brýtur gegn:
          a. 3. gr. um skilyrði til að mega stunda innheimtu fyrir aðra;
                          b. 7. gr. um innheimtuviðvörun;
     c. 3. mgr. 16. gr. telji eftirlitið að starfsemi samkvæmt lögum þessum sé
                         stunduð án tilskilins leyfis;
            d. sátt milli Fjármálaeftirlitsins og aðila, sbr. 19. gr.;
   e. reglugerð [ráðherra]^1) skv. 12. gr. um hámarksfjárhæð innheimtukostnaðar.
 Stjórnvaldssektum verður beitt óháð því hvort lögbrot eru framin af ásetningi
                                  eða gáleysi.
   Stjórnvaldssektir sem lagðar eru á einstaklinga geta numið frá 10.000 til
   20.000.000 kr. Sektir sem lagðar eru á lögaðila geta numið frá 50.000 til
 50.000.000 kr. Við ákvörðun sekta skal m.a. taka tillit til alvarleika brots,
  hvað það hefur staðið lengi, samstarfsvilja hins brotlega aðila eða hvort um
ítrekað brot er að ræða. Ákvarðanir um stjórnvaldssektir skulu teknar af stjórn
  Fjármálaeftirlitsins og eru þær aðfararhæfar. Sektirnar renna í ríkissjóð að
  frádregnum kostnaði við innheimtu. Séu stjórnvaldssektir eigi greiddar innan
 mánaðar frá ákvörðun Fjármálaeftirlitsins skal greiða dráttarvexti af fjárhæð
  sektanna. Um ákvörðun og útreikning dráttarvaxta fer eftir lögum um vexti og
                                 verðtryggingu.
        Í máli sem beinist að einstaklingi og lokið getur með álagningu
   stjórnvaldssektar eða kæru til lögreglu hefur maður, sem rökstuddur grunur
 leikur á að hafi gerst sekur um lögbrot, rétt til að neita að svara spurningum
eða afhenda gögn eða muni nema unnt sé að útiloka að það geti haft þýðingu fyrir
ákvörðun um brot hans. Fjármálaeftirlitið skal leiðbeina hinum grunaða um þennan
                                     rétt.
 Heimild Fjármálaeftirlitsins til að leggja á stjórnvaldssektir samkvæmt lögum
 þessum fellur niður þegar fimm ár eru liðin frá því að háttsemi lauk. Frestur
 rofnar þegar Fjármálaeftirlitið tilkynnir aðila um upphaf rannsóknar á ætluðu
  broti. Rof frests hefur réttaráhrif gagnvart öllum sem staðið hafa að broti.
                             ^1)L. 126/2011, 495. gr.
                                19. gr. Sættir.
       Hafi aðili gerst brotlegur við ákvæði laga þessara eða ákvarðanir
Fjármálaeftirlitsins á grundvelli þeirra er Fjármálaeftirlitinu heimilt að ljúka
málinu með sátt með samþykki málsaðila enda sé ekki um að ræða meiri háttar brot
sem refsiviðurlög liggja við. Sátt er bindandi fyrir málsaðila þegar hann hefur
            samþykkt og staðfest efni hennar með undirskrift sinni.
                          20. gr. Sektir eða fangelsi.
 Það varðar sektum eða fangelsi allt að tveimur árum, liggi ekki þyngri refsing
 við broti samkvæmt öðrum lögum, að brjóta, eða eiga hlutdeild í því að brjóta,
               af ásetningi gegn ákvæðum 13. gr. um þagnarskyldu.
   Þá varðar það sömu refsingu að gefa, eða eiga hlutdeild í því að gefa, af
ásetningi vísvitandi rangar eða villandi upplýsingar um hagi fjármálafyrirtækis,
    er fellur undir lög þessi, eða annað er það varðar, opinberlega eða til
      Fjármálaeftirlitsins, annarra opinberra aðila eða viðsemjenda sinna.
  Um mál út af broti samkvæmt þessari grein skal fara að hætti laga um meðferð
                                opinberra mála.
                          21. gr. Reglugerðarheimild.
   [Ráðherra]^1) getur með reglugerð^2) sett nánari ákvæði um framkvæmd laga
    þessara. Fjármálaeftirlitið getur sett reglur^3) um framkvæmd eftirlits.
    ^1)L. 126/2011, 495. gr. ^2)Rg. 37/2009, sbr. 133/2010. ^3)Rgl. 1210/2008.
                              22. gr. Gildistaka.
                     Lög þessi öðlast gildi 1. janúar 2009.

References

   Visible links
   1. file://1998077.html#g24a
   2. file://2000024.html#g5
   3. file://1998087.html
