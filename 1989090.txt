
   --------------------------------------------------------------------------

                                  Lög um aðför

                              1989 nr. 90 1. júní

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 1. júlí 1992. Breytt með [1]l. 19/1991 (tóku gildi 1. júlí 1992 nema
1. og 3. mgr. 29. gr. sem tóku gildi 17. apríl 1991), [2]l. 90/1991 (tóku gildi
 1. júlí 1992), [3]l. 91/1991 (tóku gildi 1. júlí 1992), l. 92/1991 (tóku gildi
  1. júlí 1992 nema 103. gr. sem tók gildi 9. jan. 1992), [4]l. 90/1996 (tóku
gildi 1. júlí 1997), [5]l. 15/1998 (tóku gildi 1. júlí 1998 nema 38. gr. sem tók
 gildi 3. apríl 1998), [6]l. 88/2008 (tóku gildi 1. jan. 2009 nema brbákv. VII
     sem tók gildi 21. júní 2008) og l. 23/2009 (tóku gildi 31. mars 2009).

                    I. þáttur. Almenn skilyrði fyrir aðför.
                        1. kafli. Aðfararheimildir o.fl.
   1. gr. Aðför má gera til fullnustu kröfum samkvæmt eftirfarandi heimildum:
             1. dómum og úrskurðum, uppkveðnum af íslenskum dómstólum;
    2. [stefnum],^1) sem gerðar hafa verið aðfararhæfar með áritun dómara hér á
                                     landi;
     3. sáttum og nauðasamningum, sem komist hafa á fyrir íslenskum dómstólum;
       4. sáttum, sem gerðar hafa verið fyrir yfirvöldum og eru aðfararhæfar
                           samkvæmt fyrirmælum laga;
      5. úrskurðum yfirvalda, sem eru aðfararhæfir samkvæmt fyrirmælum laga;
         6. ákvörðunum yfirvalda um fésektir, dagsektir og févíti, sem eru
                     aðfararhæfar samkvæmt fyrirmælum laga;
     7. skuldabréfum fyrir ákveðinni peningaupphæð, hvort sem veðréttindi hafa
verið veitt fyrir skuldinni eða ekki, þar sem undirskrift skuldara er vottuð af
  lögbókanda, hæstaréttar- eða héraðsdómslögmanni, löggiltum fasteignasala eða
tveimur vitundarvottum, ef berum orðum er tekið fram í ákvæðum skuldabréfsins að
 aðför megi gera til fullnustu skuldinni án undangengins dóms eða réttarsáttar;
    8. víxlum og tékkum, að því leyti sem krafist er fullnægju greiðsluskyldu á
              grundvelli gildandi réttar samkvæmt slíkum skjölum;
     9. kröfum um skatta og önnur samsvarandi gjöld, sem innheimt eru samkvæmt
     lögum af innheimtumönnum ríkissjóðs, sveitarfélögum eða sameiginlegum
                      gjaldheimtum ríkis og sveitarfélaga;
    10. kröfum, áður ótöldum, sem njóta lögtaksréttar samkvæmt fyrirmælum laga;
      11. úrlausnum eða ákvörðunum erlendra dómstóla eða yfirvalda eða sáttum
gerðum fyrir þeim, ef íslenska ríkið hefur skuldbundið sig að þjóðarétti og með
lögum til að viðurkenna slíkar aðfararheimildir, enda verði fullnusta kröfunnar
                  talin samrýmanleg íslensku réttarskipulagi.
Aðför til fullnustu kröfu skv. 1. mgr. verður, eftir því sem við á, einnig gerð
    fyrir verðbótum, vöxtum og lögbundnum vanskilaálögum, kostnaði af kröfu,
málskostnaði eða innheimtukostnaði, endurgjaldi kostnaðar af gerðinni sjálfri og
               væntanlegum kostnaði af frekari fullnustuaðgerðum.
   Um heimild til útburðargerða og innsetningargerða án undangengins dóms eða
                  réttarsáttar fer eftir fyrirmælum 12. kafla.
                            ^1)[7]L. 91/1991, 161. gr.
  2. gr. Sá getur krafist aðfarargerðar, sem aðfararheimild ber með sér að sé
   rétthafi hennar, svo og sá, sem nýtur handveðréttar í aðfararhæfri kröfu.
   3. gr. Aðfarar má krefjast hjá þeim, sem skylda hvílir á samkvæmt hljóðan
      aðfararheimildar. Nær þetta einnig til þeirra, sem hafa tekið á sig
sjálfskuldarábyrgð á efndum skuldbindingar skv. 7. eða 8. tölul. 1. mgr. 1. gr.,
 og þeirra, sem eiga verðmæti, sem standa að veði til tryggingar kröfu skv. 7.
  tölul. 1. mgr. 1. gr., ef áskilnaði þessara ákvæða gagnvart aðalskuldara er
                         einnig fullnægt gagnvart þeim.
Aðfarar má einnig krefjast hjá öðrum en þeim, sem skylda hvílir á skv. 1. mgr.,
ef hann hefur tekið á sig ábyrgð á efndum aðfararhæfrar skuldbindingar samkvæmt
   fyrirmælum laga eða slík ábyrgð hvílir sjálfkrafa á honum lögum samkvæmt.
     4. gr. Með aðfarargerðir fara sýslumenn og löglærðir fulltrúar þeirra.
  Um hæfi sýslumanna og fulltrúa þeirra til að fara með aðfarargerð fer eftir
reglum laga um hæfi dómara til að fara með einkamál í héraði, eftir því sem við
  getur átt. Ekki veldur það þó vanhæfi sýslumanns að hann fari með innheimtu
              kröfu [samkvæmt lögum eða stjórnvaldsfyrirmælum].^1)
 Ef sýslumaður er vanhæfur til að fara með aðfarargerð, skipar dómsmálaráðherra
   annan löghæfan mann til að vinna verkið í hans stað. Þóknun hans greiðist
               samkvæmt ákvörðun dómsmálaráðherra úr ríkissjóði.
 Að því leyti, sem málefni samkvæmt lögum þessum koma til kasta héraðsdómstóla,
     skal þeim beint að héraðsdómstólnum, sem hefur dómsvald í umdæmi þess
sýslumanns, sem fer með viðkomandi aðfarargerð, nema annað sé sérstaklega tekið
                                     fram.
                            ^1)[8]L. 19/1991, 195. gr.

                           2. kafli. Aðfararfrestur.
5. gr. Aðför má gera eftir dómi eða úrskurði, þegar liðnir eru fimmtán dagar frá
  uppkvaðningu hans, ef annar aðfararfrestur er ekki tiltekinn. Aðför má gera
 eftir [stefnu],^1) þegar hún hefur verið árituð af dómara um aðfararhæfi. Ekki
 er þörf sérstakrar birtingar dóms, úrskurðar eða áritaðrar [stefnu]^1) áður en
         aðför verður gerð, nema þess sé sérstaklega krafist að lögum.
  Ef áfrýjunarstefna hefur verið gefin út vegna aðfararheimildar innan almenns
áfrýjunarfrests, verður ekki af fyrirtöku aðfararbeiðni meðan mál er rekið fyrir
 æðra dómi, nema mælt sé svo fyrir í lögum eða viðkomandi dómi eða úrskurði að
  áfrýjun fresti ekki aðför. Með sama hætti fer um úrskurði, sem sæta kæru til
                    æðra dóms, ef kært er innan kærufrests.
Ef aðfararheimild hefur verið áfrýjað að liðnum almennum áfrýjunarfresti, getur
 gerðarþoli gert þá kröfu við aðfarargerð, að henni verði frestað meðan mál er
  rekið fyrir æðra dómi, ef ekki er kveðið á annan hátt á um áhrif málskots í
   lögum, dómnum eða úrskurðinum. Með slíka kröfu skal farið að hætti 26. gr.
                            ^1)[9]L. 91/1991, 161. gr.
 6. gr. Aðför má gera eftir réttarsátt eða sátt, gerðri fyrir yfirvaldi, þegar
 krafa samkvæmt henni er komin í gjalddaga. Ef enginn gjalddagi er tiltekinn í
  sátt, má gera aðför samkvæmt henni að liðnum fimmtán dögum frá gerð hennar.
   Aðför má gera með sama hætti eftir nauðasamningi, sem komist hefur á fyrir
                                    dómstól.
Ekki tálmar það aðför eftir sátt, þótt krafist sé ógildingar hennar í dómsmáli.
7. gr. Áður en aðfarar verður krafist fyrir kröfu, sem talin er í 5., 6., 7., 8.
eða 10. tölul. 1. mgr. 1. gr., og eftir að slík krafa er komin í gjalddaga, skal
  gerðarbeiðandi beina greiðsluáskorun til gerðarþola með minnst fimmtán daga
 fyrirvara, þar sem tekið er fram, að aðfarar verði krafist fyrir skuldinni, ef
  áskoruninni verði ekki sinnt. Eins skal að farið, þegar krafist er aðfarar í
   skjóli ábyrgðar skv. 2. mgr. 3. gr., þótt aðfararheimild eigi undir önnur
                            fyrirmæli 1. mgr. 1. gr.
 Greiðsluáskorun skal send gerðarþola með ábyrgðarbréfi eða símskeyti eða birt
   honum af einum stefnuvotti. Frestur skv. 1. mgr. telst frá þeim degi, sem
  gerðarþoli eða sá, sem löghæfur er til að taka við stefnubirtingu fyrir hans
  hönd, fær eintak hennar í hendur, eða þegar birting greiðsluáskorunar á sér
                                     stað.
8. gr. Áður en aðfarar verður krafist fyrir kröfu skv. 9. tölul. 1. mgr. 1. gr.
 og eftir að hún er komin í gjalddaga, skal sá, sem innheimtu hennar hefur með
   höndum, birta með minnst fimmtán daga fyrirvara almenna greiðsluáskorun í
 dagblöðum eða með öðrum samsvarandi hætti, þar sem fram kemur að aðfarar verði
    krafist án frekari fyrirvara fyrir vangoldnum gjöldum, sem hafa verið í
 gjalddaga á tilteknum tíma. Skal tiltekið í auglýsingunni um hvers konar gjöld
                            er að ræða hverju sinni.
9. gr. Aðfarar má krefjast að liðnum aðfararfresti skv. 5.8. gr. svo lengi, sem
  hlutaðeigandi krafa er ekki niður fallin fyrir fyrningu, og einnig að liðnum
  fyrningartíma, ef gerðarþoli mætir við gerð og lýsir yfir að hann beri ekki
                         fyrir sig fyrningu kröfunnar.

        II. þáttur. Almennar reglur um undirbúning og framkvæmd aðfarar.
                         3. kafli. Aðfararbeiðni o.fl.
10. gr. Aðfararbeiðni skal vera skrifleg. Í henni skal koma fram, svo ekki verði
 um villst, hverjir gerðarbeiðandi og gerðarþoli eru og við hverja heimild hún
styðst. Þá skal einnig tiltekið nákvæmlega hvers krafist er með aðfarargerð. Ef
   krafist er aðfarar til fullnustu kröfu um peningagreiðslu, skal sundurliða
                      fjárhæð hennar svo sem þá er kostur.
 Með aðfararbeiðni skulu fylgja skilríki fyrir aðfararheimildinni og gögn um að
greiðsluáskorun hafi verið beint til gerðarþola skv. 7. eða 8. gr., ef við á. Ef
  aðfarar er krafist til fullnustu kröfu skv. 7. eða 8. tölul. 1. mgr. 1. gr.,
               skal frumrit viðskiptabréfs fylgja aðfararbeiðni.
 11. gr. Aðfararbeiðni og fylgigögn hennar skulu send héraðsdómara, ef eitthvað
                 eftirtalinna atriða varðar aðfararheimildina:
    1. ef krafa styðst við úrskurð eða ákvörðun yfirvalds, sbr. 5. og 6. tölul.
                                1. mgr. 1. gr.;
                                      2. ^1)
     3. ef krafa styðst við erlenda aðfararheimild, sbr. 11. tölul. 1. mgr. 1.
                                      gr.;
   4. ef krafist er aðfarar á grundvelli ábyrgðar, sem 2. mgr. 3. gr. tekur til;
         5. ef krafist er útburðar- eða innsetningargerðar skv. 12. kafla.
Þegar svo stendur á, sem í 1. mgr. segir, skal aðfararbeiðni send héraðsdómara á
 varnarþingi, þar sem heimilt væri að höfða einkamál um viðkomandi kröfu, nema
   fyrirmæli laga áskilji annað. Aðfararbeiðni og fylgigögn hennar skulu send
                            héraðsdómara í tvíriti.
 Heimilt er gerðarbeiðanda að beina aðfararbeiðni til héraðsdómara, ef hann svo
                kýs, þótt ákvæði 1. mgr. eigi ekki við um hana.
                            ^1)[10]L. 15/1998, 35. gr.
12. gr. Héraðsdómari skal taka aðfararbeiðni, sem honum berst, til athugunar svo
                          fljótt sem við verður komið.
  Telji héraðsdómari skilyrðum til aðfarar fullnægt samkvæmt framkomnum gögnum
   gerðarbeiðanda, áritar hann beiðnina um að aðför megi gera samkvæmt henni.
  13. gr. Telji héraðsdómari aðfararbeiðni ófullnægjandi, aðfararheimild ekki
fyrir hendi eða ónæg gögn fram komin til stuðnings beiðni, ritar hann á hana að
                  aðför nái ekki fram að ganga samkvæmt henni.
 Ef héraðsdómari telur aðför mega fara fram að hluta samkvæmt aðfararbeiðni, er
honum rétt að rita þá ákvörðun sína á hana, þar sem nákvæmlega er tekið fram, að
                         hverju leyti aðför megi gera.
    Héraðsdómari má gefa gerðarbeiðanda kost á að bæta úr annmörkum, áður en
    aðfararbeiðni er hafnað að öllu leyti eða einhverju skv. 1. eða 2. mgr.
 14. gr. Við meðferð héraðsdómara skv. 12. og 13. gr. er ekki þörf tilkynningar
   til gerðarþola eða nærveru hans, sbr. þó 78. gr., nema gerðarbeiðandi hafi
  sérstaklega óskað eftir því og héraðsdómara þyki rétt að verða við því, eða
  gerðarþoli hafi áður tilkynnt héraðsdómara að hann hafi andmæli fram að færa
                          gegn kröfum gerðarbeiðanda.
    Þegar nærveru gerðarþola er þörf skv. 1. mgr., fer um málsmeðferð eftir
                             fyrirmælum 13. kafla.
   15. gr. Þegar héraðsdómara hefur borist aðfararbeiðni, skal hennar getið í
          sérstakri skrá, sem haldin er eftir nánari reglum, settum af
dómsmálaráðherra.^1) Í skránni skulu greind nöfn aðila, um hverja aðfararheimild
  er að ræða og hverja afgreiðslu beiðni hefur fengið. Frekari bókana er ekki
             þörf, þegar farið er með beiðni eftir 12. eða 13. gr.
 Þegar héraðsdómari hefur áritað beiðni um að aðför megi gera samkvæmt henni að
öllu leyti eða einhverju, varðveitir hann annað eintak hennar með áritun, ásamt
                              samriti fylgigagna.
  Beiðni, sem árituð hefur verið, skal afhenda eða senda gerðarbeiðanda ásamt
                   frumritum þeirra gagna, sem henni fylgdu.
  Þótt héraðsdómari hafi áritað beiðni um að gerð megi fara fram að einhverju
leyti eða öllu, er hann óbundinn af þeirri afstöðu, ef ágreiningur rís síðar um
                                   beiðnina.
                                  ^1)Rg. 17/1992.
    16. gr. Beiðni um aðför, sem sætir ekki í upphafi meðferð héraðsdómstóls
     samkvæmt ákvæðum 11. gr., og aðfararbeiðni, sem árituð hefur verið af
 héraðsdómara um að gerð megi fara fram, skal að jafnaði beint til sýslumanns í
því umdæmi, þar sem gerðarþoli hefur heimilisvarnarþing, en heimilt er einnig að
  beina aðfararbeiðni til sýslumanns í einhverju því umdæmi, sem hér greinir:
    1. þar sem rökstudd ástæða er til að ætla að gerðarþoli muni hittast fyrir;
   2. þar sem gerðarþoli rekur atvinnustarfsemi, ef krafan á rætur að rekja til
   hennar. Ef atvinnustarfsemi fer fram í fleiri en einu umdæmi, skal beiðst
aðfarar í því umdæmi, þar sem aðalstöðvar hennar eru, nema aðfararheimild varði
     sérstaklega starfsemina á öðrum stað og gerðarbeiðandi kýs það fremur;
      3. þar sem þau verðmæti er að finna, sem standa að veði til tryggingar
                              hlutaðeigandi kröfu;
       4. þar sem andlag gerðarinnar er að finna, ef um aðför er að ræða til
                fullnustu annarrar kröfu en um peningagreiðslu;
      5. þar sem eignir gerðarþola er að finna, þegar um aðför er að ræða til
   fullnustu kröfu um peningagreiðslu, ef gerðarþoli á ekki skráð heimili eða
                              aðsetur hér á landi.
Getið skal ástæðu þess í aðfararbeiðni, ef henni er beint til sýslumanns í öðru
             umdæmi en þar sem gerðarþoli hefur heimilisvarnarþing.
17. gr. Þegar beiðni um aðför hefur borist sýslumanni, kannar hann hvort beiðni
  og aðfararheimild eru í lögmætu formi, hvort telja megi beiðni komna fram í
 réttu umdæmi og hvort fullnægt er skilyrðum 8. gr. í þeim tilvikum, sem við á.
      Ef svo reynist, synjar sýslumaður ekki af sjálfsdáðum um aðför, nema
             aðfararheimild verði ekki fullnægt samkvæmt efni sínu.
Telji sýslumaður ágalla vera á málstað gerðarbeiðanda, sem veldur því að aðfarar
verði synjað vegna fyrirmæla 1. mgr., skal hann endursenda beiðnina þegar í stað
                    ásamt rökstuðningi fyrir ákvörðun sinni.
Nú hefur aðfararbeiðni verið beint til sýslumanns í umdæmi, sem heimild er fyrir
 í 1. mgr. 16. gr., en hann telur nærtækara að aðför verði fremur reynd í öðru
    umdæmi. Má hann þá framsenda beiðnina hlutaðeigandi sýslumanni að fengnu
                            samþykki gerðarbeiðanda.
18. gr. Þegar staðreynt hefur verið að aðfararbeiðni fullnægi skilyrðum 1. mgr.
 17. gr., getur sýslumaður hennar í sérstakri skrá, sem haldin er eftir nánari
   reglum, settum af dómsmálaráðherra.^1) Aðfararbeiðnir skulu þar skráðar í
áframhaldandi númeraröð, eftir því sem þær berast. Aðfararbeiðnir skulu áritaðar
um móttökudag og auðkenndar númeri samkvæmt framansögðu. Beiðni, sem berst áður
 en aðfararfrestur skv. 5.8. gr. er liðinn, telst þó ekki fram komin fyrr en á
      fyrsta starfsdegi eftir lok frestsins og skal auðkennd samkvæmt því.
                                  ^1)Rg. 17/1992.

                      4. kafli. Upphafsaðgerðir við aðför.
 19. gr. Ef fyrir liggja tvær eða fleiri beiðnir um aðför hjá gerðarþola og þær
varða samkynja skyldu hans, skal sinna beiðni þess, sem sýslumanni barst fyrst,
  áður en öðrum verður sinnt, enda haldi sá fram rétti sínum án ástæðulausrar
 tafar. Aðfararbeiðnir, sem berast sýslumanni samtímis, standa jafnar að þessu
                                     leyti.
Aðfararbeiðni, sem framsend hefur verið milli umdæma skv. 3. mgr. 17. gr., nýtur
 stöðu í samræmi við móttökudag hennar, þar sem hún barst fyrst. Þó raskar hún
  ekki stöðu beiðni, sem áður hefur verið tilkynnt um að hætti 1. mgr. 21. gr.
      20. gr. Sýslumaður ákveður svo fljótt, sem við verður komið eftir að
  aðfararbeiðni hefur borist, hvar og hvenær aðför fari fram, svo sem verða má
  eftir óskum gerðarbeiðanda. Gerðarbeiðanda skal tilkynnt sú ákvörðun á þann
                     hátt, sem sýslumanni þykir til hlýða.
21. gr. Gerðarþola skal tilkynnt með hæfilegum fyrirvara að beiðni sé komin fram
  um aðför hjá honum og um meginefni hennar. Honum skal um leið tilkynnt hvar
  aðför muni byrja og sem nánast á hvaða tíma tiltekins dags. Sýslumaður getur
             lagt fyrir gerðarbeiðanda að annast þessa tilkynningu.
  Tilkynningu skv. 1. mgr. skal senda gerðarþola með útbornu ábyrgðarbréfi eða
                símskeyti eða birta honum af einum stefnuvotti.
 Víkja má frá skyldu til tilkynningar skv. 1. mgr., ef einhver eftirtalin atvik
                                   eiga við:
    1. ef um aðför er að ræða til fullnustu kröfu, sem 9. tölul. 1. mgr. 1. gr.
                                   tekur til;
   2. ef hætt þykir að gerðarþoli muni spilla fyrir aðför, fái hann vitneskju um
                             að hennar sé að vænta;
    3. ef hætt þykir að gerðarbeiðandi verði fyrir sérstökum réttarspjöllum af
                 drætti, sem verður á aðför vegna tilkynningar;
   4. ef gerðarþola hefur áður verið send tilkynning um aðför vegna sömu kröfu,
                              en ekki sinnt henni;
    5. ef krafist er aðfarar að undangengnum úrskurði héraðsdómara skv. 77. gr.
                                 eða 13. kafla;
                  6. ef ekki er vitað hvar gerðarþoli hefst við.

                          5. kafli. Framkvæmd aðfarar.
  22. gr. Ef gerðarþola er send tilkynning skv. 21. gr., skal aðför að jafnaði
    byrja á starfstofu sýslumanns, nema sýslumanni þyki að höfðu samráði við
        gerðarbeiðanda annað hentara og samrýmanlegt hagsmunum aðilanna.
 Hafi gerðarþola ekki verið send tilkynning að hætti 21. gr., er rétt að aðför
  byrji á heimili hans, en ella á vinnustað hans eða þeim stað öðrum, þar sem
sennilegast þykir að hann eða málsvari hans muni hittast fyrir. Ef gerðarþoli á
  hvergi skráð heimili eða aðsetur hér á landi, má þó byrja aðför á starfstofu
                                  sýslumanns.
23. gr. Ekki verður af aðför, nema gerðarbeiðandi sé viðstaddur eða annar maður,
             sem að lögum er heimilt að koma fram fyrir hans hönd.
  Víkja má frá fyrirmælum 1. mgr. eftir ákvörðun sýslumanns, ef um aðför er að
  ræða til fullnustu kröfu skv. 9. tölul. 1. mgr. 1. gr. Ef svo er gert, skal
 sýslumaður gæta réttinda gerðarbeiðanda af sjálfsdáðum, annarra en þeirra, sem
                  fyrirmæli 29.31. gr. og 14. kafla taka til.
       24. gr. Hafi gerðarþoli eða maður, sem löghæfur er til að taka við
stefnubirtingu fyrir hans hönd, sannanlega fengið tilkynningu að hætti 21. gr.,
tálmar það ekki aðför, þótt gerðarþoli sé ekki staddur við gerðina eða einhver,
sem málstað hans getur tekið, ef unnt reynist annarra hluta vegna að ljúka henni
 án nærveru hans. Sýslumaður skal þá gæta þess af sjálfsdáðum að gerðin brjóti
     ekki gegn þeim réttindum, sem gerðarþola eru tryggð með lögum þessum.
 Ef gerðarþoli, fyrirsvarsmaður hans eða umboðsmaður er ekki viðstaddur, þegar
   gerðin er tekin fyrir, og honum eða löghæfum manni í hans stað hefur ekki
 sannanlega borist tilkynning um stað og stund til aðfarar eða ófært reynist af
 öðrum sökum að ljúka gerðinni vegna fjarveru hans, getur sýslumaður, ef gerðin
beinist að einstökum manni, falið maka gerðarþola eða öðrum heimilismanni hans,
     18 ára eða eldri, að taka málstað hans. Ef gerðin beinist að öðrum en
 einstaklingi, getur sýslumaður með sama hætti falið stjórnanda eða starfsmanni
                        gerðarþola að taka málstað hans.
 Ef svo er ástatt, sem í 2. mgr. segir, en enginn þargreindur er tiltækur, sem
tekið getur málstað gerðarþola, eða sá getur ekki veitt nauðsynlegar upplýsingar
 eða atbeina til að ljúka megi gerð, er sýslumanni rétt að fresta gerðinni, ef
 óreynt er hvort takast muni að ná til gerðarþola innan þess tíma, að hagsmunum
 gerðarbeiðanda verði ekki spillt. Meðal annars er [lögreglu]^1) í þessu skyni
 skylt að boði sýslumanns að leita gerðarþola eða fyrirsvarsmanns hans og boða
hann til að mæta til gerðarinnar eða færa hann til hennar. Nú tekst ekki að hafa
uppi á gerðarþola eða fyrirsvarsmanni hans með þeim hætti, sem að framan segir,
 eða hagsmunir gerðarbeiðanda leyfa ekki að gerð verði frestað frekar, og er þá
sýslumanni rétt að fara þangað, sem gerðarþoli hefur heimili eða skráð aðsetur,
  og ljúka þar gerðinni í samræmi við kröfur gerðarbeiðanda, enda standi önnur
fyrirmæli laga þessara ekki í vegi þeirra málaloka. Eigi gerðarþoli hvergi skráð
    heimili eða aðsetur hér á landi, má þegar svo stendur á ljúka gerðinni á
                             starfstofu sýslumanns.
                            ^1)[11]L. 90/1996, 43. gr.
25. gr. Aðfarargerð byrjar með því að sýslumaður kynnir gerðarþola eða málsvara
  hans málavexti og fyrirliggjandi gögn, og skorar á hann að fullnægja þeirri
 skyldu, sem aðfarar er krafist fyrir. Verði gerðarþoli eða málsvari hans ekki
  við þeirri áskorun, skal aðför fram haldið eftir því, sem hér á eftir segir.
  Ef aðfarargerð byrjar án nærveru gerðarbeiðanda samkvæmt þeirri heimild, sem
   greinir í 2. mgr. 23. gr., getur sýslumaður ekki skorast undan að taka við
     greiðslu kröfunnar, ef hún er boðin fram að einhverju leyti eða öllu.
 Gerðarþoli getur varnað aðför til fullnustu kröfu, sem ágreiningur stendur um,
ef hann setur gerðarbeiðanda tryggingu fyrir efndum hennar, sem sýslumaður metur
                                  nægjanlega.
   Sýslumanni ber, eftir því sem við á, að veita gerðarþola eða málsvara hans
  nauðsynlegar leiðbeiningar um réttarstöðu hans við gerðina og um efni kröfu
 gerðarbeiðanda, á sama hátt og dómara í einkamáli ber að leiðbeina ólöglærðum
                                   málsaðila.
   Skylt er gerðarþola eða málsvara hans að segja satt og rétt frá öllu, sem
    sýslumaður krefur hann svara um og máli skiptir um framgang gerðarinnar.
  26. gr. Frestir skulu að jafnaði ekki veittir meðan á gerðinni stendur, nema
                          málsaðilar séu á það sáttir.
Ef gerðarþoli eða sá, sem málstað hans tekur við gerðina, krefst að henni verði
frestað, en gerðarbeiðandi fellst ekki á þá kröfu, skal sýslumaður ákveða þegar
   í stað hvort hann heldur gerðinni áfram eða hvort henni verður frestað til
                                tiltekins tíma.
   Ef sýslumaður ákveður að fresta gerðinni gegn vilja gerðarbeiðanda, getur
  gerðarbeiðandi krafist úrlausnar héraðsdómara um þá ákvörðun skv. 14. kafla.
Hafni sýslumaður kröfu gerðarþola um frestun gerðarinnar, skal henni þegar fram
 haldið, ef gerðarbeiðandi krefst. Ekki stöðvar það framgang gerðarinnar, þótt
    gerðarþoli lýsi því yfir að hann muni krefjast úrlausnar héraðsdómara um
                                aðfarargerðina.
      27. gr. Ef gerðarþoli eða sá, sem málstað hans tekur, mótmælir rétti
gerðarbeiðanda til að aðför nái fram að ganga eða hún fari fram með þeim hætti,
sem gerðarbeiðandi krefst, skal sýslumaður að kröfu gerðarbeiðanda ákveða þegar
í stað hvort gerðin fari fram eða hvort henni verði fram haldið og eftir atvikum
                               með hverjum hætti.
Að jafnaði skulu mótmæli gerðarþola ekki stöðva gerðina, nema þau varði atriði,
  sem sýslumanni ber að gæta af sjálfsdáðum, eða sýslumaður telur mótmælin af
öðrum sökum valda því, að óvíst sé að gerðarbeiðandi eigi þau réttindi, sem hann
krefst fullnægt, eða að hann eigi rétt á að gerðin fari fram með þeim hætti, sem
                                  hann krefst.
   Fallist gerðarbeiðandi ekki á ákvörðun sýslumanns skv. 1. mgr., getur hann
 krafist úrlausnar héraðsdómara um hana samkvæmt fyrirmælum 14. kafla. Frestast
 þá gerðin að því leyti, sem sýslumaður hefur hafnað kröfum gerðarbeiðanda, þar
                   til leyst hefur verið úr ágreiningsefninu.
      Hafni sýslumaður mótmælum gerðarþola, skal gerðinni fram haldið, ef
 gerðarbeiðandi krefst. Ekki stöðvar það framgang gerðarinnar, þótt gerðarþoli
   lýsi yfir að hann muni krefjast úrlausnar héraðsdómara um aðfarargerðina.
 28. gr. Ef aðfarargerð gæti ranglega skert rétt þriðja manns, er honum heimilt
að mæta og krefjast frestunar hennar eða mótmæla framgangi hennar að því leyti,
sem hún varðar rétt hans. Farið skal með slíkar kröfur eða slík mótmæli eins og
       um væri að ræða kröfur eða mótmæli gerðarþola skv. 26. eða 27. gr.
 29. gr. Færist gerðarþoli undan því að veita þær upplýsingar við aðfarargerð,
sem sýslumaður telur óhjákvæmilegar til framgangs hennar, er sýslumanni heimilt
 að skerða frelsi gerðarþola samkvæmt kröfu gerðarbeiðanda, þar til gerðarþoli
    uppfyllir upplýsingaskyldur sínar, þó ekki lengur en í 24 klukkustundir.
 [Lögreglu]^1) er skylt að veita sýslumanni atbeina í þessu skyni samkvæmt boði
 hans. Ef grunur leikur á að gerðarþoli sé með refsiverðum hætti að fyrirbyggja
 fullnustu kröfu gerðarbeiðanda með synjun sinni um að veita upplýsingar, skal
             farið eftir fyrirmælum laga um meðferð [sakamála].^2)
 Ef gerðarþoli færist undan að veita upplýsingar með þeim hætti, sem í 1. mgr.
     segir, er sýslumanni heimilt að ákveða honum dagsektir samkvæmt kröfu
     gerðarbeiðanda. Skulu þær renna til gerðarbeiðanda og falla á, þar til
gerðarþoli uppfyllir upplýsingaskyldur sínar eða unnt reynist af öðrum sökum að
 ljúka gerð án þeirra. Gera má aðför fyrir dagsektum þessum, sbr. 6. tölul. 1.
mgr. 1. gr. Dagsektum verður ekki beitt, meðan gerðarþoli sætir frelsisskerðingu
                                  skv. 1. mgr.
   Ef aðför beinist að öðrum en einstaklingi, má neyta heimilda 1. og 2. mgr.
                      gagnvart fyrirsvarsmanni gerðarþola.
              ^1)[12]L. 90/1996, 43. gr. ^2)[13]L. 88/2008, 234. gr.
30. gr. Samkvæmt boði sýslumanns er gerðarþola eða þeim, sem málstað hans getur
tekið skv. 2. mgr. 24. gr., skylt að veita aðgang að húsakynnum hans og lokuðum
hirslum hans, ef gerðarbeiðandi krefst og sýslumaður telur það nauðsynlegt vegna
 framgangs gerðarinnar. Skorist viðkomandi undan því eða honum er það ófært, er
                 sýslumanni rétt að beita valdi í þessu skyni.
Nú hefur ekki náðst til gerðarþola til að vera við aðför eða neins, sem málstað
hans getur tekið, en honum hefur áður verið tilkynnt skv. 1. og 2. mgr. 21. gr.
  að aðför muni fara fram á þeim stað, þar sem húsakynni hans eru eða lokaðar
  hirslur er að finna. Er sýslumanni þá rétt að kröfu gerðarbeiðanda að beita
                  valdi með sömu skilyrðum og segir í 1. mgr.
 Nú hefur ekki náðst til gerðarþola eða neins, sem málstað hans getur tekið, en
  gerðarþola hefur ekki verið tilkynnt um aðför með þeim hætti, sem segir í 2.
  mgr. Telji sýslumaður allt að einu að aðför megi gera skv. 3. mgr. 24. gr.,
getur hann að kröfu gerðarbeiðanda krafist úrskurðar héraðsdómara um heimild til
að brjóta upp húsakynni gerðarþola og læstar hirslur. Meðan slíkur úrskurður er
ófenginn og ekki næst til gerðarþola, er sýslumanni rétt að kröfu gerðarbeiðanda
 að kveðja til lögreglumenn til að varna því, að nokkuð verði gert, sem raskað
 gæti rétti gerðarbeiðanda. Ef brýnir hagsmunir gerðarbeiðanda krefjast þess og
  sérstök hætta þykir á, að hann verði ella fyrir verulegum réttarspjöllum, er
  sýslumanni þó heimilt samkvæmt kröfu gerðarbeiðanda að brjóta upp húsakynni
 gerðarþola eða læstar hirslur án undangengins úrskurðar héraðsdómara. Að öðru
 leyti skal beita reglum laga um húsleit við rannsókn [sakamála],^1) eftir því
                               sem við getur átt.
                            ^1)[14]L. 88/2008, 234. gr.
31. gr. Ef rökstudd ástæða þykir til að ætla að gerðarþoli kunni að hafa geymda
 fjármuni á sér eða muni eða gögn, sem máli geta skipt um framgang gerðarinnar,
 getur sýslumaður að kröfu gerðarbeiðanda skorað á gerðarþola að heimila leit á
                                 honum sjálfum.
Ef gerðarþoli verður ekki við áskorun skv. 1. mgr., er sýslumanni rétt að kröfu
 gerðarbeiðanda að kveðja til lögreglumenn til að skerða frelsi gerðarþola. Ber
   sýslumanni án tafar að greina héraðsdómara frá ákvörðun sinni og krefjast
úrskurðar hans um heimild til að leit fari fram á gerðarþola. Beita skal að öðru
leyti reglum laga um leit á manni við rannsókn [sakamála],^1) eftir því sem við
                                   getur átt.
   Ef aðför beinist að öðrum en einstaklingi, má neyta heimilda 1. og 2. mgr.
                      gagnvart fyrirsvarsmanni gerðarþola.
                            ^1)[15]L. 88/2008, 234. gr.
 32. gr. Aðfararbeiðni og gögn um aðfararheimild skulu lögð fram við gerðina og
  merkt með áframhaldandi númeraröð. Einnig skulu lögð fram þau gögn, sem máli
   geta skipt um réttindi aðilanna og um framgang gerðarinnar að öðru leyti.
 Um varðveislu sýslumanns á framlögðum gögnum og heimildir til aðgangs að þeim
  eða til afhendingar þeirra skal farið eftir reglum um dómskjöl í einkamálum,
                          eftir því sem við getur átt.
  33. gr. Sýslumaður færir gerðabók um aðfarargerðir. Fer um form hennar eftir
                     reglum, sem dómsmálaráðherra setur.^1)
   Í gerðabók skal greint hvar og hvenær aðfarargerð fer fram, nöfn aðila og
 umboðsmanna eða málsvara þeirra, hver gögn hafa verið lögð fram við gerðina og
                  hvernig hún hefur að öðru leyti farið fram.
Sýslumaður les upp bókun sína við lok gerðar fyrir þá, sem við hana eru staddir,
  eða kynnir þeim meginatriði bókunarinnar, ef þeir telja það nægja. Þeim skal
            gefinn kostur á að undirrita bókunina ásamt sýslumanni.
                                  ^1)Rg. 17/1992.
    34. gr. Fari aðfarargerð fram á starfstofu sýslumanns og gerðarþoli eða
 umboðsmaður hans er við hana staddur, er ekki þörf votta við gerðina, ef þeir,
                    sem mættir eru, undirrita bókun um hana.
   Þegar aðför fer fram með öðrum hætti en segir í 1. mgr., ber sýslumanni að
hlutast til um að staddur sé við gerðina vottur, sem fullnægir hæfiskröfum laga
   til að vera vottur á dómþingi í einkamáli milli sömu aðila. Votturinn skal
                     undirrita bókun sýslumanns um gerðina.
  35. gr. Ef ekki reynist unnt að ljúka aðför í því umdæmi, þar sem hún hefur
réttilega byrjað, er sýslumanni heimilt, ef hann svo kýs og gerðarbeiðandi óskar
  þess, að halda gerðinni áfram utan umdæmis síns, ef sú ráðstöfun hefur ekki
 teljandi kostnaðarauka í för með sér fyrir gerðarþola eða hana verður að telja
   nauðsynlega í ljósi atvika. Hafa athafnir sýslumanns sama gildi, þegar svo
  stendur á, og ef þær hefðu gerst innan marka umdæmis hans. Þó skulu réttindi
   gerðarbeiðanda þoka fyrir rétti þess, sem síðar gerir aðför vegna samkynja
skyldu gerðarþola, ef beiðni þess hefur áður borist sýslumanni í því umdæmi, þar
                      sem fyrri gerðinni var fram haldið.
  Ef nauðsyn ber til að aðför verði fram haldið utan þess umdæmis, þar sem hún
hefur byrjað, og ekki er neytt heimildar skv. 1. mgr., skal gerðarbeiðandi afla
frumskjala vegna gerðarinnar og eftirrits úr gerðabók hjá sýslumanni, sem farið
  hefur með hana, og senda þau þeim sýslumanni, er við tekur. Sýslumaður, sem
  heldur gerðinni áfram, þarf ekki að endurtaka þær undirbúningsathafnir, sem
                                farið hafa fram.

                 III. þáttur. Aðför til fullnustu peningakröfu.
                           6. kafli. Andlag fjárnáms.
   36. gr. Gera má fjárnám til fullnustu peningakröfu í eignum, sem nægja til
  greiðslu hennar, sbr. 2. mgr. 1. gr., og tilheyra gerðarþola eða öðrum, sem
                      sjálfur býður þær fram til fjárnáms.
  Sýslumaður skal ákveða til hvers kostnaðar gerðarbeiðandi á tilkall úr hendi
 gerðarþola vegna undirbúnings gerðarinnar og hennar sjálfrar, að því leyti sem
                 hann fellur til eftir öflun aðfararheimildar.
 37. gr. Gera má fjárnám í peningum eða í fasteign, lausafé, kröfu gerðarþola á
hendur öðrum eða annarri eign eða réttindum, sem hafa fjárhagslegt gildi og unnt
  er að tilgreina nægilega. Fjárnám verður aðeins gert í réttindum, sem fengin
                          eru, þegar gerðin fer fram.
  Gera má fjárnám í eign, þótt lögbönd séu á henni eða annar hafi áður fengið
                              veðréttindi í henni.
 38. gr. Ekki skal taka fjárnámi meira en það, sem sýslumaður telur munu nægja
                      til fullnustu kröfu gerðarbeiðanda.
    Ef málsaðili telur óvíst um verðmæti eignar, sem taka má fjárnámi, skal
sýslumaður virða hana. Skal miðað við það verð, sem ætla má að fáist fyrir hana
   við nauðungarsölu, að frádregnum kostnaði og að teknu tilliti til réttinda
       þeirra, sem forgangs kunna að njóta gagnvart kröfu gerðarbeiðanda.
Sýslumaður getur kvatt til einn eða tvo menn, er sérþekkingu hafa, til að virða
innan tiltekins og stutts frests eign, sem fjárnámi má taka, ef þess er krafist
við gerðina. Áður en virðing fer fram, skulu virðingarmenn heita að rækja starf
  sitt eftir bestu vitund. Sýslumaður ákveður þóknun þeirra og úr hendi hvors
málsaðila hún greiðist, en að jafnaði skal sá bera kostnað um sinn af virðingu,
   sem hefur krafist hennar. Heimilt er sýslumanni að áskilja tryggingu fyrir
þóknun virðingarmanna úr hendi þess, sem krefst kvaðningar þeirra, áður en hún á
                                   sér stað.
  39. gr. Gerðarþoli eða sá, sem málstað hans tekur við gerðina, á rétt til að
  vísa á þær eignir, sem fjárnám verður gert í. Gerðarbeiðanda er ekki rétt að
   hafna fjárnámi í eign, sem bent er á af hálfu gerðarþola, ef hún er metin
 nægileg trygging fyrir kröfu hans, nema svo standi á, sem í 2.4. mgr. segir.
 Gerðarþoli á ekki rétt á að varna því, að peningar verði teknir fjárnámi, nema
                  þeir verði undanþegnir fjárnámi skv. 41. gr.
    Gerðarþoli á ekki rétt á að varna því, að fjárnám verði gert í eign, sem
            gerðarbeiðandi á tryggingarréttindi í fyrir kröfu sinni.
Gerðarbeiðandi þarf ekki að hlíta að fjárnám verði gert í fasteign, í eign, sem
 aðrir eiga réttindi yfir, í eign, sem hefur óvisst verðgildi, eða í eign, sem
 örðugt er að varðveita eða selja, ef til er önnur eign, sem fjárnám má gera í.
Vísi gerðarþoli eða sá, sem málstað hans tekur, ekki á eignir til fjárnáms, eða
   enginn er staddur við gerðina af hans hálfu, má gerðarbeiðandi tiltaka þær
eignir, sem fjárnám verður gert í. Sýslumaður skal þá gæta þess að fjárnám sé að
öðru jöfnu fyrst gert í þeim eignum, sem ætla má að gerðarþoli eða heimilismenn
                           hans geti helst verið án.
   40. gr. Heimilt er gerðarþola að neyta réttar til skuldajafnaðar við kröfu
gerðarbeiðanda með kröfu, sem orðin er aðfararhæf, eða kröfu, sem gerðarbeiðandi
      viðurkennir rétta, ef almennum skilyrðum skuldajafnaðar er fullnægt.
  41. gr. Peningaeign má taka fjárnámi, nema eftirfarandi eigi sannanlega við:
   1. að um sé að ræða fyrirframgreiðslu framfærslueyris með gerðarþola, ef féð
   er sérgreint í vörslum hans og sá tími er ókominn, sem greiðslan er fyrir;
    2. að um sé að ræða eingreiðslu bóta fyrir varanlega örorku gerðarþola eða
fyrir missi hans á framfæranda, ef féð er sérgreint í vörslum hans og sá tími er
            ókominn, sem bótafénu er ætlað að bæta tjón hans fyrir;
    3. að hún sé nauðsynleg til að standa straum af kostnaði um skamman tíma af
      framfærslu gerðarþola og þeirra, sem hann er framfærsluskyldur við.
 Fasteignir, lausafé og aðrar sambærilegar eignir, sem aflað hefur verið með fé
 skv. 1. eða 2. tölul. 1. mgr., verða ekki undanþegnar fjárnámi í skjóli þeirra
                                   fyrirmæla.
 Fjárnám má gera að ábendingu gerðarþola í peningaeign, sem reglur 1. mgr. taka
                                      til.
42. gr. Ef fjárnám er gert í fasteign, skrásettu skipi eða loftfari, telst það,
ef annað er ekki tekið fram, einnig ná til fylgifjár slíkrar eignar, jafnt þess,
            sem þegar er fyrir hendi, og þess, sem síðar verður til.
    Fjárnám má aðeins gera í slíku fylgifé einu út af fyrir sig að ábendingu
    gerðarþola og með samþykki þeirra, sem að öðru leyti eiga réttindi yfir
  viðkomandi fasteign, skipi eða loftfari, nema fylgiféð hafi áður sérstaklega
 verið veðsett gerðarbeiðanda til tryggingar kröfunni og veðréttindi hans njóti
        verndar gagnvart þeim, sem að öðru leyti eiga réttindi yfir því.
    43. gr. Fjárnám verður ekki gert í lausafjármunum, sem nauðsynlegir eru
gerðarþola og heimilismönnum hans til að halda látlaust heimili með þeim hætti,
                              sem almennt gerist.
    Heimilt er gerðarþola að auki að undanþiggja eftirfarandi lausafjármuni
                                   fjárnámi:
     1. muni, sem hafa verulegt minjagildi fyrir hann eða fjölskyldu hans, ef
  verðmæti þeirra er ekki slíkt, að undanþágan verði talin ósanngjörn gagnvart
                                gerðarbeiðanda;
    2. muni, sem eru nauðsynlegir honum eða heimilismanni hans vegna örorku eða
                                 heilsubrests;
        3. námsgögn, sem eru nauðsynleg honum eða heimilismanni hans vegna
                                  skólagöngu;
       4. muni, sem hann eða heimilismaður hans nýtir til atvinnu sinnar, að
samanlögðu verðmæti allt að 50.000 kr. Fjárhæð þessa skal ákvarða hverju sinni í
         ljósi almennra verðlagsbreytinga frá gildistöku laga þessara.
   Heimildir 1. og 2. mgr. taka ekki til muna, sem standa að veði fyrir kröfu
   gerðarbeiðanda, eða sem gerðarbeiðandi hefur með gildum hætti áskilið sér
                                 eignarrétt að.
 44. gr. Fjárnám má gera í kröfum gerðarþola á hendur öðrum, þótt skilyrtar séu
eða ógjaldfallnar, með þeim takmörkunum, sem leiðir af 45.48. gr. og fyrirmælum
                                 annarra laga.
Gera má fjárnám í gjaldfallinni kröfu, sem undanskilja má fjárnámi skv. 45.48.
 gr., að ábendingu gerðarþola eða ef krafan stendur til tryggingar fyrir kröfu
                                gerðarbeiðanda.
  Ef fjárnám er gert í verðbréfi eða kröfu, telst það, ef annað er ekki tekið
 fram, einnig ná til arðs eða vaxta af bréfinu eða kröfunni, jafnt þeirra, sem
        þegar hafa fallið til, og þeirra, sem réttur stofnast til síðar.
   45. gr. Fjárnám verður ekki gert í kröfu um ógreidd laun eða annað ógreitt
  endurgjald fyrir vinnu, nema liðinn sé mánuður frá lokum þess tímabils, sem
                   unnið var til launanna eða endurgjaldsins.
Fjárnám verður ekki gert í kröfu um eftirlaun fyrr en mánuður er liðinn frá því
                              hún varð gjaldkræf.
Fjárnám verður ekki gert í kröfu um laun í uppsagnarfresti eða í bótakröfu vegna
 slita ráðningarsamnings fyrr en mánuður er liðinn frá því hún varð gjaldkræf.
      46. gr. Fjárnám verður ekki gert í bótakröfu vegna örorku eða missis
  framfæranda, eða kröfu um bætur fyrir ófjárhagslegt tjón, sem slíkum kröfum
               tengist, ef bótakrafan tilheyrir tjónþola sjálfum.
  47. gr. Fjárnám verður ekki gert í eftirfarandi kröfum, nema einn mánuður sé
                      liðinn frá því þær urðu gjaldkræfar:
                      1. kröfu um framfærslueyri eða meðlag;
    2. kröfu um bætur, dagpeninga, lífeyri eða styrki úr almannatryggingum eða
                  frá annarri sambærilegri opinberri stofnun;
       3. kröfu um bætur, dagpeninga eða styrki úr sjúkra- eða styrktarsjóði
                                 stéttarfélags;
    4. kröfu um greiðslu úr viðurkenndum lífeyrissjóði, að því leyti sem hún á
  rætur að rekja til iðgjaldagreiðslna, sem lögboðnar eru, mælt er fyrir um í
      kjarasamningi eða teljast af öðrum sökum eðlilegar í ljósi aðstæðna;
       5. kröfu um greiðslu samkvæmt frjálsri lífeyristryggingu, ef sérstök
lagaheimild leiðir til undanþágu hennar frá aðför eða samið hefur verið um hana
                          með gildum hætti í upphafi.
   48. gr. Fjárnám verður ekki gert í kröfu samkvæmt gagnkvæmum samningi, ef
 gerðarþoli hefur ekki efnt hann af sinni hálfu, og það, sem ógert er, er eigin
vinna eða verk hans eða eitthvað annað, sem viðsemjandi gerðarþola þarf ekki að
                     una að annar en gerðarþoli láti í té.
 49. gr. Fjárnám verður ekki gert í persónubundnum réttindum, sem gerðarþola er
óheimilt að framselja á sitt eindæmi, nema þau standi til tryggingar fyrir kröfu
                                gerðarbeiðanda.
 50. gr. Fjárnám verður ekki gert í eign, sem gefin hefur verið gerðarþola með
 fyrirmælum um að hún verði undanþegin aðför, ef honum er jafnframt óheimilt að
 ráðstafa henni, enda hafi gjafagerningi með slíkum skilmála verið þinglýst, ef
  réttarvernd er því háð í viðkomandi tilviki. Hið sama á við um arð af slíkri
 eign, ef skemmri tími en einn mánuður er liðinn frá því hann varð gjaldkræfur.
  Ef eign hefur að nokkru verið gefin gerðarþola með þeim áskilnaði, sem áður
segir, en að öðru leyti verið látin af hendi gegn endurgjaldi, tekur 1. mgr. til
                    þess hluta eignarinnar, sem gefinn var.
  51. gr. Sýslumaður skal bóka af nákvæmni í hverjum eignum fjárnám er gert og
fyrir hverjum kröfum. Hafi virðing hins fjárnumda farið fram skv. 38. gr., skal
                     verðmæti þess einnig tiltekið í bókun.
  Heimilt er sýslumanni að gera fjárnám í eign, þótt hún sé á öðrum stað eða í
öðru umdæmi en þar sem gerðin fer fram, nema þörf sé á virðingu eignarinnar skv.
                                    38. gr.
   Sýslumaður skal leiðbeina gerðarþola eða þeim, sem málstað hans tekur, um
 réttaráhrif fjárnáms. Hafi enginn verið við gerðina af hálfu gerðarþola, skal
 sýslumaður tilkynna honum um fjárnámið, ef vitað er hvar hann er niður kominn.

           7. kafli. Réttaráhrif fjárnáms og vörslur hins fjárnumda.
     52. gr. Fyrningu aðfararhæfrar kröfu er slitið, ef aðfararbeiðni berst
 héraðsdómara eða sýslumanni fyrir lok fyrningartíma og gerðinni er síðan fram
                         haldið án ástæðulauss dráttar.
 53. gr. Óheimilt er gerðarþola að ráðstafa hinu fjárnumda á nokkurn hátt, sem
                   farið gæti í bága við rétt gerðarbeiðanda.
Gerðarþola er heimilt að nýta fylgifé, sem fjárnám í eign tekur einnig til eftir
      1. mgr. 42. gr., að því leyti, sem nauðsynlegt er til eðlilegra nota
                                  eignarinnar.
     54. gr. Nauðungarsala hins fjárnumda eða önnur lögmæt ráðstöfun þess á
 grundvelli fjárnáms má ekki fara fram án samþykkis eiganda þess fyrr en fjórar
                   vikur eru liðnar frá því fjárnám var gert.
 Hafi gerðarþoli eða þriðji maður borið ágreining um gerðina undir héraðsdómara
 innan fjögurra vikna frá því fjárnám var gert, getur gerðarbeiðandi ekki neytt
þeirra réttinda, sem 1. mgr. tekur til, að því leyti sem ágreiningur stendur um
     gerðina, fyrr en hann hefur verið leiddur til lykta fyrir héraðsdómi.
Nú ber gerðarþoli eða þriðji maður ágreining um fjárnámsgerð undir héraðsdómara
að loknum þeim fresti, sem á undan getur, og stöðvast þá nauðungarsala eða önnur
    lögmæt ráðstöfun hins fjárnumda, að því leyti sem ágreiningur stendur um
gerðina, þar til hann er til lykta leiddur fyrir héraðsdómi. Ekki haggast fyrir
   þær sakir gildi ráðstafana, sem þegar hafa átt sér stað á hinu fjárnumda.
    Héraðsdómari getur kveðið á um það með sérstökum úrskurði samkvæmt kröfu
gerðarbeiðanda, að rekstur ágreiningsmáls um fjárnámsgerð komi ekki í veg fyrir
                  ráðstöfun hins fjárnumda skv. 2. eða 3. mgr.
55. gr. Ef peningar eru teknir fjárnámi og mótmæli koma ekki fram gegn gerðinni,
 afhendir sýslumaður þá gerðarbeiðanda þegar í stað sem greiðslu upp í kröfuna.
Að öðrum kosti tekur sýslumaður þá í vörslur sínar, ef gerðarbeiðandi krefst, og
 varðveitir á bankareikningi, þar til sá tími er kominn, að gerðarbeiðandi megi
                      ráðstafa hinu fjárnumda skv. 54. gr.
56. gr. Ef fjárnám er gert í fasteign, skrásettu skipi, loftfari eða lausafé, á
 gerðarþoli rétt á að hafa umráð hins fjárnumda þar til nauðsyn ber til annars
      vegna nauðungarsölu þess, nema annað leiði af reglum 2. eða 3. mgr.
    Hafi fjárnám verið gert í fasteign, skrásettu skipi eða loftfari, getur
 sýslumaður svipt gerðarþola umráðum hins fjárnumda að kröfu gerðarbeiðanda og
  falið þau öðrum manni, ef sýnt þykir að brýn hætta sé á að það spillist eða
    rýrni í umráðum gerðarþola eða að umráð hans muni á annan hátt torvelda
   nauðungarsölu verulega. Gerðarþoli verður þó ekki af þessum sökum sviptur
       umráðum fasteignar eða þess hluta hennar, þar sem hann á heimili.
Hafi fjárnám verið gert í lausafé, skal sýslumaður veita gerðarbeiðanda vörslur
  þess, ef hann krefst og ástæða þykir til að óttast að það muni spillast eða
   rýrna í vörslum gerðarþola eða að vörslur hans muni á annan hátt torvelda
                                 nauðungarsölu.
  57. gr. Ef fjárnám er gert í verðbréfum eða kröfum, sem skilríki eru fyrir,
    tekur sýslumaður vörslur þeirra af gerðarþola, ef gerðarbeiðandi krefst.
Hafi fjárnám verið gert í kröfu, hvort sem skilríki eru fyrir henni eða ekki, er
                gerðarbeiðanda rétt að tilkynna það skuldaranum.
Skuldari kröfu, sem fjárnám hefur verið gert í, losnar ekki undan skyldum sínum
    með greiðslu til gerðarþola, nema hann hafi hvorki vitað né mátt vita um
 fjárnámið, þegar greiðslan átti sér stað, eða viðskiptabréf, sem krafan styðst
 við, hafi verið komið í gjalddaga og verið í vörslum gerðarþola á þeim tíma og
              ekki borið með sér að fjárnám hafi verið gert í því.
Nú liggur fyrir að unnt sé að fá greiðslu af kröfu, sem fjárnám hefur verið gert
 í, en gerðarbeiðandi hefur ekki nýtt sér þau réttindi, sem gerðin veitir honum
  til ráðstöfunar á kröfunni. Skal sýslumaður þá endurupptaka gerðina samkvæmt
   kröfu gerðarbeiðanda og taka greiðsluna fjárnámi samkvæmt þeim reglum, sem
 kveðið er á um í 55. gr. Um endurupptökuna gilda reglur 9. kafla að öðru leyti
  en því, að ekki er þörf undanfarandi tilkynningar til gerðarþola eða nærveru
                      hans eða málsvara hans við gerðina.
  58. gr. Ef gerðarþoli, málsvari hans eða þriðji maður lýsir því yfir meðan á
 gerðinni stendur, að hann muni krefjast úrlausnar héraðsdómara um hana, getur
  gerðarbeiðandi ekki krafist umráðasviptingar skv. 56. gr. fyrr en að fjórum
  vikum liðnum frá því fjárnám var gert, nema hann setji nægilega tryggingu að
            mati sýslumanns fyrir tjóni, sem hlotist getur af henni.
Ef gerðarþoli eða þriðji maður krefst úrlausnar héraðsdómara um fjárnámsgerð og
meðan það ágreiningsmál hefur ekki verið leitt til lykta fyrir héraðsdómi, gilda
  fyrirmæli 1. mgr. um heimild gerðarbeiðanda til að krefjast umráðasviptingar
skv. 56. gr. Ekki haggast af þeim sökum gildi umráðasviptingar, sem farið hefur
                fram áður en krafist var úrlausnar héraðsdómara.
59. gr. Ef ákvæði 55.57. gr. leiða til að sýslumanni væri rétt að varðveita hið
  fjárnumda eða að afhenda það gerðarbeiðanda eða öðrum manni, en lögmæt umráð
 þriðja manns standa því í vegi, skal gerðarbeiðandi tilkynna umráðamanninum um
   fjárnámið og að óheimilt sé að viðlagðri ábyrgð að afhenda gerðarþola hið
 fjárnumda. Tilkynningu skal að jafnaði fylgja staðfest eftirrit gerðarinnar úr
                                   gerðabók.
60. gr. Fjárnám í lausafé eða kröfu fellur sjálfkrafa niður að liðnu ári frá því
  það var gert, ef krafa frá gerðarbeiðanda um nauðungarsölu eða aðra lögmæta
  ráðstöfun hins fjárnumda hefur ekki borist [sýslumanni]^1) innan þess tíma.
 Ákvæði 1. mgr. gilda ekki, ef nauðungarsölu eða annarrar lögmætrar ráðstöfunar
  hins fjárnumda hefur ekki verið krafist innan árs frá því fjárnámið var gert
vegna réttarágreinings um það eða vegna réttinda þriðja manns, og gerðarbeiðandi
      krefst hennar innan þriggja mánaða frá því slík hindrun er úr vegi.
                            ^1)[16]L. 90/1991, 91. gr.
 61. gr. Að því leyti, sem lög þessi kveða ekki sérstaklega á um annað, fer um
  nauðsyn tryggingarráðstafana fyrir rétti samkvæmt fjárnámi og um stöðu þess
          réttar gagnvart öðrum réttindum eftir almennum reglum laga.

                        8. kafli. Árangurslaust fjárnám.
62. gr. Fjárnámi skal ekki lokið án árangurs, nema gerðarþoli hafi sjálfur verið
  staddur við gerðina eða málsvari hans, eða hann hvorki finnst né neinn, sem
                           málstað hans getur tekið.
    63. gr. Ekki er rétt að fjárnámi sé lokið án árangurs, ef bent er á eign
gerðarþola, sem að nokkru gæti nægt til tryggingar kröfunni, nema staðreynt hafi
  verið með virðingu skv. 2. eða 3. mgr. 38. gr. að hún nægi ekki til fullrar
                                  tryggingar.
    64. gr. Ef gerðarbeiðandi rökstyður að ástæða geti verið til að ætla, að
 gerðarþoli eigi tiltekna eign, sem taka má fjárnámi, en það fæst ekki staðfest
   af hálfu gerðarþola og skilyrði eru að öðru leyti til að ljúka gerðinni án
árangurs að nokkru eða öllu, er sýslumanni rétt að kröfu gerðarbeiðanda að kanna
                 frekar hag gerðarþola með eftirfarandi hætti:
       1. með því að taka við skýrslum annarra en gerðarþola, sem veitt geta
    vitneskju um eignina og reiðubúnir eru til að gefa slíka skýrslu að ósk
                                gerðarbeiðanda;
     2. með því að leita upplýsinga um eignina hjá opinberum stofnunum, öðrum
                 stjórnvöldum, viðskiptabönkum eða sparisjóðum.
 Skylt er þeim, sem 2. tölul. 1. mgr. tekur til, að veita þær upplýsingar, sem
                   sýslumaður krefst og varða hag gerðarþola.

                     9. kafli. Endurupptaka fjárnámsgerðar.
 65. gr. Endurupptaka skal fjárnámsgerð, ef allir málsaðilar eru á það sáttir.
  Fjárnámsgerð skal enn fremur endurupptekin að kröfu málsaðila, ef úrskurður
héraðsdómara eða dómur æðra dóms hefur gengið um breytingu hennar, sbr. 95. gr.
    66. gr. Fjárnámsgerð verður endurupptekin að kröfu gerðarbeiðanda vegna
                              eftirfarandi atvika:
   1. ef nauðsyn ber til að svipta gerðarþola umráðum hins fjárnumda eða til að
  taka við því úr umráðum þriðja manns eða til að taka að öðru leyti upp fyrri
 ákvörðun um umráð þess, áður en sá tími er kominn, að nauðungarsala eða önnur
                 lögmæt ráðstöfun hins fjárnumda má fara fram;
               2. ef gerðarbeiðandi vill leysa eign undan fjárnámi;
   3. ef gerðarbeiðandi krefst að hið fjárnumda verði skrásett með nánara hætti
                             en í upphafi var gert;
               4. ef þau atvik verða, sem 4. mgr. 57. gr. tekur til;
       5. ef söluandvirði hins fjárnumda við nauðungarsölu eða aðra lögmæta
    ráðstöfun hefur ekki hrokkið til fullrar greiðslu kröfu gerðarbeiðanda;
      6. ef gerð hefur verið lokið án árangurs að einhverju leyti eða öllu og
        gerðarbeiðandi telur unnt að vísa á frekari eignir til fjárnáms.
67. gr. Fjárnámsgerð verður endurupptekin að kröfu gerðarþola vegna eftirfarandi
                                    atvika:
    1. ef gerðarþoli hefur ekki verið við gerðina og fjárnám hefur verið gert í
         eign, sem óheimilt var að taka fjárnámi eða mátti undanþiggja;
    2. ef fjárnám hefur að einhverju leyti eða öllu fallið niður vegna atvika,
sem komið hafa til eftir að gerðin fór fram, eða vegna dómsúrlausnar, sem hnekkt
   hefur gildi aðfararheimildar að nokkru eða öllu, og gerðarþoli þykir hafa
            hagsmuni af að gerðin verði endurupptekin af þeim sökum.
 Þriðja manni, sem telur fjárnámsgerð fara í bága við rétt sinn, er heimilt að
   krefjast endurupptöku fjárnámsgerðar, hafi hann ekki átt þess kost að koma
                mótmælum fram gegn gerðinni, meðan á henni stóð.
    68. gr. Beiðni um endurupptöku skal beint til þess sýslumanns, sem lauk
                                 fjárnámsgerð.
     Við endurupptöku skal farið eftir þeim reglum, sem gilda um framkvæmd
                  fjárnámsgerðar, eftir því sem við getur átt.
  Sýslumaður er óbundinn af fyrri ákvörðunum sínum, að því leyti, sem þær geta
                   komið til endurskoðunar við endurupptöku.

              10. kafli. Fjárnám til fullnustu kröfu um dagsektir.
  69. gr. Þau fyrirmæli þessa kafla, sem fela í sér frávik frá almennum reglum
laga þessara, taka til krafna um dagsektir og önnur áfallandi viðurlög, sem lögð
hafa verið á gerðarþola til að knýja hann til efnda á skyldu, enda hafi fjárhæð
   þeirra ekki verið ákvörðuð með þeim hætti, að í þeim felist skaðabætur eða
              endurgjald til þess, sem gerðarþoli ber skyldu við.
      70. gr. Ef dagsektarkrafa styðst við aðfararheimild, sem beina á til
 héraðsdómara skv. 11. gr., nægir að það sé gert í fyrsta sinn, sem fjárnáms er
krafist. Ef fjárnáms er krafist á ný til heimtu dagsekta, sem síðan hafa fallið
      til, má beina aðfararbeiðni til sýslumanns án undanfarandi meðferðar
                                 héraðsdómara.
   Fjárnám verður ekki gert til fullnustu kröfu um áfallnar dagsektir fyrr en
    mánuður er liðinn frá því síðast var gert fjárnám vegna áður tilfallinna
                                   dagsekta.
71. gr. Ekki verður af fjárnámi til fullnustu dagsekta, ef gerðarþoli hefur efnt
skyldur sínar eða býður fram efndir þeirra við gerðina eða atvik eru annars með
  þeim hætti, að hann hafi losnað undan þeirri skyldu, sem dagsektirnar varða.
 Fjárnám, sem áður hefur verið gert til fullnustu áfallinna dagsekta, fellur þá
    niður hvað þær varðar, nema annað leiði af öðrum lagareglum eða ákvæðum
                             aðfararheimildarinnar.

            IV. þáttur. Fullnusta kröfu um annað en peningagreiðslu.
       11. kafli. Aðför til fullnustu kröfu um annað en peningagreiðslu.
72. gr. Ef aðfararheimild kveður á um skyldu gerðarþola til að víkja af fasteign
  eða til að láta gerðarbeiðanda af hendi umráð hennar að einhverju leyti eða
   öllu, eða til að fjarlægja hluti af henni, skal sýslumaður fullnægja rétti
gerðarbeiðanda með útburði gerðarþola eða þeirra hluta, sem fjarlægðir verða, og
                 eftir atvikum með innsetningu gerðarbeiðanda.
      73. gr. Ef aðfararheimild kveður á um skyldu gerðarþola til að veita
  gerðarbeiðanda umráð annars en þess, sem 72. gr. tekur til, skal sýslumaður
    fullnægja rétti gerðarbeiðanda með því að taka það með valdi úr umráðum
                     gerðarþola og afhenda gerðarbeiðanda.
74. gr. Ef aðfararheimild kveður á um skyldu gerðarþola til að gefa út eða rita
 undir skjal eða til að standa á annan hátt að löggerningi, skal sýslumaður, ef
    því verður við komið, fullnægja rétti gerðarbeiðanda með því sjálfur að
   framkvæma viðkomandi athöfn með sömu réttaráhrifum og ef hann hefði umboð
                              gerðarþola til þess.
  75. gr. Ef aðfararheimild kveður á um skyldu gerðarþola til að láta eitthvað
 ógert, getur sýslumaður samkvæmt kröfu gerðarbeiðanda falið lögreglumönnum að
                 varna því að gerðarþoli brjóti gegn því banni.
 76. gr. Nú er kveðið á í aðfararheimild um aðra skyldu gerðarþola en fyrirmæli
  72.75. gr. taka til, og gerðarþoli verður ekki við áskorun sýslumanns um að
  efna hana. Kveði aðfararheimild á um sérstakt peningagjald í stað þess, sem
upphaflega skyldi innt af hendi, getur sýslumaður gert fjárnám fyrir því þegar í
stað, ef gerðarbeiðandi krefst. Að öðrum kosti skal farið að með þeim hætti, sem
                                í 77. gr. segir.
 77. gr. Ef leitt er í ljós við aðfarargerð að kröfu gerðarbeiðanda verður ekki
     fullnægt samkvæmt því, sem hér á undan segir, en ómöguleiki eða önnur
      samsvarandi atvik leysa gerðarþola ekki endanlega undan henni, getur
  gerðarbeiðandi krafist að héraðsdómari ákveði honum peningagreiðslu úr hendi
                            gerðarþola þess í stað.
 Ef aðfararheimild mælir fyrir um skyldu gerðarþola til að leysa af hendi verk,
sem hann fæst ekki til að vinna, getur sýslumaður heimilað gerðarbeiðanda að fá
 aðra til að vinna það eftir reikningi. Skal héraðsdómari þá að jafnaði ákveða
        gerðarbeiðanda endurgreiðslu þess reiknings úr hendi gerðarþola.
 Verði sú leið ekki farin, sem í 2. mgr. segir, dómkveður héraðsdómari einn eða
tvo menn að kröfu gerðarbeiðanda til að meta hagsmuni hans til fjár. Í því mati
skal einkum, eftir því sem við getur átt, farið eftir þeim reglum, sem gilda um
                            ákvörðun eignarnámsbóta.
  Við meðferð héraðsdómara samkvæmt framansögðu skal að öðru leyti farið eftir
                 reglum 14. kafla, eftir því sem við getur átt.
Héraðsdómari ákveður gerðarbeiðanda endurgjald skv. 2. eða 3. mgr. með úrskurði,
            sem fullnægja má með fjárnámi samkvæmt almennum reglum.

      12. kafli. Útburðar- og innsetningargerðir án undangengins dóms eða
                                 réttarsáttar.
78. gr. Ef manni er með ólögmætum hætti aftrað að neyta réttinda, sem hann tjáir
 sig eiga og telur svo ljós, að sönnur verði færðar fyrir þeim með gögnum, sem
aflað verður skv. 83. gr., er honum heimilt að beina til héraðsdómara beiðni um
     að skyldu þess efnis, sem getur í 72. eða 73. gr., verði fullnægt með
         aðfarargerð, þótt aðfararheimild skv. 1. gr. liggi ekki fyrir.
Er héraðsdómara hefur borist beiðni skv. 1. mgr. og hann telur að lög leiði ekki
til að henni verði þegar vísað á bug, skal hann fara með hana eftir þeim reglum,
                       sem mælt er fyrir um í 13. kafla.
  79. gr. Ekki stendur það í vegi aðfarargerðar skv. 78. gr., þótt dómsmál sé
   jafnframt rekið milli sömu aðila um önnur atriði, sem varða réttarsamband
                                    þeirra.

                    V. þáttur. Málsmeðferð fyrir héraðsdómi.
                   13. kafli. Meðferð máls um aðfararbeiðni.
    80. gr. Þegar kveðja þarf gerðarþola fyrir héraðsdóm vegna aðfararbeiðni
  samkvæmt fyrirmælum 14. eða 78. gr., ákveður héraðsdómari stað og stund til
  þinghalds og tilkynnir það gerðarþola með símskeyti, ábyrgðarbréfi eða öðrum
     jafntryggum hætti. Í tilkynningu til gerðarþola skal að auki getið um
                          eftirfarandi í meginatriðum:
       1. hver krefjist gerðarinnar og við hverja heimild sú krafa styðjist;
                 2. hvers gerðarbeiðandi krefjist í beiðni sinni;
                3. hverju það varði, ef gerðarþoli sækir ekki þing.
Tilkynning skv. 1. mgr. skal berast gerðarþola eða þeim, sem löghæfur er til að
  taka við stefnubirtingu fyrir hans hönd, með sama fyrirvara og birta þyrfti
 honum stefnu í almennu einkamáli. Þó má héraðsdómari ákveða skemmri fyrirvara,
               ef brýnir hagsmunir gerðarbeiðanda krefjast þess.
    Héraðsdómari tilkynnir gerðarbeiðanda um stað og stund til þinghalds með
                   hæfilegum fyrirvara og sannanlegum hætti.
81. gr. Ef gerðarbeiðandi sækir ekki þing, þegar beiðni hans er tekin fyrir, eða
     ekki verður af þingsókn hans síðar, skal beiðnin teljast fallin niður.
Héraðsdómari getur úrskurðað gerðarþola ómaksþóknun úr hendi gerðarbeiðanda, ef
      sótt hefur verið þing af hálfu gerðarþola og þóknunar verið krafist.
 82. gr. Ef gerðarþoli sækir ekki þing, þegar aðfararbeiðni er tekin fyrir, eða
þingsókn hans fellur síðar niður, kveður héraðsdómari upp úrskurð um hvort og að
       hverju leyti gerðin nái fram að ganga samkvæmt framkomnum gögnum.
   Héraðsdómari ritar ályktunarorð úrskurðar skv. 1. mgr. á aðfararbeiðni og
       afhendir eða sendir hana gerðarbeiðanda ásamt samriti fylgigagna.
  83. gr. Ef sótt er þing af hálfu gerðarþola og varnir, sem ekki verður þegar
   vísað á bug, koma fram gegn aðfararbeiðni, skal málsaðilum veittur skammur
frestur til greinargerða og öflunar sýnilegra sönnunargagna um ágreiningsefnið.
Ef sátt tekst ekki, skal málið síðan sótt og varið munnlega, en vitnaleiðslur og
            mats- og skoðunargerðir skulu að jafnaði ekki fram fara.
 Varnir verða ekki hafðar uppi gegn aðfararbeiðni um atriði, sem dómstóll hefur
                            áður tekið afstöðu til.
Héraðsdómari kveður upp úrskurð um hvort eða að hverju leyti gerðin nái fram að
ganga samkvæmt skýrslum og málflutningi aðila og framkomnum skjölum. Að jafnaði
  skal aðfararbeiðni hafnað, ef varhugavert verður talið að gerðin nái fram að
    ganga á grundvelli þeirra sönnunargagna, sem heimilt er að afla samkvæmt
                                   áðursögðu.
 84. gr. Almennum reglum um meðferð einkamála í héraði skal annars beitt um mál
              samkvæmt þessum kafla, eftir því sem við getur átt.
 Úrskurði héraðsdómara samkvæmt þessum kafla má fullnægja þegar með aðför, nema
          sérstakur aðfararfrestur hafi verið tiltekinn í úrskurðinum.
Málskot úrskurðar héraðsdómara samkvæmt þessum kafla til æðra dóms frestar ekki
     aðfarargerð, nema fallist hafi verið á kröfu þess efnis í úrskurðinum.
  [Úrskurðir héraðsdómara samkvæmt þessum kafla sæta kæru til Hæstaréttar. Um
 kærufresti, kæruna sjálfa og meðferð hennar í héraði og fyrir Hæstarétti gilda
                sömu reglur og um kæru í almennu einkamáli.]^1)
                              ^1)L. 92/1991, 102. gr.

    14. kafli. Úrlausn ágreinings sem rís við framkvæmd aðfarargerðar eða um
                              endurupptöku hennar.
  85. gr. Heimilt er gerðarbeiðanda, meðan aðfarargerð er ólokið, að krefjast
    úrlausnar héraðsdómara um einstakar ákvarðanir, sem sýslumaður tekur um
 framkvæmd hennar, ef gerðarbeiðandi hefur þá kröfu uppi við sýslumann áður en
                         lengra er haldið við gerðina.
Gerðarþola er því aðeins heimilt að krefjast úrlausnar héraðsdómara um einstakar
 ákvarðanir sýslumanns um aðfarargerð, meðan henni er ólokið, að gerðarbeiðandi
 samþykki eða gerðinni hafi verið frestað í kjölfar ákvörðunarinnar, enda hafi
gerðarþoli þá kröfu uppi við sýslumann áður en lengra er haldið við gerðina. Ef
    gerðarbeiðandi krefst úrlausnar héraðsdómara um ákvörðun sýslumanns, er
          gerðarþola þó frjálst að hafa kröfur uppi um sömu ákvörðun.
     Heimilt er þriðja manni að krefjast úrlausnar héraðsdómara um ákvörðun
   sýslumanns um aðfarargerð með sömu skilyrðum og gerðarþola, ef sú ákvörðun
                   varðar atriði, sem hann hefur hagsmuni af.
Heimilt er málsaðila að krefjast úrlausnar héraðsdómara um synjun sýslumanns um
endurupptöku aðfarargerðar, ef krafan kemur fram án ástæðulauss dráttar og áður
           en krafist er frekari ráðstafana á grundvelli gerðarinnar.
Ákvarðanir sýslumanns um einstök atriði gerðar, sem málsaðili hefur ekki krafist
   úrlausnar héraðsdómara um skv. 1.4. mgr., verða ekki lagðar undir úrlausn
     héraðsdómara síðar nema með þeim hætti, sem mælt er fyrir um í 92. gr.
 86. gr. Ef málsaðili krefst úrlausnar héraðsdómara með þeim hætti, sem í 1.3.
  mgr. 85. gr. segir, frestast gerðin að því leyti, sem hún er háð viðkomandi
 ákvörðun. Skal sýslumaður bóka nákvæmlega hver sú ákvörðun er, sem krafist er
   úrlausnar héraðsdómara um, og hverjar kröfur aðilar gera. Skulu jafnframt
       bókaðar í stuttu máli röksemdir, sem þeir færa fyrir kröfum sínum.
Ef gerðarþoli er ekki viðstaddur eða neinn, sem málstað hans getur tekið, þegar
   gerðarbeiðandi krefst úrlausnar héraðsdómara um ákvörðun sýslumanns, skal
                  sýslumaður tilkynna gerðarþola um málavexti.
   Sýslumaður skal afhenda þeim, sem krefst úrlausnar héraðsdómara, staðfest
 ljósrit gagna og eftirrit úr gerðabók varðandi aðfarargerðina svo fljótt, sem
                               við verður komið.
  Sá, sem krefst úrlausnar héraðsdómara um ákvörðun sýslumanns, skal án tafar
                    senda héraðsdómara málsgögn skv. 3. mgr.
  Heimilt er sýslumanni að senda héraðsdómara athugasemdir sínar um málefnið.
 87. gr. Er héraðsdómara hafa borist gögn varðandi aðfarargerðina, ákveður hann
stað og stund til þinghalds og tilkynnir málsaðilum það með sannanlegum hætti og
                              hæfilegum fyrirvara.
   Sá, sem krafist hefur úrlausnar héraðsdómara um ákvörðun sýslumanns, telst
 sóknaraðili máls um ágreiningsefnið fyrir héraðsdómi, en gagnaðili að gerðinni
varnaraðili máls. Komi sjálfstæðar kröfur fram af hálfu varnaraðila um ákvörðun
          sýslumanns, skal farið með þær eins og gagnsök í sama máli.
   88. gr. Ef þinghald skv. 1. mgr. 87. gr. er sótt af hálfu beggja eða allra
   málsaðila og sættir takast ekki um ágreininginn, veitir héraðsdómari þeim
   skamman frest til greinargerða og öflunar sýnilegra sönnunargagna, ef þörf
                krefur. Skal málið síðan sótt og varið munnlega.
Kröfur verða ekki hafðar uppi í máli samkvæmt kafla þessum í andstöðu við fyrri
                         úrlausn dómstóls um málefnið.
  89. gr. Ef sóknaraðili sækir ekki þinghald skv. 1. mgr. 87. gr. eða þingsókn
   hans fellur síðar niður, skal fella málið niður, ef varnaraðili hefur ekki
   sjálfstæðar kröfur uppi, en ella aðalsök þess. Heimilt er héraðsdómara að
úrskurða varnaraðila ómaksþóknun úr hendi sóknaraðila, ef mál er fellt niður og
    varnaraðili hefur sótt þing og krefst hennar. Ef varnaraðili hefur gert
 sjálfstæðar kröfur í málinu, skal farið með sök hans samkvæmt reglum 2. mgr.,
               eftir því sem við getur átt að breyttu breytanda.
Ef varnaraðili sækir ekki þinghald skv. 1. mgr. 87. gr. eða þingsókn hans fellur
 síðar niður, skal héraðsdómari fella gagnsök niður, ef varnaraðili hefur haft
sjálfstæðar kröfur uppi, og gefa sóknaraðila kost á að leggja fram greinargerð í
aðalsök, hafi hún ekki áður komið fram. Hafi varnaraðili lagt fram greinargerð,
  áður en þingsókn hans féll niður, skal sóknaraðila gefinn kostur á að leggja
fram stutt skriflegt svar við röksemdum varnaraðila, áður en málið verður tekið
                                 til úrskurðar.
90. gr. Vitnaleiðslur og mats- og skoðunargerðir skulu að jafnaði ekki fara fram
                         í málum samkvæmt kafla þessum.
  Í úrskurði héraðsdómara skal á grundvelli skýrslna og málflutnings aðila og
framkominna skjala kveðið á um staðfestingu eða ómerkingu ákvörðunar sýslumanns
 eða lagt fyrir sýslumann að framkvæma gerð með öðrum hætti en hann hafði áður
                                    ákveðið.
Héraðsdómari leggur ekki mat í úrskurði sínum á önnur atriði gerðar en þau, sem
krafist hefur verið úrlausnar um, nema um atriði sé að tefla, sem sýsluni bar að
                              gæta af sjálfsdáðum.
 91. gr. Almennum reglum um meðferð einkamála í héraði skal annars beitt um mál
              samkvæmt þessum kafla, eftir því sem við getur átt.
Aðfarargerð má þegar fram halda, er úrskurður héraðsdómara samkvæmt þessum kafla
            hefur gengið, ef annað er ekki tekið fram í úrskurðinum.
Málskot úrskurðar héraðsdómara samkvæmt þessum kafla til æðra dóms frestar ekki
     aðfarargerð, nema fallist hafi verið á kröfu þess efnis í úrskurðinum.
  [Úrskurðir héraðsdómara samkvæmt þessum kafla sæta kæru til Hæstaréttar. Um
 kærufresti, kæruna sjálfa og meðferð hennar í héraði og fyrir Hæstarétti gilda
                sömu reglur og um kæru í almennu einkamáli.]^1)
                              ^1)L. 92/1991, 102. gr.

             15. kafli. Úrlausn ágreinings eftir lok aðfarargerðar.
 92. gr. Heimilt er málsaðilum, þar á meðal þriðja manni, sem hagsmuni hefur af
gerðinni, að krefjast úrlausnar héraðsdómara um aðfarargerð, ef krafa þess efnis
        berst héraðsdómara innan átta vikna frá því gerðinni var lokið.
  Þegar frestur skv. 1. mgr. er liðinn, verður ágreiningur um aðfarargerð eða
 ákvarðanir sýslumanns um framkvæmd hennar ekki lagður fyrir héraðsdómara, nema
allir málsaðilar séu á það sáttir eða héraðsdómari telji afsakanlegt að málefnið
 hafi ekki verið lagt fyrir hann í tæka tíð eða til ágreinings komi um gerðina
 vegna kröfu gerðarbeiðanda um nauðungarsölu eða aðra lögmæta ráðstöfun á eign,
                        sem tekin hefur verið fjárnámi.
93. gr. Þegar málsaðili krefst úrlausnar um aðfarargerð skv. 92. gr., tilkynnir
 hann héraðsdómara það skriflega. Í tilkynningunni skal eftirfarandi koma fram:
    1. um hverja aðfarargerð er að ræða, hvenær hún fór fram og hverjir aðilar
                                  hennar voru;
                      2. hvers krafist er fyrir héraðsdómara;
             3. á hverjum málsástæðum og lagarökum kröfur eru reistar.
     Með tilkynningu skv. 1. mgr. skulu að jafnaði fylgja staðfest eftirrit
framlagðra gagna við aðfarargerðina og bókana í gerðabók sýslumanns um hana, en
      ella skulu þau afhent héraðsdómara svo fljótt, sem við verður komið.
  Heimilt er sýslumanni að senda héraðsdómara athugasemdir sínar um málefnið.
 94. gr. Um málsmeðferð fyrir héraðsdómi gilda fyrirmæli 87.89. gr. og 1. mgr.
 90. gr., en að öðru leyti almennar reglur um meðferð einkamála í héraði, eftir
                             því sem við getur átt.
95. gr. Í úrskurði héraðsdómara skal á grundvelli skýrslna og málflutnings aðila
 og framkominna skjala kveðið á um staðfestingu eða ógildingu aðfarargerðar eða
  um breytingu hennar, samkvæmt því, sem við á hverju sinni. Ef kveðið er á um
      breytingu gerðarinnar, skal tiltekið nákvæmlega í hverju hún felst.
Málskot úrskurðar héraðsdómara samkvæmt þessum kafla til æðra dóms frestar ekki
    frekari fullnustuaðgerðum, nema fallist hafi verið á kröfu þess efnis í
                                  úrskurðinum.
  [Úrskurðir héraðsdómara samkvæmt þessum kafla sæta kæru til Hæstaréttar. Um
 kærufresti, kæruna sjálfa og meðferð hennar í héraði og fyrir Hæstarétti gilda
                sömu reglur og um kæru í almennu einkamáli.]^1)
                              ^1)L. 92/1991, 102. gr.

                            VI. þáttur. Ýmis ákvæði.
                        16. kafli. Ábyrgð á aðfarargerð.
      96. gr. Hafi gerðarbeiðandi krafist fullnustu kröfu eða réttinda með
aðfarargerð, sem síðar er leitt í ljós að skilyrði skorti til, ber honum að bæta
              allt tjón, sem aðrir hafa orðið fyrir af þeim sökum.
Hafi aðfarargerð farið fram með ólögmætum hætti og verið felld úr gildi af þeim
 sökum að einhverju leyti eða öllu með dómsúrlausn, á sá, sem fyrir tjóni hefur
  orðið, rétt til bóta úr hendi gerðarbeiðanda eftir almennum skaðabótareglum.
     Ef svo stendur á, sem í 1. eða 2. mgr. segir, og gerðarþoli hefur sætt
frelsisskerðingu, húsleit verið gerð hjá honum eða leit verið gerð á honum, sbr.
        29.31. gr., á hann rétt til miskabóta úr hendi gerðarbeiðanda.
 97. gr. Heimilt er þeim, sem tilkall á til bóta skv. 96. gr., að beina málsókn
  til heimtu þeirra að ríkissjóði óskipt með gerðarbeiðanda, ef sýslumaður eða
  fulltrúi hans hefur sýnt af sér gáleysi við framkvæmd þeirrar athafnar, sem
                             leitt hefur til tjóns.
                Um ábyrgð héraðsdómara fer eftir sérreglum laga.
  98. gr. Mál til heimtu bóta skv. 96. gr., sbr. 1. mgr. 97. gr., ber að höfða
  fyrir héraðsdómi áður en þrír mánuðir eru liðnir frá því sá, sem fyrir tjóni
           hefur orðið, átti þess fyrst kost að hafa kröfu sína uppi.

       17. kafli. Gildistaka, brottfallin lög og ákvæði til bráðabirgða.
                  99. gr. Lög þessi öðlast gildi 1. júlí 1992.
                                 100.101. gr.
102. gr. Aðför má gera samkvæmt fyrirmælum laga þessara til fullnustu kröfu þótt
hún hafi ekki verið aðfararhæf samkvæmt fyrirmælum eldri laga og þótt gjalddagi
  hennar eða efndatími hafi verið fyrir 1. júlí 1992. Þetta tekur þó ekki til
 krafna sem nutu lögtaksréttar ef sá réttur er fyrndur samkvæmt eldri lögum við
                            gildistöku þessara laga.
 Ekki er þörf birtingar áskorunar áður en aðför fer fram samkvæmt lögum þessum
þótt svo hafi staðið á um kröfu fyrir gildistöku laganna sem segir í 9. gr. laga
                                  nr. 19/1887.
                                    103. gr.
 104. gr. Um heimildir til umráðasviptingar eigna, sem fjárnám eða lögtak hefur
       verið gert í fyrir 1. júlí 1992, fer eftir 7. kafla frá þeim degi.
  Fyrirmæli 54., 58. og 60. gr. taka ekki til aðfarargerða sem hafa farið fram
                              fyrir 1. júlí 1992.
  105. gr. Um heimildir til endurupptöku fjárnáms- eða lögtaksgerða, sem hafa
farið fram fyrir 1. júlí 1992, skal farið eftir reglum eldri laga þótt komið sé
 fram yfir þann dag. Um framkvæmd við endurupptöku skal farið eftir fyrirmælum
                     68. gr., eftir því sem við getur átt.
106. gr. Fyrirmæli 10. kafla taka ekki til dagsekta, sem fallið hafa í gjalddaga
                              fyrir 1. júlí 1992.
                                    107. gr.
 108. gr. Fyrirmæli 16. kafla taka ekki til athafna sem eiga sér stað fyrir 1.
             júlí 1992, þótt aðfarargerð sé lokið eftir þann tíma.
 [109. gr. Þrátt fyrir ákvæði 1. málsl. 1. mgr. 7. gr. og 1. málsl. 8. gr. skal
 þargreindur aðfararfrestur frá gildistöku laga þessara til 1. janúar 2010 vera
                    fjörutíu dagar í stað fimmtán daga.]^1)
                               ^1)L. 23/2009, 1. gr.

References

   Visible links
   1. file://1991019.html
   2. file://1991090.html
   3. file://1991091.html
   4. file://1996090.html
   5. file://1998015.html
   6. file://2008088.html
   7. file://1991091.html#g161
   8. file://1991019.html
   9. file://1991091.html#g161
  10. file://1998015.html
  11. file://1996090.html#g43
  12. file://1996090.html#g43
  13. file://2008088.html#g234
  14. file://2008088.html#g234
  15. file://2008088.html#g234
  16. file://1991090.html#g91
