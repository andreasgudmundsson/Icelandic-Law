
   --------------------------------------------------------------------------

      Tilskipun um aðgang herskipa og herloftfara erlendra ríkja, er ekki eiga í
                                                ófriði, að íslensku forráðasviði

                              1939 nr. 44 24. júlí

   --------------------------------------------------------------------------

                                   I. kafli.
                                Erlend herskip.
                                     1. gr.
        Herskipum erlendra ríkja, sem ekki eiga í ófriði er frjálst að koma á
   íslenskar hafnir og í aðra íslenska landhelgi, enda hafi koma þeirra verið
       fyrirfram tilkynnt opinbera boðleið, og ekki annað ákveðið í sérstökum
        dæmum. Þó skal ekki fleirum en þremur herskipum sama ríkis heimilt að
    dvelja í sömu íslenskri höfn, og ekki má dvöl herskips í höfn vera lengri
                                                                 en 15 dagar.
          Undanþágu frá ákvæðum þessarar greinar er hægt að gera með sérstöku
                                              leyfi, fengnu opinbera boðleið.

                                     2. gr.
                                               Undanþegin ákvæðum 1. gr. eru:

   a.
           herskip, sem flytur erlendan þjóðhöfðingja eða opinberan fulltrúa
           hans, svo og þau skip, er því fylgja, enda séu þau ekki fleiri en
           þrjú,
   b.
           herskip, sem lenda í sjávarháska,
   c.
           herskip, sem ætluð eru einungis til eftirlits með fiskveiðum eða
           til vísindalegra rannsókna,
   d.
           herskip, sem sigla viðstöðulaust gegnum íslenska landhelgi
           (passage inoffensif).

                                     3. gr.
                    Erlendu herskipi er óheimilt að framkvæma sjómælingar eða
   dýptarmælingar (aðrar en þær, sem nauðsynlegar eru skipinu á ferð þess) og
         að halda hvers konar heræfingar í íslenskri landhelgi eða á íslensku
                                                                       landi.
         Erlendur kafbátur skal jafnan vera ofansjávar, meðan hann heldur sig
                                                  innan íslenskrar landhelgi.

                                     4. gr.
         Erlendu herskipi er skylt að fylgja á íslensku forráðasviði gildandi
                             ákvæðum um hollustuháttu, hafnsögu og tollgæslu.

                                     5. gr.
        Erlendum herskipum er skylt að leggjast við akkerisfestar á þann stað
     í íslenskri höfn, eða skipalægi, er hlutaðeigandi hafnaryfirvöld, ef til
      eru, benda þeim á, og er samkvæmt beiðni skylt að flytja sig til í höfn
                                        eða skipalægi, eftir nánari tilvísun.
               Leyfi, sem gefin hafa verið erlendum herskipum til að dvelja í
   íslenskri höfn eða á íslensku skipalægi, eru afturkallanleg hvenær sem er.

                                     6. gr.
          Áhöfn erlends herskips, sem liggur í íslenskri höfn, er óheimilt að
                  bera vopn í landi, þó skal liðsforingjum, undirforingjum og
              liðsforingjaefnum heimilt að bera þau vopn í landi, er tilheyra
                                                     einkennisbúningi þeirra.

                                   II. kafli.
                               Erlend herloftför.
                                     7. gr.
         Erlendum herloftförum er bannað að koma á íslenskt forráðasvið, nema
     samkvæmt áður fengnu leyfi opinbera boðleið. Undanþegin ákvæðum þessarar
                                                                 greinar eru:

   a.
           loftfar, sem flytur erlendan þjóðhöfðingja eða opinbera fulltrúa
           hans, svo og þau loftför, er því fylgja, enda séu þau ekki fleiri
           en þrjú,
   b.
           loftfar, sem haft er meðferðis á erlendu herskipi, er það dvelst í
           eða siglir um íslenska landhelgi,
   c.
           loftfar, sem er í háska statt.

                                     8. gr.
         Loftfari, sem haft er meðferðis á erlendu herskipi, sem dvelst í eða
           siglir um íslenska landhelgi, er óheimilt að hefja sig til flugs á
     íslensku forráðasviði, nema að fengnu leyfi samkvæmt undanfarandi grein,
        og skulu með leyfisbeiðninni fylgja þær upplýsingar, er getur í næstu
                                                           grein hér á eftir.

                                     9. gr.
         Beiðni um leyfi það, sem um ræðir í 7. gr., skulu fylgja upplýsingar
                                                      um eftirfarandi atriði:

   1.
           Tölu þeirra herloftfara, er taka eiga þátt í fluginu.
   2.
           Tegund og einkenni loftfaranna.
   3.
           Ráðgerða leið yfir íslenskt forráðasvið.
   4.
           Staði þá, sem ráðgert er að heimsækja.
   5.
           Komu- og brottfarartíma.
   6.
           Sé um loftfar með þráðlausum firðritunar- eða firðtalstækjum að
           ræða, skulu tilgreind hin ýmsu kallmerki.
   7.
           Áhöfn og tölu hennar.
   8.
           Vopnaútbúnað loftfaranna.
   9.
           Myndatæki, sem loftför hafa meðferðis.

                                    10. gr.
              Erlend herloftför skulu á íslensku forráðasviði fylgja vandlega
                       gildandi ákvæðum, sem sett eru til öryggis loftferðum.
               Heimilt er að hafa í herloftfari vopn, án skothleðslna, svo og
                             ljósmyndatæki án annars útbúnaðar til myndatöku.
               Erlendum herloftförum er bannað að halda heræfingar á íslensku
                                                                forráðasviði.

References

   Visible links
   1. http://www.althingi.is/dba-bin/lawformpr.pl?lnr=1939044
