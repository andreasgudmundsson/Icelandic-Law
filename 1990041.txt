
   --------------------------------------------------------------------------

                                                       Lög um Búnaðarmálasjóð^1)

                              1990 nr. 41 15. maí

   --------------------------------------------------------------------------

   ^1)Falla úr gildi 1. janúar 1998, sbr. [2]l. 84/1997, 7. gr.

                                     1. gr.
        Greiða skal gjald af vöru og leigusölu í landbúnaði sem rennur í
   sérstakan sjóð er nefnist Búnaðarmálasjóður. Gjald þetta, sem nefnt er
   búnaðarmálasjóðsgjald, skal reikna sem hlutfall af þeirri upphæð sem
   framleiðendum er greidd á hverjum tíma.

                                     2. gr.
        Gjaldskyld vöru- og leigusala skiptist á eftirfarandi hátt:

   A. Greiða skal allt að [0,55%]^1) gjald af:

   a.
           alifuglarækt,
   b.
           svínarækt.

   B. Greiða skal allt að [1,1%]^1) gjald af:

   a.
           nautgripaafurðum,
   b.
           sauðfjárafurðum,
   c.
           afurðum hrossa,
   d.
           garð- og gróðurhúsaafurðum hvers konar,
   e.
           loðdýraafurðum.
   f.
           Með reglugerð skal ákveða, eftir því sem ástæða þykir til, gjald
           af sölu útfluttra lífgripa, skógarafurðum, hlunnindum, hestaleigu,
           annarri leigu, þjónustu eða söluvöru í landbúnaði.

   ^1)[3]L. 157/1994, 2. gr.

                                     3. gr.
        Búnaðarmálasjóðsgjald það, sem um ræðir í 1. gr., greiðist af þeim
   sem kaupa eða taka við vörunum frá framleiðendum sem milliliður að
   smásöludreifingu og dregst við útborgun afurðaverðs frá því sem
   framleiðandanum er greitt. Þeir framleiðendur, sem selja vöru sína án
   milliliða til neytenda eða til smásöluaðila, skulu standa skil á gjaldinu.
   Sá hluti búnaðarmálasjóðsgjalds er rennur til [Bændasamtaka Íslands]^1) og
   búgreinafélaga skal ekki teljast til framleiðslukostnaðar við opinbera
   verðákvörðun.
        Skylt er viðskiptaaðilum og framleiðendum, sem greiðsluskyldir eru
   hverju sinni fyrir gjaldi þessu, að gefa innheimtuaðila skýrslu um
   móttekið vörumagn og verð fyrir það til framleiðanda svo sem reglugerð
   mælir fyrir um.

   ^1)[4]L. 73/1996, 23. gr.

                                     4. gr.
        [Tekjum af búnaðarmálasjóðsgjaldi, sem innheimt er skv. 1. gr. og A-
   og B-liðum 2. gr., skal skipt þannig:

   Greiðsla                              Greiðsla
   af A-flokki                           af B-flokki
   skv. 2. gr.                           skv. 2. gr.

   Til Bændasamtaka Íslands                   0,125%        0,325%
   Til búnaðarsambanda                        0,250%        0,500%
   Til búgreinafélaga                         0,075%        0,075%
   Til Stofnlánadeildar landbúnaðarins        0,100%        0,200%]^1)

        Landbúnaðarráðherra er heimilt að fenginni beiðni frá [Bændasamtökum
   Íslands]^1) fyrir hönd búgreinafélags að fella niður eða endurgreiða gjald
   til félagsins að hluta eða öllu leyti. Óski búgreinafélag að nýta sér
   þessa heimild skal um það tekin ákvörðun á aðalfundi þess og skal hún hafa
   borist landbúnaðarráðherra eigi síðar en 1. september ár hvert.
        ...^2)

   ^1)[5]L. 73/1996, 23. gr.^2)[6]L. 157/1994, 2. gr.

                                     5. gr.
        Þrátt fyrir ákvæði 2. og 4. gr. laganna getur landbúnaðarráðherra
   heimilað búgreinafélagi annarra greina en sauðfjár- og nautgriparæktar að
   innheimta allt að 1,0% gjald í stað 0,075% skv. 4. gr., enda liggi fyrir
   meirihlutasamþykkt viðkomandi búgreinafélags og samþykki [Bændasamtaka
   Íslands].^1) Ákvörðun þessi gildi til eins árs í senn.

   ^1)[7]L. 73/1996, 23. gr.

                                     6. gr.
        Þrátt fyrir ákvæði b-liðar [8]5. gr. laga um Bjargráðasjóð, nr. 51
   27. maí 1972, getur stjórn Bjargráðasjóðs undanþegið framleiðsluvörur
   einstakra búgreina greiðsluskyldu að hluta eða öllu leyti. Komi fram
   beiðni um slíkt frá [Bændasamtökum Íslands]^1) er stjórninni skylt að
   verða við því.

   ^1)[9]L. 73/1996, 23. gr.

                                     7. gr.
        Ráðherra setur í reglugerð^1) nánari ákvæði um gjaldskyldu,
   innheimtu, gjalddaga, lögvernd, álagningu gjaldanna samkvæmt áætlun og
   annað er lög þessi varðar, að fengnum tillögum [Bændasamtaka Íslands]^2)
   og Framleiðsluráðs landbúnaðarins sem annast innheimtu gjaldsins.
        Gjald þetta má taka lögtaki.

   ^1)Rg. 393/1990.^2)[10]L. 73/1996, 23. gr.

                                     8. gr.
        Lög þessi öðlast gildi 1. september 1990. ...

                          Ákvæði til bráðabirgða. ...

References

   Visible links
   1. http://www.althingi.is/dba-bin/lawformpr.pl?lnr=1990041
   2. file://1997084.html#g7
   3. file:///altext/stjt/1994.157.html
   4. file:///altext/stjt/1996.073.html
   5. file:///altext/stjt/1996.073.html
   6. file:///altext/stjt/1994.157.html
   7. file:///altext/stjt/1996.073.html
   8. file://1972051.html
   9. file:///altext/stjt/1996.073.html
  10. file:///altext/stjt/1996.073.html
