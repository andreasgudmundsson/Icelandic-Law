
   --------------------------------------------------------------------------

                    Lög um stuðning við nýsköpunarfyrirtæki

                           2009 nr. 152 29. desember

   --------------------------------------------------------------------------

                 Ferill málsins á Alþingi.   Frumvarp til laga.

   Tóku gildi 1. janúar 2010. Breytt með l. 165/2010 (tóku gildi og komu til
framkvæmda skv. fyrirmælum í 69. gr.), l. 73/2011 (tóku gildi 28. júní 2011 nema
2. og 5. gr. sem taka gildi 1. jan. 2012; koma til framkvæmda skv. fyrirmælum í
              13. gr.) og l. 126/2011 (tóku gildi 30. sept. 2011).

                            I. kafli. Almenn ákvæði.
                                1. gr. Markmið.
      [Markmið þessara laga er að efla rannsóknir og þróunarstarf og bæta
     samkeppnisskilyrði nýsköpunarfyrirtækja með því að veita þeim rétt til
          skattfrádráttar vegna kostnaðar við nýsköpunarverkefni.]^1)
                              ^1)L. 165/2010, 42. gr.
                               2. gr. Gildissvið.
 [Lög þessi gilda um fyrirtæki sem eru eigendur rannsóknar- eða þróunarverkefna
  sem staðfest hafa verið af Rannsóknamiðstöð Íslands skv. 5. gr. Háskólar og
    opinberar stofnanir teljast ekki fyrirtæki í skilningi laga þessara.]^1)
                              ^1)L. 165/2010, 43. gr.
                              3. gr. Orðskýringar.
                             Í lögum þessum merkir:
    [1. Lítið fyrirtæki: Fyrirtæki sem er með færri en 50 starfsmenn og er með
 árlega veltu undir 2 milljónum evra og/eða efnahagsreikning undir 2 milljónum
 evra, sbr. I. viðauka við reglugerð framkvæmdastjórnarinnar (EB) nr. 800/2008
   frá 6. ágúst 2008, þar sem tilgreindir eru tilteknir flokkar aðstoðar sem
  samrýmast sameiginlega markaðnum til beitingar 61. og 62. gr. samningsins um
                            Evrópska efnahagssvæðið.
    2. Meðalstórt fyrirtæki: Fyrirtæki sem er með á bilinu 50250 starfsmenn og
  er með árlega veltu undir 50 milljónum evra og/eða efnahagsreikning undir 43
 milljónum evra, sbr. I. viðauka við reglugerð framkvæmdastjórnarinnar (EB) nr.
                                 800/2008.]^1)
    [3. ]^1) [Nýsköpunarfyrirtæki: Lögaðilar skv. 1. og 3. tölul. 1. mgr. [1]2.
 gr. laga nr. 90/2003, um tekjuskatt, sem stunda rannsóknir eða þróun samkvæmt
                               lögum þessum.]^1)
     [4. ]^1) Rannís: Rannsóknamiðstöð Íslands sem er ríkisstofnun sem heyrir
                              undir [ráðherra].^2)
    [5. ]^1) [Rannsóknar- og þróunarkostnaður: Beinn kostnaður við verkefni sem
    hlotið hefur staðfestingu skv. 5. gr., svo sem vegna starfsmanna, tækja,
húsnæðis, aðkeyptrar rannsóknar- og þróunarvinnu og annarra aðfanga sem eingöngu
                          eru notuð við verkefnið.]^1)
   [6. ]^1) [Rannsóknir: Skipulagðar rannsóknir eða mikilvægar athuganir sem eru
  til þess fallnar að stuðla að öflun nýrrar þekkingar og hæfni til þróunar á
   nýjum afurðum, ferlum eða þjónustu eða til að koma til leiðar umtalsverðum
endurbótum á afurðum, ferlum eða þjónustu sem er til staðar. Þær ná yfir sköpun
 þátta í flóknum kerfum, sem nauðsynlegir eru fyrir rannsóknir, einkum almennar
 tæknifullgildingar, þó ekki á frumgerðum sem tilgreindar eru í 10. tölul.]^1)
         [7. ]^1) Skattfrádráttur: Frádráttur frá álögðum tekjuskatti eða
          endurgreiðsla samkvæmt [2]lögum nr. 90/2003, um tekjuskatt.
    [8. Stórt fyrirtæki: Fyrirtæki sem er með fleiri en 250 starfsmenn, sbr. I.
      viðauka við reglugerð framkvæmdastjórnarinnar (EB) nr. 800/2008.]^1)
       [9. ]^1) Viðskiptaáætlun: Greinargerð um viðskiptahugmynd fyrirtækis,
                          starfsemi þess og möguleika.
          [10. ]^1) [Þróun: Öflun, sameining, mótun og not fyrirliggjandi
vísindalegrar, tæknilegrar, viðskiptalegrar eða annarrar viðeigandi þekkingar og
   færni í þeim tilgangi að vinna að áætlunum eða ráðstöfunum og hönnun fyrir
 nýjar, breyttar eða endurbættar afurðir, ferla eða þjónustu. Þetta kann einnig
         að fela í sér, til dæmis, aðra starfsemi sem hefur að markmiði
 hugmyndaskilgreiningar, áætlanir og skráningu nýrra afurða, ferla og þjónustu.
 Slík starfsemi kann að fela í sér gerð uppkasta, teikninga, áætlana og annarra
        skjala, enda séu þau ekki ætluð til notkunar í atvinnuskyni.]^1)
                 ^1)L. 165/2010, 44. gr. ^2)L. 126/2011, 519. gr.

                      II. kafli. [Umsóknarferli o.fl.]^1)
                              ^1)L. 165/2010, 51. gr.
                          4. gr. Umsóknir til Rannís.
  [Umsókn um staðfestingu á rannsóknar- eða þróunarverkefni skal berast Rannís
                      eigi síðar en 1. september ár hvert.
   Umsókn skal afhent á því formi sem Rannís ákveður. Með umsókn skal fylgja
       greinargóð lýsing á verkefninu ásamt verk- og kostnaðaráætlun.]^1)
                              ^1)L. 165/2010, 45. gr.
                       5. gr. [Staðfesting verkefna.]^1)
   [Rannís ákvarðar hvort verkefni hlýtur staðfestingu samkvæmt lögum þessum.
Skilyrði þess að verkefni hljóti staðfestingu er að það teljist rannsóknar- eða
              þróunarverkefni samkvæmt lögum þessum og einnig]:^1)
      1. að hugmynd að virðisaukandi vöru/þjónustu og viðskiptaáætlun sé vel
                                 skilgreind, og
    2. að sýnt sé fram á með gögnum að varið verði a.m.k. [1 millj. kr.]^1) til
                 rannsókna og þróunar á 12 mánaða tímabili, og
    3. starfsmenn hafi þjálfun, menntun eða reynslu á því sviði sem hugmynd að
                   virðisaukandi vöru eða þjónustu byggist á.
                                      ^1)
                              ^1)L. 165/2010, 46. gr.
                                   6. gr. ^1)
     [Ef nýsköpunarfyrirtæki kaupir rannsóknar- eða þróunarvinnu af ótengdu
   fyrirtæki, háskóla eða stofnun til nota í eigin staðfestu rannsóknar- eða
  þróunarverkefni hækkar hámark kostnaðar til útreiknings á frádrætti skv. 10.
                                    gr.]^1)
                              ^1)L. 165/2010, 47. gr.
                           7. gr. Samstarfsverkefni.
  [Tvö eða fleiri ótengd nýsköpunarfyrirtæki geta staðið saman að verkefni og
notið frádráttar skv. 10. gr. Í tilviki samstarfsverkefnis skulu upplýsingar um
 alla þátttakendur koma fram í umsókn skv. 4. gr. ásamt upplýsingum um áætlaða
         hlutdeild hvers og eins í rannsóknar- og þróunarkostnaði.]^1)
                              ^1)L. 165/2010, 48. gr.
                              8. gr. Málsmeðferð.
   [Við mat Rannís á rannsóknar- og þróunarverkefnum má leita til ráðgefandi
   fagnefndar sem skipuð er þremur fulltrúum með reynslu af málefnum tengdum
   nýsköpun. [Ráðherra er fer með fjárreiður ríkisins og ráðherra er fer með
   málefni atvinnuþróunar og nýsköpunar]^1) og Samtök atvinnulífsins tilnefna
                            fulltrúa í fagnefndina.
  Rannís skal innan tveggja mánaða frá móttöku umsóknar ákvarða hvort verkefni
    hlýtur staðfestingu skv. 5. gr. Tilkynna skal umsækjanda um þá ákvörðun.
Rannís skal tilkynna ríkisskattstjóra um þau rannsóknar- eða þróunarverkefni sem
hlotið hafa staðfestingu skv. 5. gr. og eigendur þeirra. Samstarfsverkefni skulu
        aðgreind sérstaklega og upplýst um alla þátttakendur í þeim.]^2)
                                      ^2)
   Um meðferð umsókna hjá Rannís fer eftir lögum þessum og öðrum lögum sem um
                               stofnunina gilda.
   Ákvarðanir Rannís samkvæmt lögum þessum eru endanlegar á stjórnsýslustigi.
                 ^1)L. 126/2011, 519. gr. ^2)L. 165/2010, 49. gr.
                        9. gr. Gildistími staðfestingar.
 Staðfesting Rannís skv. 5. ^1) gr. skal miðast við umsóknarár og gildir fyrir
það almanaksár. Umsókn um framlengingu staðfestingar skal lögð fram árlega eigi
síðar en 1. apríl. Rannís skal taka umsókn um framlengingu til afgreiðslu innan
    tveggja mánaða frá móttöku hennar. Fallist Rannís á framlengingu gildir
                          staðfestingin fyrir það ár.
                              ^1)L. 165/2010, 50. gr.

                             III. kafli. Framkvæmd.
                            10. gr. Skattfrádráttur.
  [Nýsköpunarfyrirtæki sem er eigandi að rannsóknar- eða þróunarverkefnum sem
 hlotið hafa staðfestingu skv. 5. gr. á rétt á sérstökum frádrætti frá álögðum
   tekjuskatti sem nemur 20 hundraðshlutum af útlögðum kostnaði vegna þessara
verkefna enda sé um að ræða frádráttarbæran rekstrarkostnað í skilningi 1. mgr.
   1. tölul. [3]31. gr. laga nr. 90/2003, um tekjuskatt. Hámark kostnaðar til
    útreiknings á frádrætti hjá hverju fyrirtæki skal vera 100.000.000 kr. á
rekstrarári. Ef um er að ræða aðkeypta rannsóknar- eða þróunarvinnu skv. 6. gr.
      skal hámark kostnaðar samtals vera 150.000.000 kr. Ef um er að ræða
samstarfsverkefni skv. 7. gr. skal sama hámark gilda fyrir verkefnið í heild en
       frádrætti skipt hlutfallslega milli fyrirtækjanna sem taka þátt í
                            samstarfsverkefninu.]^1)
 Skilyrði frádráttar er að kostnaði vegna hvers rannsóknar- og þróunarverkefnis
  sé haldið aðgreindum frá öðrum útgjöldum nýsköpunarfyrirtækis og að gögn séu
   aðgengileg skattyfirvöldum þegar þau óska þess, sbr. [4]X. kafla laga nr.
                            90/2003, um tekjuskatt.
   Kostnaður sem ekki fellur til í atvinnurekstri tengdum rannsóknum og þróun
   skapar ekki frádráttarrétt hjá söluaðila, enda færist slíkur kostnaður til
  frádráttar hjá kaupanda. [Kostnaður sem fellur til vegna umsóknar til Rannís
            myndar ekki frádráttarrétt hjá nýsköpunarfyrirtæki.]^1)
Árlega skal gera grein fyrir kostnaði vegna rannsókna og þróunar í skattframtali
 á þann hátt sem ríkisskattstjóri ákveður. Kostnaðargreinargerð skal árituð af
             endurskoðanda, skoðunarmanni eða viðurkenndum bókara.
 [Ráðherra er fer með fjárreiður ríkisins]^2) skal í reglugerð^3) setja nánari
      reglur um skiptingu og meðferð óbeins kostnaðar, þ.m.t. um fyrningu,
     fjármagnskostnað og launakostnað, sem til fellur vegna rannsóknar- og
                       þróunarverkefna í þessu sambandi.
         ^1)L. 165/2010, 52. gr. ^2)L. 126/2011, 519. gr. ^3)Rg. 758/2011.
                       11. gr. Greiðsla skattfrádráttar.
   Skattfrádráttur skv. 10. gr. kemur til lækkunar á álögðum tekjuskatti við
   álagningu opinberra gjalda lögaðila, sbr. [5]71. gr. laga nr. 90/2003, um
   tekjuskatt. Sé álagður tekjuskattur lægri en ákvarðaður frádráttur eða sé
 lögaðila ekki ákvarðaður tekjuskattur vegna skattalegs taps skal frádrátturinn
 greiddur út, að teknu tilliti til [6]112. gr. laga nr. 90/2003, um tekjuskatt.
                                      ^1)
                              ^1)L. 165/2010, 53. gr.
                                12.14. gr. ^1)
                              ^1)L. 165/2010, 54. gr.
         15. gr. Takmarkanir á heildarfjárhæð opinberra styrkveitinga.
Heildarfjárhæð opinbers stuðnings við nýsköpunarfyrirtæki samkvæmt lögum þessum
      takmarkast af skuldbindingum Íslands samkvæmt samningnum um Evrópska
                                efnahagssvæðið.
 [Samanlagður styrkur frá opinberum aðilum að meðtöldum skattfrádrætti samkvæmt
      lögum þessum skal ekki fara yfir neðangreind hlutföll [af styrkhæfum
           kostnaði]^1) vegna sama rannsóknar- eða þróunarverkefnis:
      [1. Þegar um lítil fyrirtæki er að ræða getur samanlagður styrkur orðið
 hæstur 70% af heildarupphæð styrkhæfs kostnaðar vegna rannsóknarverkefnis eða
  80% í tilviki samstarfsverkefnis. Samanlagður styrkur vegna þróunarverkefnis
 getur hæstur orðið 45% af heildarupphæð styrkhæfs kostnaðar eða 60% í tilviki
                              samstarfsverkefnis.
    2. Þegar um meðalstór fyrirtæki er að ræða getur samanlagður styrkur orðið
 hæstur 60% af heildarupphæð styrkhæfs kostnaðar vegna rannsóknarverkefnis eða
  75% í tilviki samstarfsverkefnis. Samanlagður styrkur vegna þróunarverkefnis
 getur hæstur orðið 35% af heildarupphæð styrkhæfs kostnaðar eða 50% í tilviki
                              samstarfsverkefnis.
   3. Þegar um stór fyrirtæki er að ræða getur samanlagður styrkur orðið hæstur
  50% af heildarupphæð styrkhæfs kostnaðar vegna rannsóknarverkefnis eða 65% í
 tilviki samstarfsverkefnis enda sé um að ræða samstarfsverkefni milli landa á
  Evrópska efnahagssvæðinu eða með a.m.k. einu litlu eða meðalstóru fyrirtæki.
      Samanlagður styrkur vegna þróunarverkefnis getur hæstur orðið 25% af
 heildarupphæð styrkhæfs kostnaðar eða 40% í tilviki samstarfsverkefnis enda sé
  um að ræða samstarfsverkefni milli landa á Evrópska efnahagssvæðinu eða með
                a.m.k. einu litlu eða meðalstóru fyrirtæki.]^1)
  Skilyrði aukningar á styrkhæfi vegna sameiginlegra verkefna er að þau feli í
  reynd í sér samstarf milli a.m.k. tveggja óháðra fyrirtækja og eftirfarandi
                             skilyrði séu uppfyllt:
    1. ekkert eitt fyrirtæki fari með meira en 70% af hinum styrkhæfa kostnaði
                          vegna samstarfsverkefnisins;
     2. verkefnið verður að fela í sér samstarf í það minnsta eins lítils eða
       meðalstórs fyrirtækis eða vera yfir landamæri, þ.e. rannsóknar- og
þróunarstarfsemin verður að eiga sér stað innan í það minnsta tveggja EES-landa.
 Aukning á styrkhæfi er einnig heimil ef verkefnið felur í reynd í sér samstarf
 milli fyrirtækis og rannsóknarstofnunar, sérstaklega í sambandi við samræmingu
   stefnumörkunar á sviði rannsókna og þróunar, og eftirfarandi skilyrði eru
                                   uppfyllt:
   1. rannsóknarstofnunin fer með í það minnsta 10% af hinum styrkhæfa kostnaði;
            2. rannsóknarstofnunin hefur rétt til að birta niðurstöður
 rannsóknarverkefnisins að því marki sem þær eru tilkomnar vegna rannsókna sem
                       stofnunin hefur hrint í framkvæmd.
    Enn fremur er aukning heimil, fyrir rannsóknir eingöngu, ef niðurstöðum
verkefnisins er dreift með almennum hætti á tækni- og vísindaráðstefnum eða með
birtingu í vísinda- eða tækniritum eða í gegnum opin gagnasöfn (gagnagrunna þar
sem hver sem er getur nálgast grunngögn úr rannsóknum), eða í gegnum ókeypis eða
                                opinn hugbúnað.
     Undirverktaka skv. 3. og 4. mgr. telst ekki samstarf í skilningi laga
                                  þessara.]^2)
                   ^1)L. 73/2011, 9. gr. ^2)L. 165/2010, 55. gr.

                            IV. kafli. Ýmis ákvæði.
                          16. gr. Reglugerðarheimild.
   Ráðherra er heimilt með reglugerð^1) að mæla nánar fyrir um framkvæmd laga
                                    þessara.
                                 ^1)Rg. 758/2011.
                              17. gr. Gildistaka.
   Lög þessi öðlast gildi 1. janúar 2010 og koma til framkvæmda við álagningu
opinberra gjalda 2011 vegna tekjuársins 2010. Lögin skulu koma til endurskoðunar
                    innan tveggja ára frá gildistöku þeirra.
 [Lögin falla úr gildi 31. desember 2014. Stuðningur sem samþykktur hefur verið
                  fyrir það tímamark heldur þó gildi sínu.]^1)
                              ^1)L. 73/2011, 10. gr.

References

   Visible links
   1. file://2003090.html#g2
   2. file://2003090.html
   3. file://2003090.html#g31
   4. file://2003090.html
   5. file://2003090.html#g71
   6. file://2003090.html#g112
