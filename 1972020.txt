
   --------------------------------------------------------------------------

                  Lög um bann við losun hættulegra efna í sjó

                             1972 nr. 20 21. apríl

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 9. júní 1972. Breytt með l. 47/1990 (tóku gildi 31. maí 1990 nema 14.
og 15. gr. sem tóku gildi 1. jan. 1991), [1]l. 88/2008 (tóku gildi 1. jan. 2009
  nema brbákv. VII sem tók gildi 21. júní 2008) og l. 126/2011 (tóku gildi 30.
                                  sept. 2011).

1. gr. Íslenskum skipum er bannað að losa í sjó, hvort heldur er innan eða utan
   íslenskrar lögsögu, öll þau efni eða efnasambönd, sem hættuleg geta verið
                          sjávarlífi eða heilsu manna.
                              Bann þetta nær yfir:
     1. Öll eiturefni, lífræn og ólífræn, auðleysanleg og torleysanleg sambönd
                            málma og málmleysingja.
                                2. Geislavirk efni.
                                  3. Sprengiefni.
   2. gr. [Ráðherra]^1) gefur út reglugerð, þar sem öll hin bönnuðu efni eru
 tæmandi talin, og frekari fyrirmæli um framkvæmd bannsins, eftir því sem þurfa
                                     þykir.
  Einnig má ákveða í reglugerð bann eða fyrirmæli um losun efna, sem ekki eru
   eitruð eða hættuleg, en geta orsakað alvarlega hindrun við fiskveiðar eða
                   siglingar, ef sökkt er á ákveðnum stöðum.
                              ^1)L. 126/2011, 53. gr.
  3. gr. Íslenskum ríkisborgurum eða fyrirtækjum er einnig bannað að stuðla að
                           losun hinna bönnuðu efna.
      4. gr. Ákvæði 1.3. gr. eiga einnig við um losun þarnefndra efna eða
          efnasambanda á hafi úti úr öðrum flutningstækjum en skipum.
     5. gr. Ríkisstjórninni er heimilt að staðfesta fyrir Íslands hönd þær
 alþjóðasamþykktir, sem kunna að verða gerðar um varnir gegn mengun alþjóðlegra
    hafsvæða, og skulu auglýsingar um staðfestingu og gildistöku viðkomandi
                  samþykkta birtast í C-deild Stjórnartíðinda.
                6. gr. [Brot gegn lögum þessum varða sektum.]^1)
                            ^1)[2]L. 88/2008, 234. gr.

References

   Visible links
   1. file://2008088.html
   2. file://2008088.html#g234
