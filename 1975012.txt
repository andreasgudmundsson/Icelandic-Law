                                    dálkum.

   --------------------------------------------------------------------------

  Lög um samræmda vinnslu sjávarafla og veiðar, sem háðar eru sérstökum leyfum

                             1975 nr. 12 25. apríl

   --------------------------------------------------------------------------

   1. gr. Sjávarútvegsráðuneytið getur samkvæmt lögum þessum sett almennar og
 svæðisbundnar reglur,^1) er stuðli að samræmingu milli veiðiheimilda samkvæmt
   sérstökum leyfum ráðuneytisins til rækju- og skelfiskveiða og vinnslugetu
      þessara greina fiskiðnaðarins, meðal annars með skiptingu afla milli
            vinnslustöðva og/eða þeirra báta, sem veiðileyfi hljóta.
                      ^1)[2]Rg. 78/1978 (um skelfiskveiðar).
  2. gr. Í þeim greinum veiða, sem háðar eru sérstökum leyfum samkvæmt 1. gr.,
skal leita leyfis sjávarútvegsráðuneytisins til að koma á fót vinnslustöðvum eða
  til aukningar á afkastagetu þeirra sem fyrir eru. Ráðuneytið getur synjað um
     slík leyfi, ef ekki er fyrirsjáanleg aflaaukning á viðkomandi svæði né
            samdráttur í starfsemi annarra vinnslustöðva á svæðinu.
    Opinberum fjárfestingarlánasjóðum skal tilkynnt um synjun slíkra leyfa.
     3. gr. Ráðherra getur sett nánari fyrirmæli um framkvæmd þessara laga.
 4. gr. Hver sá, er sekur gerist um brot á lögum þessum eða fyrirmælum samkvæmt
   þeim, skal sæta sektum, nema þyngri viðurlögum varði samkvæmt öðrum lögum.
  Sektir renni í ríkissjóð. Um mál út af brotum á lögum þessum eða fyrirmælum
            settum samkvæmt þeim skal fara að hætti opinberra mála.

References

   Visible links
   1. http://www.althingi.is/dba-bin/lawformpr.pl?lnr=1975012
   2. http://www.reglugerd.is/interpro/dkm/WebGuard.nsf/key2/078-1978
