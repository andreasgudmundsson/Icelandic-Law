                                    dálkum.

   --------------------------------------------------------------------------

                Lög um björgunarsveitir og björgunarsveitarmenn

                              2003 nr. 43 24. mars

   --------------------------------------------------------------------------

              [2]Ferill málsins á Alþingi.   [3]Frumvarp til laga.

 Tóku gildi 1. júlí 2003. Breytt með [4]l. 23/2004 (tóku gildi 11. maí 2004) og
[5]l. 46/2006 (tóku gildi 1. jan. 2007 nema 6. gr. og ákvæði til bráðabirgða sem
                           tóku gildi 16. júní 2006).

                    I. kafli. Gildissvið og skilgreiningar.
                               1. gr. Gildissvið.
  Lög þessi taka til björgunarsveita og björgunarsveitarmanna sem starfa innan
                  viðurkenndra heildarsamtaka björgunarsveita.
                             2. gr. Skilgreiningar.
 Með björgunarsveit er átt við félag sem á grundvelli sjálfboðaliðastarfs tekur
              þátt í björgun, leit og gæslu að beiðni stjórnvalda.
 Með björgunarsveitarmanni er átt við skráðan einstakling í björgunarsveit sem
             tekur þátt í björgun, björgunaræfingum, leit og gæslu.
     Með stjórnvöldum er átt við öll stjórnvöld sem lögum samkvæmt fara með
 yfirstjórn björgunar- og leitarmála á hverjum tíma. Þau stjórnvöld sem nú eiga
        hlut að björgunarmálum eru dómsmálaráðuneyti, samgönguráðuneyti,
almannavarnaráð, almannavarnanefndir, Flugmálastjórn, rannsóknarnefnd flugslysa,
 Landhelgisgæslan, ríkislögreglustjóri, [lögreglustjórinn á höfuðborgarsvæðinu,
      lögreglustjórinn á Suðurnesjum],^1) sýslumenn sem lögreglustjórar og
                              slökkviliðsstjórar.
  Með björgun er átt við björgun manna eða verðmæta frá yfirvofandi hættu eða
                                     tjóni.
               Með leit er átt við leit að mönnum eða verðmætum.
  Með gæslu er átt við aðstoð við að gæta manna og verðmæta á svæðum sem lokað
                        hefur verið vegna hættuástands.
                             ^1)[6]L. 46/2006, 10. gr.

    II. kafli. Hlutverk, réttindi, skyldur og tryggingar björgunarsveita og
                             björgunarsveitarmanna.
           3. gr. Hlutverk björgunarsveita og björgunarsveitarmanna.
     Hlutverk björgunarsveita og björgunarsveitarmanna er að starfa í þágu
almannaheilla með þátttöku við björgun, leit og gæslu á ábyrgð stjórnvalda og í
                               samvinnu við þau.
Stjórnvöld skulu í samráði við heildarsamtök björgunarsveita gera samkomulag um
      samskipti og samstarf björgunaraðila þar sem er kveðið á um skipulag
             björgunarmála, upplýsingaskyldu, útköll og boðskipti.
            4. gr. Skyldur björgunarsveita og björgunarsveitarmanna.
  Björgunarsveitum er skylt að hefja björgun, leit og gæslu ef stjórnvöld óska
                                     þess.
 Björgunarsveitarmönnum er skylt að gæta þagmælsku um mál sem þeir fá vitneskju
   um við störf samkvæmt lögum þessum og leynt skulu fara samkvæmt fyrirmælum
                           stjórnvalda og eðli máls.
                             5. gr. [Vátryggingar.
 Björgunarsveitum er skylt að tryggja björgunarsveitarmenn vegna slysa er þeir
         kunna að verða fyrir í störfum sínum á vegum björgunarsveita.
  Björgunarsveitum er skylt að kaupa eignatryggingu fyrir tjóni á persónulegum
      munum björgunarsveitarmanna sem verða kann í störfum þeirra á vegum
                                björgunarsveita.
      Björgunarsveitum er skylt að kaupa ábyrgðartryggingu fyrir tjóni sem
    björgunarsveitarmenn kunna að valda þriðja aðila í störfum sínum á vegum
   björgunarsveita. Um skaðabótaábyrgð björgunarsveita fer að almennum reglum
                                skaðabótaréttar.
Dómsmálaráðherra setur í reglugerð^1) nánari reglur um vátryggingarskylduna, þar
     með talið gildissvið vátrygginga þessara og vátryggingarfjárhæðir.]^2)
                    ^1)[7]Rg. 21/2005. ^2)[8]L. 23/2004, 1. gr.

                            III. kafli. Gildistaka.
                  6. gr. Lög þessi öðlast gildi 1. júlí 2003.

References

   Visible links
   1. http://www.althingi.is/dba-bin/lawformpr.pl?lnr=2003043
   2. http://www.althingi.is/dba-bin/ferill.pl?ltg=128&mnr=375
   3. http://www.althingi.is/altext/128/s/0427.html
   4. file:///altext/stjt/2004.023.html
   5. file:///altext/stjt/2006.046.html
   6. file:///altext/stjt/2006.046.html
   7. file://ekkitil/ekkitil.html?REGL/2005021
   8. file:///altext/stjt/2004.023.html
