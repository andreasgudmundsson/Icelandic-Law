
   --------------------------------------------------------------------------

        Lög um lögbann og dómsmál til að vernda heildarhagsmuni neytenda

                           2001 nr. 141 21. desember

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 31. desember 2001. EES-samningurinn: XIX. viðauki tilskipun 98/27/EB.
Breytt með [1]l. 33/2005 (tóku gildi 1. júní 2005; EES-samningurinn: IX. og XIX.
      viðauki tilskipun 2002/65/EB), l. 82/2009 (tóku gildi 8. ágúst 2009;
 EES-samningurinn: IX. og XIX. viðauki tilskipun 2005/29/EB), l. 98/2009 (tóku
gildi 1. okt. 2009 nema 69. og 70. gr. sem tóku gildi 1. jan. 2010), l. 162/2010
     (tóku gildi 1. jan. 2011) og l. 126/2011 (tóku gildi 30. sept. 2011).

1. gr. Samkvæmt lögum þessum geta stjórnvöld eða samtök, sem um ræðir í 2. og 3.
   gr., leitað lögbanns eða höfðað dómsmál skv. 4. gr. til að vernda hagsmuni
neytenda þótt hvorki þau sjálf né félagsmenn í samtökum hafi orðið fyrir röskun
réttinda, enda snúi beiðni um aðgerðirnar að því að stöðva eða koma á annan hátt
    í veg fyrir háttsemi sem hefur afleiðingar hér á landi eða í öðru ríki á
 Evrópska efnahagssvæðinu og þykir stríða gegn eftirtöldum tilskipunum sem þar
            gilda, eins og þær hafa verið leiddar inn í íslensk lög:
      1. [Tilskipun Evrópuþingsins og ráðsins 2005/29/EB frá 11. maí 2005 um
       óréttmæta viðskiptahætti gagnvart neytendum á innri markaðnum.]^1)
   2. Tilskipun ráðsins 85/577/EBE frá 20. desember 1985 um að vernda neytendur
              þegar samningar eru gerðir utan fastra starfsstöðva.
    3. Tilskipun ráðsins 87/102/EBE frá 22. desember 1986 um samræmingu á lögum
og stjórnsýslufyrirmælum aðildarríkjanna varðandi neytendalán (Stjtíð. EB L 42,
    12. febrúar 1987, bls. 48) eins og henni var síðast breytt með tilskipun
                                    98/7/EB.
   4. Tilskipun ráðsins 89/552/EBE frá 3. október 1989 um samræmingu tiltekinna
 ákvæða í lögum og stjórnsýslufyrirmælum í aðildarríkjunum um sjónvarpsrekstur:
          10.21. gr. eins og henni var breytt með tilskipun 97/36/EB.
   5. Tilskipun ráðsins 90/314/EBE frá 13. júní 1990 um ferðapakka, orlofspakka
                             og skoðunarferðapakka.
     6. Tilskipun ráðsins 92/28/EBE frá 31. mars 1992 um auglýsingu lyfja sem
                               ætluð eru mönnum.
     7. Tilskipun ráðsins 93/13/EBE frá 5. apríl 1993 um óréttmæta skilmála í
                               neytendasamningum.
      8. Tilskipun Evrópuþingsins og ráðsins 94/47/EB frá 26. október 1994 um
 verndun kaupenda vegna tiltekinna þátta í samningum um kaup á réttindum til að
                      nýta fasteignir á skiptileigugrunni.
        9. Tilskipun Evrópuþingsins og ráðsins 97/7/EB frá 20. maí 1997 um
                neytendavernd að því er varðar fjarsölusamninga.
   10. Tilskipun Evrópuþingsins og ráðsins 99/44/EB frá 25. maí 1999 um tiltekna
               þætti í sölu neysluvara og ábyrgð þar að lútandi.
      11. Tilskipun Evrópuþingsins og ráðsins 2000/31/EB frá 8. júní 2000 um
  tiltekna lagalega þætti þjónustu, einkum rafrænna viðskipta, í tengslum við
   upplýsingasamfélagið á innri markaðnum (tilskipun um rafræn viðskipti).
    [12. Tilskipun Evrópuþingsins og ráðsins 2002/65/EB frá 23. september 2002
varðandi fjarsölu á fjármálaþjónustu fyrir neytendur og um breytingu á tilskipun
          ráðsins 90/619/EBE og á tilskipunum 97/7/EB og 98/27/EB.]^2)
                  ^1)L. 82/2009, 2. gr. ^2)[2]L. 33/2005, 24. gr.
  2. gr. Erlend stjórnvöld, sem getið er á skrá Eftirlitsstofnunar EFTA vegna
 ákvæða í tilskipun 98/27/EB, geta að fullnægðum ákvæðum 1. gr. leitað lögbanns
 eða höfðað dómsmál hér á landi skv. 4. gr. Sama á við um samtök sem þannig eru
  skráð og gæta hagsmuna neytenda á ákveðnu sviði ef brot beinist gegn slíkum
                                   hagsmunum.
 3. gr. [Ráðuneytið]^1) getur fyrir yfirvöldum eða dómstólum hér á landi eða í
öðru ríki á Evrópska efnahagssvæðinu leitað lögbanns eða höfðað dómsmál skv. 4.
   gr. til að vernda heildarhagsmuni íslenskra neytenda, enda hafi afleiðinga
                        athafnarinnar gætt hér á landi.
 Ráðherra getur jafnframt útnefnt önnur stjórnvöld og íslensk félagasamtök, sem
gæta hagsmuna neytenda á ákveðnu sviði, til að njóta heimildar til að grípa til
aðgerða eins og um ræðir í 1. mgr.^2) Setja má í reglugerð nánari skilyrði fyrir
 þessari heimild og notkun hennar. Ráðherra skal tilkynna Eftirlitsstofnun EFTA
um nafn og tilgang samtaka sem hann útnefnir samkvæmt þessu og nánari skilyrði,
sem kunna að verða sett um heimild þeirra í reglugerð, til að fá þau tekin þar á
                               skrá, sbr. 2. gr.
                    ^1)L. 126/2011, 337. gr. ^2)Augl. 456/2006.
 4. gr. Í þeim tilgangi, sem um ræðir í 1. gr., geta stjórnvöld eða samtök, sem
   njóta réttar skv. 2. og 3. gr., leitað lögbanns hér á landi við athöfn sem
   ákvæði 1. gr. geta tekið til. Um lögbannsbeiðni, meðferð hennar, lögbannið
 sjálft, áhrif þess og höfðun máls til að fá það staðfest gilda almennar reglur
að öðru leyti en því að gerðarbeiðandi getur að fengnu lögbanni krafist þess að
sýslumaður láti birta auglýsingu um það svo að komið verði í veg fyrir að áfram
gæti afleiðinga af háttseminni sem lögbann var lagt við. Fallist sýslumaður á að
  nauðsyn beri til slíkrar auglýsingar skal hann verða við kröfu um að fá hana
              birta en kostnaður af því greiðist þá úr ríkissjóði.
Í sama skyni og um ræðir í 1. mgr. geta stjórnvöld eða samtök, sem þar greinir,
          höfðað einkamál hér á landi til að fá bann lagt við athöfn.
5. gr. Lög þessi eru sett með hliðsjón af ákvörðun sameiginlegu EES-nefndarinnar
 nr. 121/99 24. september 1999, um að fella inn í EES-samninginn og taka upp í
innlendan rétt ákvæði tilskipunar Evrópuþingsins og ráðsins 98/27/EB um að setja
                    lögbann til verndar hagsmunum neytenda.
                      6. gr. Lög þessi öðlast þegar gildi.

References

   Visible links
   1. file://2005033.html
   2. file://2005033.html#g24
