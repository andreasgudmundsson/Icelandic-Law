
   --------------------------------------------------------------------------

                                Lög um prentrétt

                             1956 nr. 57 10. apríl

   --------------------------------------------------------------------------

                            I. kafli. Almenn ákvæði.
1. gr. Rit samkvæmt lögum þessum telst hvert það rit, sem prentað er eða letrað
   á annan vélrænan eða efnafræðilegan hátt. Til rita teljast og uppdrættir,
  teikningar og myndir, þótt ekki sé á letrað mál, svo og nótur, ef letrað mál
                                    fylgir.
2. gr. Ákvæði laga þessara taka einungis til rits, sem gefið hefur verið út. Rit
   telst vera gefið út hér á landi, þegar það hefur verið afhent til sölu eða
                            dreifingar á annan hátt.
3. gr. Útgefandi rits, sem prentað er hér á landi, skal nafngreina sig á hverju
                                 eintaki þess.
Ef útgefandi ræður ritstjóra, einn eða fleiri, að riti, skal hver þeirra einnig
                            nafngreina sig á ritinu.
   Nú er nafngreining samkvæmt 1. eða 2. mgr. vanrækt eða rangt frá skýrt, og
    varðar það sektum eða [fangelsi allt að 2 árum],^1) ef miklar sakir eru.
                            ^1)[2]L. 82/1998, 153. gr.

                     II. kafli. Prentarar og prentsmiðjur.
 4. gr. Hverjum þeim, er starfrækir prentsmiðju hér á landi eða starfsstöð, þar
  sem rit eru letruð með öðrum þeim hætti, er getur í 1. gr. laga þessara, er
   skylt, í síðasta lagi tveim vikum áður en nokkurt rit er látið af hendi úr
       prentsmiðjunni, að tilkynna lögreglustjóra í umdæminu starfrækslu
 prentsmiðjunnar, nafn sitt eða firma svo og nákvæmt heimilisfang. Á sama hátt
 skal tafarlaust tilkynna lögreglustjóra, ef breyting verður á nafni, firma eða
                                 heimilisfangi.
5. gr. Sá, sem annast prentun eða letrun rits hér á landi, skal á hverju eintaki
          ritsins geta nafns síns eða firma, prentstaðar og prentárs.
 Ákvæði 1. mgr. tekur ekki til þeirra eintaka, þótt prentuð séu eða letruð, sem
                            getur í 7. gr. laganna.
  6. gr. Samtímis því, sem rit, sex arkir að stærð eða minna, er gefið út, er
  þeim, sem annast prentun þess eða letrun, skylt að afhenda lögreglustjóra í
umdæminu eitt eintak ritsins. Ef lögreglustjóra þykir ástæða til, getur hann þó
                   krafist afhendingar á eintaki stærra rits.
 Eintak þetta skal vera óskert og að öðru leyti í sömu mynd og eintök þau, sem
                       ætluð eru til sölu eða dreifingar.
Ákvæði 1. mgr. tekur ekki til eintaka þeirra, er getur í 7. gr., eða tilkynninga
                          frá opinberum stjórnvöldum.
 7. gr. Sérákvæði 2. mgr. 5. gr. og 3. mgr. 6. gr. taka til póstkorta og mynda,
    nafn- og þakkarspjalda, boðskorta, vörumiða, eyðublaða og annarra slíkra
   eintaka, þótt prentuð séu eða letruð, er ætla má, að geti ekki falið í sér
                                 ólögmætt efni.
8. gr. Nú er tilkynning samkvæmt 4. gr. vanrækt eða rangt frá skýrt, vanrækt að
   greina atriði þau, er í 5. gr. getur, eða rangt frá skýrt, eða brotið gegn
  ákvæðum 6. gr., og varðar það þá sektum eða [fangelsi allt að 2 árum],^1) ef
                               miklar sakir eru.
 Ef nafngreining samkvæmt 5. gr. skortir eða rangt er frá skýrt og ekki verður
     leitt í ljós, hver hefur prentað eða letrað ritið, ber útgefandi rits
                          refsiábyrgð samkvæmt 1. mgr.
                            ^1)[3]L. 82/1998, 153. gr.

                     III. kafli. Útgáfa blaða og tímarita.
 9. gr. Blöð og tímarit teljast samkvæmt lögum þessum rit, sem eiga að koma út
   með sama heiti ekki sjaldnar en tvisvar á ári, svo og fregnmiðar þeirra og
                                   fylgirit.
 10. gr. [Útgefandi blaðs eða tímarits, sem er gefið út hér á landi, skal vera
lögráða og hafa lögheimili hér á landi og forræði á búi sínu eða félag eða annar
                    lögaðili sem á heimili hér á landi.]^1)
 [Ritstjóri blaðs eða tímarits skal vera lögráða og hafa lögheimili hér á landi
                           og forræði á búi sínu.]^1)
    Ef ópersónulegur aðili er einn útgefandi blaðs eða tímarits, skal ráðinn
                    ritstjóri, er fullnægi skilyrðum 2. mgr.
    Brot gegn ákvæðum greinar þessarar varðar sektum eða [fangelsi allt að 2
                         árum],^2) ef miklar sakir eru.
               ^1)[4]L. 133/1993, 8. gr. ^2)[5]L. 82/1998, 153. gr.

                           IV. kafli. Dreifing rita.
 11. gr. Hverjum [manni eða ópersónulegum aðila, sem á heimili hér á landi],^1)
  er rétt sjálfum eða með aðstoð annarra að annast sölu eða dreifingu rits með
                                  öðrum hætti.
                             ^1)[6]L. 133/1993, 9. gr.
  12. gr. Sá, sem hefur til sölu eða dreifingar rit, sem skortir nafngreiningu
skv. 3. gr. eða 5. gr., eða veit, að rangt er skýrt frá þeim atriðum, skal sæta
         sektum eða [fangelsi allt að 2 árum],^1) ef miklar sakir eru.
                            ^1)[7]L. 82/1998, 153. gr.

                         V. kafli. Ábyrgð á efni rita.
  13. gr. Hver sá, sem birtir eða dreifir eða á hlut að birtingu eða dreifingu
annars rits en blaðs eða tímarits, ber refsi- og fébótaábyrgð samkvæmt almennum
              reglum laga, ef efni ritsins brýtur í bága við lög.
 14. gr. Nú er um að tefla blað eða tímarit, sem að meginefni fjallar um afbrot
 eða lostugt efni, eða efni slíks rits er með þeim hætti, að varðar við 86.89.
 gr., 1. mgr. 90. gr., 1.3. mgr. 91. gr., 93. gr., 98.100. gr. og [8]102. gr.
almennra hegningarlaga, nr. 19/1940, eða brotið er af ásetningi gegn [9]92. gr.
   sömu laga, og gilda þá ákvæði 13. gr. einnig um ábyrgð á efni þeirra rita.
 15. gr. Um ábyrgð á efni annarra blaða eða tímarita en þeirra, er getur í 14.
                           gr., gilda þessar reglur:
   Höfundur ber refsi- og fébótaábyrgð á efni ritsins, ef hann hefur nafngreint
sig og er auk þess annaðhvort heimilisfastur hér á landi, þegar ritið kemur út,
               eða undir íslenskri lögsögu, þegar mál er höfðað.
      Ef enginn slíkur höfundur hefur nafngreint sig, ber útgefandi rits eða
ritstjóri ábyrgðina, því næst sá er hefur ritið til sölu eða dreifingar, og loks
                 sá, sem annast hefur prentun þess eða letrun.
 16. gr. Nú gefa fleiri en einn út blað eða tímarit í sameiningu eða fleiri en
einn eru ritstjórar að riti og annar eða einn þeirra greinir sig ábyrgðarmann að
ritinu eða tilteknum köflum þess, og bera þá aðrir útgefenda eða ritstjóra ekki
         ábyrgð á því efni ritsins framar en leiðir af ákvæðum 17. gr.
  17. gr. Nú er ritstjóri, sem ekki er jafnframt útgefandi blaðs eða tímarits,
dæmdur til greiðslu sektar, fébóta, málskostnaðar eða til greiðslu kostnaðar af
birtingu dóms vegna efnis í ritinu, og má þá samkvæmt ákvæðum dómsins innheimta
    greiðslur þessar eða eftirstöðvar þeirra með fjárnámi hjá útgefanda eða
                              útgefendum ritsins.
 Ef einn útgefandi blaðs eða tímarits er dæmdur til greiðslu sektar, fébóta eða
annars þess kostnaðar, er getur í 1. mgr., má með sama hætti innheimta greiðslur
 þessar eða eftirstöðvar þeirra með fjárnámi hjá öðrum útgefanda eða útgefendum
                                    ritsins.

             VI. kafli. Leiðréttingarskylda útgefanda (ritstjóra).
  18. gr. Útgefanda (ritstjóra) blaðs eða tímarits er skylt að birta í ritinu
 endurgjaldslaust leiðréttingu við frásögn eða tilkynningu um málshöfðun út af
frásögn, sem birst hefur í ritinu, ef sá krefst þess, sem hlotið getur verulegt
                  fjártjón eða miska af frásögninni óbreyttri.
Krefjast skal birtingar á leiðréttingu eða tilkynningu svo fljótt sem unnt er og
  í síðasta lagi innan mánaðar frá birtingu frásagnarinnar. Í leiðréttingu eða
tilkynningu skal aðeins greina frá staðreyndum, og hún má ekki fela neitt í sér,
                                 er varði lög.
 19. gr. Nú telur útgefandi (ritstjóri), að efni leiðréttingar eða tilkynningar
     sé ekki í samræmi við ákvæði 2. mgr. 18. gr. eða hann vill ekki birta
    leiðréttinguna eða tilkynninguna, eins og hún er samin, og skal hann þá
       tafarlaust tilkynna það þeim, sem krafist hefur birtingar. Brot á
                       tilkynningarskyldu varðar sektum.
 20. gr. [Nú vill aðili ekki una synjun útgefanda (ritstjóra) skv. 19. gr., og
  getur hann þá höfðað mál á hendur útgefanda (ritstjóra) til þess að fá hann
skyldaðan með dómi til þess að birta leiðréttinguna eða tilkynninguna í lögmætu
formi að viðlögðum dagsektum í fyrsta tölublaði sem kemur út eftir birtingu dóms
       eða í síðasta lagi í öðru tölublaði ef um dagblað er að ræða.]^1)
                            ^1)[10]L. 91/1991, 161. gr.
   21. gr. Leiðréttingu eða tilkynningu samkvæmt 18. gr. skal birta í fyrsta
tölublaði rits, er út kemur, eftir að birtingar er krafist, eða í síðasta lagi í
öðru tölublaði, ef um dagblað er að tefla, nema aðilja hafi áður verið tilkynnt,
                   að krafa hans verði ekki tekin til greina.
Leiðréttingu eða tilkynningu skal prenta með sama letri og meginmál ritsins og á
                þeim stað í ritinu, að eftir henni verði tekið.
                 Brot gegn ákvæðum 1. og 2. mgr. varða sektum.
22. gr. Nú er höfundi eða útgefanda (ritstjóra) dæmd refsing, ummæli ómerkt eða
 fébætur dæmdar vegna efnis í blaði eða tímariti, og má þá ákveða í dómi, eftir
   kröfu þess, sem misgert er við, að tiltekinn hluti dómsins skuli birtur í
                                    ritinu.
 Útgefanda (ritstjóra) er skylt að birta framangreindan hluta dóms eftir kröfu
dómhafa í fyrsta tölublaði, sem út kemur, eftir að dómur er birtur, og í síðasta
               lagi í öðru tölublaði, ef um dagblað er að tefla.
Birta skal dómshlutann án endurgjalds og prenta hann með sama letri og meginmál
             ritsins og á þeim stað í ritinu, að eftir verði tekið.
                Brot gegn ákvæðum greinar þessarar varða sektum.

                   VII. kafli. Rit, sem prentuð eru erlendis.
  23. gr. Nú er rit, sem prentað er erlendis, flutt til landsins, og getur þá
 lögreglustjóri í umdæmi því, sem ritið er fyrst flutt í, krafist afhendingar á
              einu eintaki þess með þeim hætti, er getur í 6. gr.
Skylda til afhendingar rits samkvæmt 1. mgr. hvílir á þeim, sem afhendir það til
                        sölu eða dreifingar hér á landi.
    Brot gegn ákvæðum greinar þessarar varðar sektum eða [fangelsi allt að 2
                         árum],^1) ef miklar sakir eru.
                            ^1)[11]L. 82/1998, 153. gr.
   24. gr. Ákvæði 13. gr. gilda um ábyrgð á efni allra rita, sem prentuð eru
                       erlendis og gefin út hér á landi.
25. gr. Um rit, sem prentuð eru erlendis og gefin út hér á landi, gilda að öðru
   leyti ákvæði 1. gr., 7. gr. og 11. gr. laga þessara, eftir því sem við á.
 26. gr. [Ríkissaksóknari]^1) getur fengið lagt lögbann við sölu eða dreifingu
 hérlendis á riti, sem prentað er erlendis, ef talið er, að efni þess varði við
lög. Lögbann verður lagt á hjá þeim, sem hefur ritið til sölu eða dreifingar. Nú
  er eigi vitað, hver sá er, og má þá leggja lögbannið á hjá hverjum þeim, er
hefur ritið í vörslum sínum. Um framkvæmd lögbanns þessa fer að öðru leyti eftir
                  ákvæðum laga ^2) um kyrrsetningu og lögbann.
               ^1)[12]L. 92/1991, 34. gr. ^2)[13]L. 31/1990, 44. gr.
 27. gr. Nú skal gert upptækt rit, sem flutt hefur verið til landsins, og má þá
ákveða í dómi, að ritið skuli sent úr landi innan tiltekins frests, að viðlagðri
                upptöku, ef ákvörðun þessari verður ekki sinnt.

       VIII. kafli. Ákvæði um upptöku, málsmeðferð og gildistöku laganna.
28. gr. Nú er rit gert upptækt samkvæmt ákvæðum 69. gr. almennra hegningarlaga,
                    og skal þá með fara, eins og hér segir:
   Ef upptaka byggist eingöngu á tilteknum hluta rits, skal greina hann í dómi,
 og ber þá, eftir því sem unnt er og á kostnað dómþola, að greina hina hlutana
                            frá og skila þeim aftur.
   Upptaka getur einnig tekið til prentstafa þeirra, mynda og annars, sem notað
             hefur verið til að framkvæma prentunina eða letrunina.
29. gr. Nú hefur rit verið gert upptækt með dómi, hald lagt á það [eftir reglum
laga um meðferð opinberra mála]^1) eða sala þess og dreifing verið bönnuð hér á
   landi, og ber [ríkissaksóknara]^1) þá tafarlaust að láta birta dóminn eða
   ákvörðunina í Lögbirtingablaðinu. Ef upptaka, hald eða lögbann er fellt úr
                gildi, ber að birta þá ákvörðun með sama hætti.
                            ^1)[14]L. 92/1991, 34. gr.
   30. gr. Sala eða önnur dreifing prentaðs rits er bönnuð, þegar birting um
 ákvörðun samkvæmt 29. gr. hefur farið fram eða þegar aðilja er fyrr kunnugt um
                           upptöku, hald eða lögbann.
  Brot gegn ákvæðum 1. mgr. varðar sektum eða [fangelsi allt að 2 árum],^1) ef
                               miklar sakir eru.
                            ^1)[15]L. 82/1998, 153. gr.
 31. gr. Mál út af öðrum brotum á lögum þessum en því, er getur í 20. gr., sæta
                            meðferð opinberra mála.
   Mál út af broti á 19. gr., 21. gr. og 22. gr. skal því aðeins höfða, að sá
                       krefjist þess, sem misgert er við.

References

   Visible links
   1. http://www.althingi.is/dba-bin/lawformpr.pl?lnr=1956057
   2. file:///altext/stjt/1998.082.html
   3. file:///altext/stjt/1998.082.html
   4. file:///altext/stjt/1993.133.html
   5. file:///altext/stjt/1998.082.html
   6. file:///altext/stjt/1993.133.html
   7. file:///altext/stjt/1998.082.html
   8. file://1940019.html#g102
   9. file://1940019.html#g92
  10. file://1991091.html#g161
  11. file:///altext/stjt/1998.082.html
  12. file:///altext/stjt/1991.092.html
  13. file://1990031.html#g44
  14. file:///altext/stjt/1991.092.html
  15. file:///altext/stjt/1998.082.html
