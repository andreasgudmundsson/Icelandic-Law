                                    dálkum.

   --------------------------------------------------------------------------

                   Lög um Stofnun Árna Magnússonar á Íslandi

                              1972 nr. 70 29. maí

   --------------------------------------------------------------------------

 Tóku gildi 26. júní 1972. Breytt með [2]l. 83/1997 (tóku gildi 6. júní 1997).

   1. gr. Heiti stofnunarinnar er: Stofnun Árna Magnússonar á Íslandi. Hún er
   háskólastofnun með sérstakri stjórn og sjálfstæðum fjárhag og heyrir undir
    menntamálaráðherra, en undir ríkisstjórnina um varðveislu og umsjón með
 handritum þeim og skjalagögnum, sem til Íslands verða flutt frá Danmörku, sbr.
                                     2. gr.
 2. gr. Stofnunin varðveitir handrit þau og skjalagögn, sem ríkisstjórn Íslands
 hefur veitt og veitir viðtöku samkvæmt sáttmála milli Danmerkur og Íslands um
flutning á hluta af handritum Stofnunar Árna Magnússonar í Danmörku í vörslu og
  umsjón Háskóla Íslands, dagsettum 1. júlí 1965 og fullgiltum 1. apríl 1971.
  Enn fremur varðveitir stofnunin önnur handrit og gögn, sem hún á og kann að
                 eignast eða henni verða falin til varðveislu.
    3. gr. Tilgangur stofnunarinnar er að vinna að aukinni þekkingu á máli,
bókmenntum og sögu íslensku þjóðarinnar fyrr og síðar. Þetta gerir stofnunin með
öflun og varðveislu gagna um þessi efni, sbr. 2. gr., rannsóknum á heimildum um
þau, útgáfu handrita og fræðirita, hljóðritun þjóðfræðaefnis og með hverju öðru,
                       sem stutt getur að þessu markmiði.
  4. gr. Rekstur stofnunarinnar annast sérstakur forstöðumaður. Hann annast og
fræðilega stjórn stofnunarinnar ásamt öðrum starfsmönnum samkvæmt nánari ákvæðum
 í reglugerð. Forstöðumaður skal jafnframt vera prófessor í heimspekideild með
    takmarkaðri kennsluskyldu og leiðbeina þeim nemendum, er taka hjá honum
 ritgerðarefni til lokaprófs. Um veiting starfsins fer eftir sömu reglum sem um
                            önnur prófessorsembætti.
       Við stofnunina starfar stjórnarnefnd þannig skipuð: Forstöðumaður
stofnunarinnar, rektor Háskóla Íslands, sem jafnframt er formaður stjórnarinnar,
  og einn skipaður af menntamálaráðherra, án tilnefningar, til sex ára í senn.
                           Nefndarstörf eru ólaunuð.
  5. gr. Við stofnunina starfa sérfræðingar, sem hafa þar fullt og fast starf,
        eftir því sem fé er veitt til í fjárlögum. [Þeir skulu ráðnir af
forstöðumanni.]^1) Auk þess starfa við stofnunina styrkþegar, sem ráðnir eru til
  náms og starfa takmarkaðan tíma í senn. Heimilt er að ráða annað nauðsynlegt
                                   starfslið.
                            ^1)[3]L. 83/1997, 101. gr.
     6. gr. Heimilt er með reglugerð að skipta stofnuninni í deildir eftir
   fræðigreinum. Kjarni stofnunarinnar skal vera sú deild, sem annast útgáfu
          handrita eða rita eftir handritum, svo og rannsóknir á þeim.
7. gr. Háskólaráð kýs stofnuninni tvo tilsjónarmenn (ephori) til fjögurra ára í
senn, og skulu þeir líta eftir því, að stofnunin starfi í samræmi við stofnskrá
               dánargjafar Árna Magnússonar frá 18. janúar 1760.
   8. gr. Menntamálaráðherra setur í reglugerð^1) nánari ákvæði um starfsemi
     stofnunarinnar, þ. á m. um réttindi og skyldur starfsmanna í því efni.
                                ^1)[4]Rg. 324/1978.
                      9. gr. Lög þessi öðlast þegar gildi

References

   Visible links
   1. http://www.althingi.is/dba-bin/lawformpr.pl?lnr=1972070
   2. file:///altext/stjt/1997.083.html
   3. file:///altext/stjt/1997.083.html
   4. http://www.reglugerd.is/interpro/dkm/WebGuard.nsf/key2/324-1978
