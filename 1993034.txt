
   --------------------------------------------------------------------------

                             Lög um leiðsögu skipa

                             1993 nr. 34 27. apríl

   --------------------------------------------------------------------------

                              Stjórn leiðsögumála.
   1. gr. Samgönguráðherra fer með yfirstjórn leiðsögumála. [Siglingastofnun
Íslands]^1) fer með framkvæmd leiðsögumála svo sem nánar er kveðið á um í lögum
                          þessum og lögum um vitamál.
                             ^1)[2]L. 7/1996, 23. gr.
                                Skilgreiningar.
                         2. gr. Í lögum þessum merkir:
   Skip: Hvert það far sem er sex metrar á lengd eða lengra, mælt milli stafna,
                                og notað á sjó.
   Leiðsögumaður: Sá sem fengið hefur löggildingu til leiðsögu skipa um ákveðið
                                     svæði.
   Leiðsöguskylda: Skylda til að nota leiðsögumann við siglingu skipa um ákveðið
                        svæði eða við ákveðnar aðstæður.
   Hafnsögumaður: Leiðsögumaður sem fengið hefur löggildingu til leiðsögu skipa
  um ákveðið hafnarsvæði. Hafnsögumaður er ráðinn af viðkomandi hafnarstjórn.
   Hafnsöguskylda: Skylda til að nota hafnsögumann við siglingu skipa um ákveðið
                     hafnarsvæði eða við ákveðnar aðstæður.
          Hafnarsvæði: Svæði við höfn sem nánar er tilgreint í reglugerð.
       Umboðsmaður: Sá sem annast milligöngu útgerðar eða leigutaka skips og
                                  stjórnvalda.
          Hættuleg efni: Efni sem hættuleg teljast samkvæmt skilgreiningu
         Alþjóðasiglingamálastofnunarinnar (IMO Dangerous Goods Code).
                         Löggilding og skilyrði hennar.
 3. gr. [Siglingastofnun Íslands]^1) löggildir leiðsögumenn. Löggilding gildir
   fyrir ákveðið svæði til allt að fimm ára í senn. Um löggildingu skal nánar
                            ákveðið í reglugerð.^2)
  Sá sem fullnægir eftirtöldum skilyrðum getur öðlast löggildingu til að vera
                              leiðsögumaður skipa.
                             1. Er 2565 ára að aldri.
                     2. Hefur fullnægjandi heilbrigðisvottorð.
   3. Hefur lokið 2. stigs skipstjórnarnámi eða samsvarandi námi og hefur siglt
sem skipstjóri eða stýrimaður á skipi um svæði sem löggilding á að ná til og er
                      nákunnugur siglingaleiðum á svæðinu.
   4. Hefur lokið námskeiði til að vera leiðsögumaður eftir því sem nánar segir
                                  í reglugerð.
 Þessum skilyrðum verður einnig að vera fullnægt eftir að löggilding er fengin.
[Siglingastofnun Íslands]^1) er heimilt að veita tímabundna undanþágu frá þessum
                     skilyrðum þegar sérstaklega stendur á.
                   ^1)[3]L. 7/1996, 23. gr. ^2)[4]Rg. 320/1998.
                             Skyldur leiðsögumanns.
  4. gr. Leiðsögumanni ber skylda til að aðstoða yfirvöld, svo sem löggæslu-,
tolla-, heilbrigðis-, siglinga- og hafnaryfirvöld við störf þeirra. Þá ber honum
 að aðstoða á allan hátt stjórnendur skipa sem hann leiðbeinir og ráðleggja um
 siglingu skipsins þannig að á sem hagkvæmastan og öruggastan hátt sé komist á
  milli áfangastaða. Þá skal leiðsögumaður aðstoða við að koma skipi í festar
        þegar ekki er um að ræða aðstoð hafnsögumanns viðkomandi hafnar.
  Sérstök varúð skal viðhöfð til að hindra mengun stranda og sjávar af völdum
      hættulegra efna. Mengunaróhöpp skal þegar í stað tilkynna viðkomandi
hafnarstjóra og [Siglingastofnun Íslands].^1) Leiðsögumaður er ábyrgur fyrir að
  tilkynningin berist réttum aðilum og skal reyna með öllum tiltækum ráðum að
                   halda útbreiðslu mengunarinnar í lágmarki.
Leiðsögumaður ber ekki ábyrgð á siglingu skips sem hann leiðbeinir heldur aðeins
                          á þeim ráðum sem hann gefur.
Samgönguráðuneytinu er heimilt að gefa út gjaldskrá um greiðslur fyrir leiðsögu
                                     skipa.
                             ^1)[5]L. 7/1996, 23. gr.
                               Umboðsmaður skips.
   5. gr. Skylt er útgerð skips, sem siglir um íslenska landhelgi með varning
  umfram hættumörk samkvæmt reglugerð og áformar að hafa hér viðkomu, að hafa
   umboðsmann hér á landi. Sé skipið gert út af íslensku útgerðarfélagi telst
  útgerðin umboðsmaður. Í reglugerð skal setja skilyrði sem umboðsmanni ber að
                                   uppfylla.
Umboðsmaður sér um að útvega löggilta leiðsögumenn til að fylgja skipinu og skal
       tilkynna yfirvöldum ef leiðsöguskylt skip notar ekki leiðsögumann.
 Ef ástæða þykir til er heimilt að krefjast trygginga vegna hugsanlegs tjóns er
skipið kann að valda hér við land. Skal umboðsmaður skipsins hafa milligöngu um
                        að leggja fram slíka tryggingu.
                              Tilkynning um komu.
 6. gr. Öll skip, er koma erlendis frá inn í íslenska landhelgi með landtöku í
huga, skulu með minnst 24 klst. fyrirvara tilkynna komu sína til hafnaryfirvalda
        í fyrstu viðkomuhöfn. Erlend veiðiskip, sem sigla inn í íslenska
efnahagslögsögu, skulu tilkynna það Landhelgisgæslu Íslands. Í tilkynningu skal
 koma fram nafn skips, heimahöfn, þjóðerni, eigandi skips og útgerðaraðili, sé
hann ekki eigandi, skipstjóri og umboðsmaður útgerðar hér á landi. Þá skal koma
  fram hver farmur er og magn ef um hættuleg efni er að ræða. Einnig skal geta
               áætlaðs komutíma og hvort óskað er leiðsögumanns.
   Áður en komið er í höfn skal með minnst 3 klst. fyrirvara hafa samband við
                           viðkomandi hafnaryfirvöld.
                          Leiðsögu- og hafnsöguskylda.
    7. gr. Öll skip, sem flytja hættuleg efni í meira magni en tiltekið er í
      reglugerð, skulu ætíð nota hafnsögumann við siglingu um hafnarsvæði.
      Hafnarstjórn er heimilt að veita kunnugum skipstjórum undanþágu frá
                                hafnsöguskyldu.
Um borð í öllum skipum með erlendum skipstjórnarmönnum, sem flytja hættuleg efni
 í meira magni en tiltekið er í reglugerð, skal við siglingu á milli hafna vera
                                 leiðsögumaður.
      Heimilt er með reglugerð að kveða á um leiðsögu- og hafnsöguskyldu.
                                  Undanþágur.
   8. gr. Undanskilin ákvæðum laga þessara um tilkynningarskyldu, leiðsögu og
umboðsmann eru skip sem leita hafnar vegna bráðrar hættu eða til að setja á land
                            sjúka menn eða slasaða.
                                   Brot o.fl.
     9. gr. Brot gegn lögum þessum varða missi leiðsögumannsréttinda og/eða
 skipstjórnarréttinda og sektum nema þyngri refsing liggi við eftir öðrum lögum
   og skal farið með mál út af brotum á lögum þessum að hætti opinberra mála.
    Samgönguráðuneytið setur reglugerð^1) um nánari framkvæmd laga þessara.
 [Ráðherra er enn fremur heimilt að setja reglugerðir um leiðsögu skipa að því
   leyti sem það er nauðsynlegt vegna skuldbindinga er leiðir af samningi um
         Evrópskt efnahagssvæði, nr. 2/1993, með síðari breytingum.]^2)
   ^1)[6]Rg. 320/1998. [7]Rg. 710/1998. ^2)[8]L. 62/1993, 5. gr. Augl. 569/1993.
                            Ákvæði til bráðabirgða.
  10. gr. Leiðsögumenn, sem skipaðir hafa verið fyrir gildistöku laga þessara,
        halda réttindum sínum þann tíma sem skírteini þeirra kveða á um.
                                  Gildistaka.
                  11. gr. Lög þessi öðlast gildi 1. júlí 1993.

References

   Visible links
   1. http://www.althingi.is/dba-bin/lawformpr.pl?lnr=1993034
   2. file:///altext/stjt/1996.007.html
   3. file:///altext/stjt/1996.007.html
   4. http://www.reglugerd.is/interpro/dkm/WebGuard.nsf/key2/320-1998
   5. file:///altext/stjt/1996.007.html
   6. http://www.reglugerd.is/interpro/dkm/WebGuard.nsf/key2/320-1998
   7. http://www.reglugerd.is/interpro/dkm/WebGuard.nsf/key2/710-1998
   8. file:///altext/stjt/1993.062.html
