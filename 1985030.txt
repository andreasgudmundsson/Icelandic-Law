                                    dálkum.

   --------------------------------------------------------------------------

                           Lög um Veðurstofu Íslands

                              1985 nr. 30 7. júní

   --------------------------------------------------------------------------

   1. gr. Veðurstofa Íslands starfar undir yfirstjórn [umhverfisráðherra].^1)
Hlutverk Veðurstofu Íslands er að annast veðurþjónustu fyrir Ísland og umhverfi
     þess, svo og vinna að rannsóknum á sviði veðurfræði og annarra þeirra
                 fræðigreina er falla undir starfssvið hennar.
                             ^1)[2]L. 47/1990, 16. gr.
2. gr. Veðurstofustjóri, sem ráðherra skipar til fimm ára í senn, hefur á hendi
                             stjórn stofnunarinnar.
          [Veðurstofustjóri ræður annað starfsfólk stofnunarinnar.]^1)
            Ákvæði um menntun starfsmanna skulu sett í reglugerð.^2)
                    ^1)[3]L. 83/1997, 145. gr. ^2)Rg. 367/1996.
            3. gr. Verkefni Veðurstofunnar skulu vera sem hér segir:
    1. að koma á fót veðurstöðvum og starfrækja þær, sjálfvirkar eða mannaðar,
      leiðbeina veðurathugunarmönnum og hafa eftirlit með störfum þeirra;
         2. að safna daglega veðurskeytum, innlendum og erlendum, tiltækum
   veðurupplýsingum frá gervihnöttum og sjálfvirkum stöðvum, sjá um að úrvali
innlendra veðurskeyta sé dreift til alþjóðanota, semja veðurspár og dreifa þeim
og leiðbeina um veðurskilyrði á flugleiðum og flugvöllum fyrir innanlandsflug og
                                millilandaflug;
    3. að afla upplýsinga um hafís og senda út ísfregnir til skipa þegar ástæða
                                   þykir til;
   4. að annast jarðskjálftamælingar og úrvinnslu þeirra og safna upplýsingum um
jarðskjálfta og hægar jarðskorpuhreyfingar tengdar jarðskjálftum; enn fremur að
        safna upplýsingum um eldgos og öskufall þegar ástæða þykir til;
   5. að safna gögnum til rannsókna á veðurfari Íslands, vinna úr veðurskýrslum
                         og gefa út veðurfarsskýrslur;
           6. að gera athuganir og mælingar á mengun í lofti og úrkomu;
       7. að annast mælingar á snjóalögum og rannsóknir á þeim með sérstakri
 hliðsjón af snjóflóðahættu, gefa út viðvaranir um hættu á snjóflóðum eftir því
sem við verður komið og vera stjórnvöldum til ráðuneytis um hvernig standa beri
að tilhögun mannvirkjagerðar á hættusvæðum; jafnframt að rannsaka veðurfarsþætti
                    og jarðfræðiþætti er valda skriðuföllum;
    8. að fylgjast með framförum og þróun í veðurfræði og öðrum fræðigreinum á
 starfssviði sínu og vinna að rannsóknum á þeim er hafi það að höfuðmarkmiði að
     auka þekkingu á veðurfari landsins, bæta veðurþjónustuna og auka hæfni
 stofnunarinnar til að láta í té upplýsingar í þágu atvinnulífs, öryggismála og
                           annarra þarfa landsmanna;
       9. að annast samskipti við Alþjóðaveðurfræðistofnunina, svo og önnur
             milliríkjasamskipti innan verkahrings Veðurstofunnar;
         10. annað það er ráðherra kann að ákveða að falli undir verksvið
                                Veðurstofunnar.
  4. gr. Ráðherra ákveður í gjaldskrá greiðslur þær sem inna ber af hendi til
              Veðurstofu Íslands fyrir þá þjónustu sem hún veitir.
   5. gr. Ráðherra setur í reglugerð nánari fyrirmæli um málefni og starfsemi
                               Veðurstofunnar.^1)
                           ^1)Rg. 57/1929. Rg. 367/1996.
                      6. gr. Lög þessi öðlast þegar gildi.
                            Ákvæði til bráðabirgða.

References

   Visible links
   1. http://www.althingi.is/dba-bin/lawformpr.pl?lnr=1985030
   2. file:///altext/stjt/1990.047.html
   3. file:///altext/stjt/1997.083.html
