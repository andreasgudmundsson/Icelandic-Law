
   --------------------------------------------------------------------------

  Lög um Lúganósamninginn um dómsvald og um viðurkenningu og fullnustu dóma í
                                   einkamálum

                             2011 nr. 7 2. febrúar

   --------------------------------------------------------------------------

                 Ferill málsins á Alþingi.   Frumvarp til laga.

   Taka gildi um leið og endurskoðaður Lúganósamningur öðlast gildi að því er
           Ísland varðar, nema 1. gr. sem tók gildi 11. febrúar 2011.
  1. gr. Heimilt er að fullgilda fyrir Íslands hönd samning um dómsvald og um
viðurkenningu og fullnustu dóma í einkamálum sem gerður var í Lúganó 30. október
2007 og kemur í stað samnings um dómsvald og um fullnustu dóma í einkamálum sem
    gerður var í Lúganó 16. september 1988, ásamt þeim þremur bókunum og níu
        viðaukum sem honum fylgja og teljast óaðskiljanlegur hluti hans.
    Samningurinn ásamt bókunum og viðaukum sem honum fylgja er prentaður sem
                          fylgiskjal með lögum þessum.
   2. gr. Lúganósamningurinn og þær þrjár bókanir sem honum fylgja skulu hafa
                             lagagildi hér á landi.
     3. gr. Dómar, sem hvorki þarf að viðurkenna né fullnægja skv. 61. gr.
                samningsins, fá ekki réttarverkanir hér á landi.
             4. gr. Ákvæði 1. gr. laga þessara öðlast þegar gildi.
   Önnur ákvæði laganna öðlast gildi um leið og endurskoðaður Lúganósamningur
                     öðlast gildi að því er Ísland varðar.
                                     5. gr.

                                  Fylgiskjal.
    SAMNINGUR um dómsvald og um viðurkenningu og fullnustu dóma í einkamálum
                     Gerður í Lúganó hinn 30. október 2007.
                                   INNGANGUR
                           AÐILAR AÐ SAMNINGI ÞESSUM,
SEM ERU STAÐRÁÐNIR í að styrkja á yfirráðasvæðum sínum réttarvernd þeirra manna
                             sem þar eru búsettir,
   SEM TELJA að í því skyni sé nauðsynlegt að ákvarða hið alþjóðlega dómsvald
 dómstóla sinna og að auðvelda viðurkenningu og koma á skjótvirkri málsmeðferð
      til að tryggja fullnustu á dómum, opinberlega staðfestum skjölum og
                                 réttarsáttum,
    SEM GERA SÉR GREIN fyrir tengslum sín í milli, sem eru staðfest á sviði
 efnahagsmála með fríverslunarsamningum milli Evrópubandalagsins og tiltekinna
                    aðildarríkja Fríverslunarsamtaka Evrópu,
                             SEM HAFA HLIÐSJÓN AF:
    Brusselsamningnum frá 27. september 1968 um dómsvald og um fullnustu dóma í
 einkamálum eins og honum hefur verið breytt með aðildarsamningum eftir því sem
                         Evrópusambandið hefur stækkað,
    Lúganósamningnum frá 16. september 1988 um dómsvald og um fullnustu dóma í
    einkamálum, sem felur í sér að reglum Brusselsamningsins verður beitt í
              tilteknum aðildarríkjum Fríverslunarsamtaka Evrópu,
       reglugerð ráðsins (EB) nr. 44/2001 frá 22. desember 2000 um dómsvald,
     viðurkenningu og fullnustu dóma í einkamálum, sem hefur leyst af hólmi
                          ofangreindan Brusselsamning,
    samningi milli Evrópubandalagsins og konungsríkisins Danmerkur um dómsvald,
viðurkenningu og fullnustu dóma í einkamálum, sem var undirritaður í Brussel 19.
                                 október 2005,

   SEM ERU SANNFÆRÐIR um að með því að láta meginreglur reglugerðar (EB) nr.
  44/2001 einnig ná til samningsaðilanna muni lagaleg og efnahagsleg samvinna
                                   styrkjast,
 SEM ÓSKA að tryggja samræmda túlkun á samningi þessum eins og frekast er unnt,
          HAFA í þessum anda ÁKVEÐIÐ að gera með sér samning þennan og
                      HAFA ORÐIÐ ÁSÁTTIR UM EFTIRFARANDI:
                             I. hluti. Gildissvið.
   1. gr. 1. Samningur þessi gildir um einkamál, þar á meðal verslunarmál, án
  tillits til þess hvaða dómstóll fer með mál. Hann tekur sér í lagi ekki til
                   skattamála, tollamála og stjórnsýslumála.
                        2. Samningurinn gildir ekki um:
      a) persónulega réttarstöðu manna, rétthæfi eða gerhæfi, fjármál hjóna,
                              bréfarf eða lögarf,
             b) gjaldþrot, nauðasamninga eða sambærilega málsmeðferð,
                               c) almannatryggingar,
                                  d) gerðardóma.
 3. Í samningi þessum merkir hugtakið ríki bundið af þessum samningi sérhvert
   ríki sem er aðili að þessum samningi eða aðildarríki að Evrópubandalaginu.
                  Hugtakið getur einnig þýtt Evrópubandalagið.

                             II. hluti. Varnarþing.
                            1. kafli. Almenn ákvæði.
2. gr. 1. Með þeim takmörkunum sem greinir í samningi þessum skal lögsækja menn,
sem eiga heimili í ríki, sem er bundið af þessum samningi, fyrir dómstólum í því
                      ríki, hvert sem ríkisfang þeirra er.
   2. Þeir menn sem ekki eru ríkisborgarar í því ríki sem er bundið af þessum
samningi, þar sem þeir eiga heimili, skulu lúta sömu varnarþingsreglum og gilda
                          um ríkisborgara þess ríkis.
 3. gr. 1. Menn, sem eiga heimili í ríki, sem er bundið af þessum samningi, má
 aðeins lögsækja fyrir dómstólum í öðru ríki, sem er bundið af þessum samningi,
         samkvæmt þeim reglum sem settar eru í 2.7. kafla þessa hluta.
2. Sérstaklega má ekki beita reglum um dómsvald ríkja, sem settar eru í viðauka
                                 I, gegn þeim.
    4. gr. 1. Eigi varnaraðili ekki heimili í ríki, sem er bundið af þessum
  samningi, ákvarða lög hvers ríkis, sem er bundið af þessum samningi, um sig
             dómsvald dómstóla þess, sbr. þó ákvæði 22. og 23. gr.
  2. Gegn varnaraðila, sem þannig er ástatt um, getur hver sá sem á heimili í
ríki, sem er bundið af þessum samningi, hvert sem ríkisfang hans er, fært sér í
nyt í því ríki þær varnarþingsreglur sem þar gilda á sama hátt og ríkisborgarar
     þess ríkis og sérstaklega þær reglur sem tilgreindar eru í viðauka I.

                     2. kafli. Sérstakar varnarþingsreglur.
5. gr. Mann, sem á heimili í ríki, sem er bundið af þessum samningi, má lögsækja
                 í öðru ríki sem er bundið af þessum samningi:
       1. a) í málum, sem varða samninga, fyrir dómstóli þess staðar þar sem
                          skuldbindinguna skyldi efna,
     b) í tilviki þessa ákvæðis, nema um annað sé samið, er sá staður þar sem
                            skuldbindingu skal efna:
       þegar um lausafjárkaup er að ræða, sá staður í ríki, sem er bundið af
  þessum samningi, þar sem, samkvæmt samningi, hlutur var afhentur eða skyldi
                                    afhenda,
        þegar þjónusta er veitt, sá staður í ríki, sem er bundið af þessum
samningi, þar sem, samkvæmt samningi, þjónusta var veitt eða hana skyldi veita,
        c) ef ákvæði b-liðar eiga ekki við, þá skulu ákvæði a-liðar gilda,
                      2. í málum, sem varða framfærsluskyldu:
   a) fyrir dómstóli þess staðar þar sem sá sem rétt á til framfærslu á heimili
                           eða dvelst að jafnaði, eða
    b) fyrir þeim dómstóli sem samkvæmt lögum sem við hann gilda er bær til að
 fara með mál varðandi persónulega réttarstöðu manns, ef leysa má úr álitaefni
 sem tengist framfærsluskyldu í því máli, nema varnarþingið byggist einungis á
                          ríkisfangi eins aðilans, eða
    c) fyrir þeim dómstóli sem, samkvæmt þeim lögum sem við hann gilda, er bær
   til að fara með mál varðandi foreldraskyldur, ef leysa má úr álitaefni sem
   tengist framfærsluskyldu í því máli, nema varnarþingið byggist einungis á
                            ríkisfangi eins aðilans,
     3. í málum um skaðabætur utan samninga fyrir dómstóli þess staðar þar sem
                     tjónsatburðurinn varð eða getur orðið,
     4. þegar krafist er skaðabóta eða þess að fyrra ástandi verði komið á og
  krafan á rót að rekja til refsiverðs verknaðar, fyrir þeim dómstóli þar sem
opinbera málið er til meðferðar, að því tilskildu að dómstóllinn, samkvæmt þeim
  lögum sem við hann gilda, sé bær til að fara með kröfur einkamálaréttarlegs
                                     eðlis,
      5. vegna ágreinings, sem stafar af rekstri útibús, umboðsskrifstofu eða
     annarrar starfsemi, fyrir dómstóli þess staðar þar sem starfsemin er,
     6. sem stofnanda, vörslumann eða rétthafa fjárvörslusjóðs, sem stofnaður
  hefur verið á grundvelli laga eða með skjali eða með munnlegum gerningi sem
   staðfestur er skriflega, fyrir dómstóli í því ríki sem er bundið af þessum
                    samningi og þar sem sjóðurinn á heimili,
   7. vegna ágreinings um greiðslu launa, sem krafist er vegna björgunar í þágu
   farms eða farmgjalds, fyrir þeim dómstóli þar sem kyrrsetning farmsins eða
                              farmgjaldskröfunnar:
             a) hefur verið gerð til tryggingar á þeirri greiðslu, eða
      b) hefði mátt fara fram en ábyrgð eða önnur trygging hefur verið sett,
  ákvæði þetta á þó einungis við ef því er haldið fram að varnaraðili eigi til
réttar að telja í farminum eða farmgjaldskröfunni eða að hann hafi átt til slíks
                      réttar að telja þegar björgun varð.
 6. gr. Mann, sem á heimili í ríki, sem er bundið af þessum samningi, má einnig
                                   lögsækja:
   1. ef hann er einn af mörgum varnaraðilum, fyrir dómstóli þess staðar þar sem
 einhver þeirra á heimili, svo fremi að kröfurnar séu svo tengdar innbyrðis að
  æskilegt sé að fara með þær og dæma sameiginlega til að koma í veg fyrir að
      ósamrýmanlegir dómar verði kveðnir upp ef dæmt væri um hverja þeirra
                                  sérstaklega,
     2. sem þriðja mann í sakaukamáli eða sem þriðja mann í öðrum málum, fyrir
  þeim dómstóli þar sem mál er upphaflega höfðað, nema það hafi einungis verið
     höfðað í því skyni að koma í veg fyrir að hann yrði lögsóttur á réttu
                               varnarþingi sínu,
     3. í málum um gagnkröfu, ef hún á rót sína að rekja til sama samnings eða
  málsatvika og aðalkrafan byggist á, fyrir dómstóli þar sem aðalkrafan er til
                                   meðferðar,
   4. í málum, sem varða samninga ef málið má sameina máli gegn sama varnaraðila
 og það varðar réttindi yfir fasteign, fyrir dómstóli í ríki, sem er bundið af
                    þessum samningi, þar sem fasteignin er.
  7. gr. Ef dómstóll í ríki, sem er bundið af þessum samningi, hefur samkvæmt
  samningi þessum dómsvald í málum um ábyrgð sem stafar af notkun eða rekstri
  skips hefur sá dómstóll, eða hver sá dómstóll annar sem að lögum þess ríkis
   kemur í hans stað, einnig dómsvald í málum um takmörkun þessarar ábyrgðar.

                   3. kafli. Varnarþing í vátryggingarmálum.
   8. gr. Í málum um vátryggingar skal ákvarða varnarþing eftir ákvæðum þessa
                   kafla, sbr. þó 4. gr. og 5. tölul. 5. gr.
 9. gr. 1. Vátryggjanda, sem á heimili í ríki sem er bundið af þessum samningi,
                                  má lögsækja:
             a) fyrir dómstólum í því ríki þar sem hann á heimili, eða
    b) í öðru ríki, sem er bundið af þessum samningi, í þeim tilvikum þegar mál
  er höfðað af vátryggingartaka, vátryggðum eða öðrum rétthafa, fyrir dómstóli
                  þess staðar þar sem stefnandi á heimili, eða
    c) sé hann samvátryggjandi, fyrir dómstóli í ríki, sem er bundið af þessum
             samningi, þar sem mál er höfðað gegn aðalvátryggjanda.
 2. Nú á vátryggjandi ekki heimili í ríki, sem er bundið af þessum samningi, en
hefur útibú, umboðsskrifstofu eða aðra starfsemi í ríki, sem er bundið af þessum
 samningi, og skal þá, í málum sem stafa af rekstri starfseminnar, litið svo á
                       sem hann eigi heimili í því ríki.
 10. gr. Í málum vegna ábyrgðartrygginga eða vátrygginga á fasteignum má einnig
lögsækja vátryggjanda fyrir dómstóli þess staðar þar sem tjónsatburðurinn varð.
   Þetta gildir einnig ef vátryggingarsamningur tekur bæði til fasteignar og
       lausafjár og hvort tveggja verður fyrir tjóni vegna sama atburðar.
  11. gr. 1. Í málum vegna ábyrgðartrygginga má einnig lögsækja vátryggjandann
fyrir dómstóli þar sem tjónþoli hefur höfðað mál gegn vátryggðum ef þau lög sem
                  við dómstólinn gilda veita heimild til þess.
    2. Ákvæði 8., 9. og 10. gr. gilda um mál sem tjónþoli höfðar beint gegn
               vátryggjanda þar sem slík bein málssókn er heimil.
 3. Nú veita lög um slíka beina málssókn heimild til að draga vátryggingartaka
 eða vátryggðan inn í málið og hefur sami dómstóll þá einnig dómsvald gagnvart
                                     þeim.
  12. gr. 1. Vátryggjandi má einungis höfða mál fyrir dómstólum í ríki sem er
 bundið af þessum samningi og þar sem varnaraðili á heimili, hvort sem hann er
vátryggingartaki, vátryggður eða annar rétthafi, sbr. þó ákvæði 3. mgr. 11. gr.
 2. Ákvæði þessa kafla hafa ekki áhrif á rétt til að bera fram gagnkröfu fyrir
  þeim dómstóli þar sem aðalkrafan er til meðferðar í samræmi við ákvæði þessa
                                     kafla.
         13. gr. Frá ákvæðum þessa kafla má aðeins víkja með samningi:
             1. ef hann er gerður eftir að ágreiningur er risinn, eða
   2. ef hann veitir vátryggingartaka, vátryggðum eða öðrum rétthafa heimild til
 málshöfðunar fyrir öðrum dómstólum en þeim sem nefndir eru í þessum kafla, eða
    3. ef hann er gerður milli vátryggingartaka og vátryggjanda, sem áttu báðir
heimili, eða dvöldust að jafnaði í sama ríki, sem er bundið af þessum samningi,
  þegar samningurinn var gerður, og hann veitir dómstólum þess ríkis dómsvald,
 jafnvel þótt tjónsatburðurinn kunni að verða erlendis enda sé slíkur samningur
                      ekki andstæður lögum þess ríkis, eða
    4. ef hann er gerður við vátryggingartaka sem ekki á heimili í ríki, sem er
 bundið af þessum samningi, nema um sé að ræða vátryggingu sem er lögboðin eða
        hún varðar fasteign í ríki sem er bundið af þessum samningi, eða
        5. ef hann varðar vátryggingarsamning sem tekur til eins eða fleiri
                     áhættuflokka sem nefndir eru í 14. gr.
      14. gr. Í 5. tölul. 13. gr. er vísað til eftirfarandi áhættuflokka:
                               1. sérhvers tjóns á:
     a) hafskipum, mannvirkjum undan ströndum eða á rúmsjó eða loftförum þegar
 tjónið á rætur að rekja til atburða sem tengjast notkun þeirra í atvinnuskyni,
    b) vörum í flutningi, nema farangri farþega, þegar flutt er að hluta eða að
                  öllu leyti með slíkum skipum eða loftförum,
       2. sérhverrar ábyrgðar, nema vegna líkamstjóns á farþegum eða tjóns á
                                farangri þeirra,
      a) sem á rætur að rekja til notkunar eða reksturs skipa, mannvirkja eða
loftfara, sem vísað er til í a-lið 1. tölul., að því leyti, hvað hið síðarnefnda
 varðar, sem lög þess ríkis sem bundið er af þessum samningi, þar sem loftfarið
  er skráð, banna ekki samninga um varnarþing í sambandi við vátryggingu gegn
                                 slíkri áhættu,
       b) á tjóni sem vörur valda í flutningi sem greinir í b-lið 1. tölul.,
   3. sérhvers fjártjóns í tengslum við notkun eða rekstur skipa, mannvirkja eða
   loftfara sem vísað er til í a-lið 1. tölul., einkum taps á farmgjalds- eða
                                  leigutekjum,
    4. sérhverrar áhættu sem tengist þeim áhættuflokkum sem nefndir eru í 1.3.
                                    tölul.,
             5. mikillar áhættu hvers konar, þrátt fyrir 1.4. tölul.

                     4. kafli. Varnarþing í neytendamálum.
  15. gr. 1. Í málum vegna samninga, sem maður, neytandi, gerir í tilgangi sem
 telja verður að varði ekki atvinnu hans, skal ákvarða varnarþing eftir ákvæðum
      þessa kafla, sbr. þó 4. gr. og 5. tölul. 5. gr., enda sé um að ræða:
             a) samning um lausafjárkaup með afborgunarskilmálum, eða
     b) samning um lán, sem endurgreiða skal með afborgunum, eða annars konar
             lánafyrirgreiðslu til að fjármagna kaup á lausafé, eða
    c) í öllum öðrum tilvikum, hafi samningur verið gerður við mann sem stundar
verslunar- eða atvinnustarfsemi í ríki, sem er bundið af þessum samningi og þar
 sem neytandinn á heimili, eða með einhverjum hætti beinir slíkri starfsemi til
  þess ríkis eða fleiri ríkja, þar á meðal þess ríkis, enda taki samningur til
                               slíkrar starfsemi.
  2. Nú á viðsemjandi neytandans ekki heimili í ríki, sem er bundið af þessum
samningi, en hefur útibú, umboðsskrifstofu eða svipaða starfsemi í ríki, sem er
   bundið af þessum samningi, og skal þá í ágreiningi, sem stafar af rekstri
         starfseminnar, litið svo á að aðilinn eigi heimili í því ríki.
3. Kafli þessi gildir ekki um flutningssamninga, nema þeir feli í sér ferðir og
                          gistingu fyrir heildarverð.
  16. gr. 1. Neytandi getur höfðað mál gegn hinum samningsaðilanum annaðhvort
fyrir dómstólum í því ríki sem er bundið af þessum samningi og þar sem sá aðili
          á heimili eða fyrir dómstólum þar sem neytandinn á heimili.
    2. Hinn samningsaðilinn getur einungis höfðað mál gegn neytandanum fyrir
 dómstólum í því ríki sem er bundið af þessum samningi og þar sem neytandinn á
                                    heimili.
3. Ákvæði þessarar greinar hafa ekki áhrif á rétt til að koma að gagnkröfu fyrir
 dómstóli þar sem aðalkrafan er til meðferðar í samræmi við ákvæði þessa kafla.
         17. gr. Frá ákvæðum þessa kafla má aðeins víkja með samningi:
               1. sem gerður er eftir að ágreiningur er risinn, eða
    2. sem heimilar neytandanum að höfða mál fyrir öðrum dómstólum en þeim sem
                        getið er um í þessum kafla, eða
   3. sem gerður er af neytanda og samningsaðila hans sem áttu báðir heimili eða
    dvöldust að jafnaði í sama ríki, sem er bundið af þessum samningi, þegar
  samningurinn var gerður og samningurinn veitir dómstólum þess ríkis dómsvald
           enda sé slíkur samningur ekki andstæður lögum þess ríkis.

             5. kafli. Varnarþing í vinnusamningum einstakra manna.
    18. gr. 1. Í málum sem varða vinnusamninga einstakra manna skal ákvarða
    varnarþing eftir ákvæðum þessa kafla, sbr. þó 4. gr. og 5. tölul. 5. gr.
 2. Nú gerir launþegi vinnusamning við vinnuveitanda sem á ekki heimili í ríki,
 sem er bundið af þessum samningi, en hefur útibú, umboðsskrifstofu eða svipaða
starfsemi í ríki, sem er bundið af þessum samningi, og skal þá, vegna ágreinings
 sem stafar af rekstri útibúsins, umboðsskrifstofunnar eða starfseminnar, líta
               svo á að vinnuveitandinn eigi heimili í því ríki.
 19. gr. Heimilt er að höfða mál gegn vinnuveitanda sem á heimili í ríki sem er
                           bundið af þessum samningi:
             1. fyrir dómstólum í því ríki þar sem hann á heimili, eða
                 2. í öðru ríki sem er bundið af þessum samningi:
   a) fyrir dómstólum þar sem launþeginn starfar að jafnaði eða fyrir dómstólum
                 þess staðar þar sem hann starfaði síðast, eða
   b) ef launþeginn starfar eða starfaði að jafnaði ekki í einu tilteknu landi,
 fyrir dómstólum þess staðar þar sem starfsemin, sem launþeginn var ráðinn til,
                                  er eða var.
 20. gr. 1. Vinnuveitandi má einungis höfða mál gegn launþega fyrir dómstólum í
      ríki sem er bundið af þessum samningi og þar sem launþegi á heimili.
  2. Ákvæði þessa kafla hafa ekki áhrif á rétt til að koma að gagnkröfu fyrir
 dómstóli þar sem aðalkrafan er til meðferðar í samræmi við ákvæði þessa kafla.
  21. gr. Frá ákvæðum þessa kafla má aðeins víkja með samningi um varnarþing:
               1. sem gerður er eftir að ágreiningur er risinn, eða
    2. sem heimilar launþeganum að höfða mál fyrir öðrum dómstólum en þeim sem
                          getið er um í þessum kafla.

                          6. kafli. Skylduvarnarþing.
 22. gr. Eftirgreindir dómstólar hafa einir dómsvald, án tillits til heimilis:
    1. í málum um réttindi yfir fasteign eða leigu fasteignar, dómstólar í því
        ríki sem er bundið af þessum samningi og þar sem fasteignin er.
Í málum um fasteignaleigusamninga, sem gerðir eru um tímabundin persónuleg afnot
  til allt að sex mánaða óslitið, skulu dómstólar í því ríki sem er bundið af
 þessum samningi og þar sem varnaraðili á heimili þó einnig hafa dómsvald, enda
sé leigutaki persóna og bæði leigutaki og leigusali eigi heimili í sama ríki sem
                         er bundið af þessum samningi,
     2. í málum um gildi stofnskrár félaga, ógildi þeirra eða slit eða annarra
       lögpersóna eða samtaka manna eða lögpersóna eða um gildi ákvarðana
fyrirsvarsaðila þeirra, dómstólar í því ríki sem er bundið af þessum samningi og
 þar sem félagið, lögpersónan eða samtökin hafa aðsetur. Við ákvörðun á aðsetri
        skal dómstóllinn beita þeim lagaskilareglum sem við hann gilda,
   3. í málum um gildi skráninga í opinberar skrár, dómstólar í því ríki sem er
             bundið af þessum samningi og þar sem skráin er haldin,
   4. í málum sem varða skráningu eða gildi einkaleyfa, vörumerkja, mynstra eða
       annarra svipaðra réttinda sem tilkynna þarf eða skrá, hvort heldur
ágreiningsefnið er haft uppi til sóknar eða varnar, dómstólar í því ríki sem er
 bundið af þessum samningi og þar sem tilkynning eða beiðni um skráningu hefur
verið lögð fram, hefur farið fram eða er talin hafa farið fram samkvæmt gerningi
                Evrópubandalagsins eða ákvæðum alþjóðasamnings.
 Að öðru leyti en því, sem greinir um lögsögu Evrópsku einkaleyfastofnunarinnar
   samkvæmt samningi um veitingu evrópskra einkaleyfa sem undirritaður var í
 München 5. október 1973, skulu dómstólar allra ríkja, sem eru bundin af þessum
samningi, einir hafa dómsvald, án tillits til heimilis, í málum um skráningu eða
gildi evrópsks einkaleyfis hvort heldur ágreiningsefnið er haft uppi til sóknar
                                  eða varnar,
    5. í málum um fullnustu dóma, dómstólar í því ríki sem er bundið af þessum
       samningi og þar sem fullnusta hefur farið fram eða skal fara fram.

                       7. kafli. Samningar um varnarþing.
  23. gr. 1. Nú hafa aðilar samið um að dómstóll eða dómstólar í ríki, sem er
bundið af þessum samningi, skuli hafa dómsvald um ágreining sem þegar er risinn
eða um ágreining sem kann að rísa í tengslum við tiltekin lögskipti þeirra og að
 minnsta kosti annar þeirra eða einn þeirra á heimili í ríki, sem er bundið af
þessum samningi, og skal þá sá dómstóll eða þeir dómstólar hafa dómsvald. Slíkt
dómsvald útilokar dómsvald annarra dómstóla nema málsaðilar hafi samið um annað
            fyrirkomulag. Slíkur samningur um varnarþing skal vera:
             a) skriflegur eða munnlegur og staðfestur skriflega, eða
    b) í formi sem er í samræmi við venjur sem aðilar hafa komið á sín í milli,
                                      eða
    c) í milliríkjaviðskiptum, í formi sem er í samræmi við viðskiptavenjur sem
 aðilunum voru eða áttu að hafa verið kunnar og eru almennt þekktar og farið er
 almennt eftir af aðilum samninga af þeirri gerð á því viðskiptasviði sem um er
                                    að ræða.
  2. Sérhver rafræn samskipti sem veita varanlega skráningu á samningnum skulu
                           vera jafngild skriflega.
3. Hafi slíkt samkomulag verið gert milli aðila og hvorugur eða enginn þeirra á
heimili í ríki, sem er bundið af þessum samningi, geta dómstólar í öðrum ríkjum,
 sem eru bundin af þessum samningi, ekki skorið úr málinu nema sá dómstóll eða
 þeir dómstólar, sem samið hefur verið um, hafi vísað máli frá dómi vegna rangs
                                  varnarþings.
4. Dómstóll sá eða dómstólar í ríki, sem er bundið af þessum samningi, sem veitt
hefur verið dómsvald með skjali sem stofnar fjárvörslusjóð, hafa einir dómsvald
   í málum gegn stofnanda, vörslumanni eða rétthafa ef mál snýst um lögskipti
   þessara aðila eða um réttindi þeirra eða skyldur samkvæmt reglum sjóðsins.
5. Samningar um varnarþing eða slík ákvæði í skjali, sem stofnar fjárvörslusjóð,
hafa ekki gildi ef þau fara gegn ákvæðum 13., 17. eða 21. gr. eða ef þau útiloka
       dómsvald þeirra dómstóla sem einir skulu hafa það samkvæmt 22. gr.
  24. gr. Enda þótt önnur ákvæði samnings þessa veiti dómstóli í ríki, sem er
  bundið af þessum samningi, ekki dómsvald hefur hann dómsvald ef varnaraðili
 sækir dómþing fyrir honum. Þetta gildir þó ekki ef þing er sótt til að mótmæla
     varnarþingi eða ef annar dómstóll hefur einn dómsvald samkvæmt 22. gr.

     8. kafli. Könnun á varnarþingi og því hvort mál sé tækt til meðferðar.
25. gr. Nú er dómstóli í ríki, sem er bundið af þessum samningi, falið að skera
úr ágreiningi sem í aðalatriðum varðar málefni sem dómstólar í öðru ríki, sem er
bundið af þessum samningi, hafa einir dómsvald um samkvæmt 22. gr. og skal hann
                       þá sjálfkrafa vísa máli frá dómi.
26. gr. 1. Nú er maður, sem á heimili í ríki, sem er bundið af þessum samningi,
lögsóttur fyrir dómstóli í öðru ríki, sem er bundið af þessum samningi, og sækir
þar ekki dómþing og skal dómstóllinn þá sjálfkrafa vísa máli frá dómi nema hann
                 hafi dómsvald samkvæmt ákvæðum samnings þessa.
      2. Dómstóllinn skal fresta meðferð málsins þar til sýnt er fram á að
 varnaraðilinn hafi átt kost á að taka á móti stefnu eða samsvarandi skjali svo
  tímanlega að hann hefði getað undirbúið vörn sína eða að allar nauðsynlegar
                   ráðstafanir hafi verið gerðar í því skyni.
 3. Ákvæði 15. gr. Haagsamningsins frá 15. nóvember 1965 um birtingu erlendis á
 réttarskjölum og utanréttarskjölum í einkamálum eða verslunarmálum koma í stað
ákvæða 2. mgr. ef senda skal stefnu eða samsvarandi skjal um málshöfðun samkvæmt
                                 þeim samningi.
4. Aðildarríki Evrópubandalagsins, sem eru bundin af reglugerð ráðsins (EB) nr.
      1348/2000 frá 29. maí 2000 eða samningi milli Evrópubandalagsins og
  konungsríkisins Danmerkur um birtingu á réttarskjölum og utanréttarskjölum í
einkamálum eða verslunarmálum, sem var undirritaður í Brussel 19. október 2005,
 skulu, í samskiptum sín á milli, beita ákvæðum 19. gr. þeirrar reglugerðar ef
senda skal stefnu eða samsvarandi skjal um málshöfðun samkvæmt þeirri reglugerð
                               og þeim samningi.

                  9. kafli. Litis pendens og skyldar kröfur.
27. gr. 1. Ef krafa, byggð á sömu málsástæðum og milli sömu aðila, er gerð fyrir
 dómstólum í tveimur eða fleiri ríkjum, sem eru bundin af þessum samningi, skal
  hver dómstóll, annar en sá sem mál er fyrst höfðað fyrir, sjálfkrafa fresta
    meðferð þess þar til fyrir liggur að sá dómstóll hafi dómsvald í málinu.
2. Þegar fyrir liggur að sá dómstóll sem mál er fyrst höfðað fyrir hafi dómsvald
            skulu aðrir dómstólar vísa málinu frá dómi í þágu hans.
  28. gr. 1. Ef skyldar kröfur eru gerðar fyrir dómstólum í tveimur eða fleiri
 ríkjum sem eru bundin af þessum samningi getur hver dómstóll, annar en sá sem
             mál er fyrst höfðað fyrir, frestað málsmeðferð sinni.
2. Ef skyldar kröfur eru gerðar á fyrsta dómstigi, getur hvaða dómstóll sem er,
 annar en sá sem málið var fyrst höfðað fyrir, vísað málinu frá samkvæmt kröfu
    einhvers málsaðilans, ef sá dómstóll sem mál er fyrst höfðað fyrir hefur
  dómsvald um kröfurnar og lög, sem gilda við þann dómstól, heimila að skyldar
                        kröfur séu sóttar sameiginlega.
  3. Með skyldum kröfum er í grein þessari átt við kröfur sem eru svo tengdar
innbyrðis að æskilegt er að fara með þær og dæma sameiginlega til að koma í veg
  fyrir að ósamrýmanlegir dómar verði kveðnir upp ef dæmt er um hverja þeirra
                                  sérstaklega.
  29. gr. Ef fleiri dómstólar en einn eiga hver um sig einir dómsvald um kröfu
skulu allir dómstólar, aðrir en sá sem mál er fyrst höfðað fyrir, vísa máli frá
                           dómi í þágu þess dómstóls.
         30. gr. Samkvæmt þessum kafla telst mál höfðað fyrir dómstóli:
    1. þegar stefna, eða samsvarandi skjal um málshöfðun, hefur verið lögð fram
fyrir dómi, svo fremi að stefnandi hafi ekki í kjölfarið látið hjá líða að grípa
   til nauðsynlegra ráðstafana til þess að láta birta stefnuna fyrir stefnda,
   2. ef nauðsynlegt er að birta stefnu áður en hún er lögð fram fyrir dómi, frá
 þeim tíma þegar sá sem hefur heimild til að birta stefnu tekur við henni, svo
      fremi að stefnandi hafi ekki í kjölfarið látið hjá líða að grípa til
         nauðsynlegra ráðstafana til að leggja stefnu fram fyrir dómi.

         10. kafli. Bráðabirgðaúrræði, þar með talin tryggingarúrræði.
 31. gr. Leita má til dómstóla í ríki, sem er bundið af þessum samningi, um að
  beita réttarúrræðum til bráðabirgða, þar með talin tryggingarúrræði, sem lög
 þess ríkis kunna að heimila, enda þótt dómstólar í öðru ríki, sem er bundið af
    þessum samningi, hafi dómsvald um efni málsins samkvæmt samningi þessum.

                     III. hluti. Viðurkenning og fullnusta.
 32. gr. Í samningi þessum merkir dómur sérhverja ákvörðun um málsúrslit, sem
tekin er af dómstóli í ríki, sem er bundið af þessum samningi, hverju nafni sem
  hún nefnist, svo sem dóm, úrskurð eða ákvörðun um fullnustu, svo og ákvörðun
                          réttarritara um málskostnað.

                            1. kafli. Viðurkenning.
  33. gr. 1. Dómur, sem kveðinn hefur verið upp í ríki sem er bundið af þessum
 samningi, skal viðurkenndur í öðrum ríkjum, sem eru bundin af þessum samningi,
             án þess að nokkurrar sérstakrar málsmeðferðar sé þörf.
2. Ef ágreiningur rís um það hvort dómur skuli viðurkenndur getur hver sá aðili
sem hagsmuna hefur að gæta óskað, samkvæmt þeirri málsmeðferð sem kveðið er á um
  í 2. og 3. kafla þessa hluta, ákvörðunar um að dómurinn skuli viðurkenndur.
3. Ef viðurkenningin hefur þýðingu fyrir úrslit máls sem rekið er fyrir dómstóli
 í ríki, sem er bundið af þessum samningi, og aðili ber hana fyrir sig hefur sá
                  dómstóll dómsvald um viðurkenningarkröfuna.
                     34. gr. Dómur skal ekki viðurkenndur:
    1. ef viðurkenning hans væri bersýnilega andstæð allsherjarreglu í því ríki
                           þar sem hennar er krafist,
       2. ef hann er útivistardómur og varnaraðila var ekki birt stefna eða
 samsvarandi skjal svo tímanlega og með þeim hætti að hann gæti undirbúið vörn
sína, nema stefndi hafi látið hjá líða að hefja mál til að hnekkja dóminum þegar
                              hann átti þess kost,
    3. ef hann er ósamrýmanlegur dómi sem kveðinn hefur verið upp í máli milli
            sömu aðila í ríki því þar sem viðurkenningar er krafist,
    4. ef hann er ósamrýmanlegur dómi, sem áður hefur verið kveðinn upp í öðru
 ríki, sem er bundið af þessum samningi, eða í þriðja ríki um sama sakarefni og
 milli sömu aðila, enda fullnægi fyrri dómurinn skilyrðum til viðurkenningar í
                  því ríki þar sem viðurkenningar er krafist.
 35. gr. 1. Dómur skal enn fremur ekki viðurkenndur ef hann brýtur gegn ákvæðum
 3., 4. eða 6. kafla II. hluta eða ef um er að ræða tilvik sem fjallað er um í
  68. gr. Auk þess má synja um viðurkenningu dóms ef um er að ræða tilvik sem
              fjallað er um í 3. mgr. 64. gr. eða 4. mgr. 67. gr.
2. Við könnun á varnarþingsreglum þeim sem vísað er til í 1. mgr. er dómstóll sá
     eða yfirvald það sem viðurkenningarkrafan er sett fram við bundið þeim
 niðurstöðum um málsatvik sem dómstóll upphafsríkisins byggði dómsvald sitt á.
 3. Dómsvald dómstólsins í dómsríkinu verður ekki endurskoðað að öðru leyti en
greinir í 1. mgr. Áskilnaður sá sem vísað er til í 1. tölul. 34. gr. um samræmi
             við allsherjarreglu tekur ekki til varnarþingsreglna.
             36. gr. Erlendan dóm má aldrei endurskoða að efni til.
 37. gr. 1. Ef krafist hefur verið viðurkenningar fyrir dómstóli í ríki, sem er
  bundið af þessum samningi, á dómi kveðnum upp í öðru ríki, sem er bundið af
 þessum samningi, má dómstóllinn fresta málinu ef dómurinn hefur sætt málskoti
                             með venjulegum hætti.
2. Ef krafist hefur verið viðurkenningar fyrir dómstóli í ríki, sem er bundið af
  þessum samningi, á dómi kveðnum upp á Írlandi eða í Breska konungsríkinu má
 dómstóllinn fresta málinu ef fullnustu hefur verið frestað í dómsríkinu vegna
                                   málskots.

                              2. kafli. Fullnusta.
  38. gr. 1. Dómi, sem kveðinn hefur verið upp í ríki, sem er bundið af þessum
samningi, og fullnægja má í því ríki, skal fullnægja í öðru ríki, sem er bundið
   af þessum samningi, þegar hann, að beiðni rétts aðila, hefur verið lýstur
                              fullnustuhæfur þar.
 2. Í Breska konungsríkinu skal þó fullnægja slíkum dómi í Englandi og Wales, í
 Skotlandi eða á Norður-Írlandi þegar hann, að beiðni rétts aðila, hefur verið
          skráður fullnustuhæfur í þeim hluta Breska konungsríkisins.
39. gr. 1. Beiðnina skal leggja fram til þess dómstóls eða valdbærs stjórnvalds
                   sem er talið upp í listanum í viðauka II.
 2. Heimili þess, sem fullnustu er krafist hjá, eða sá staður þar sem fullnustu
                er krafist, ræður því hver dómstóll fer með mál.
40. gr. 1. Með beiðnina skal fara samkvæmt lögum þess ríkis þar sem fullnustu er
                                    krafist.
  2. Beiðandi skal tilgreina réttarfarslegt aðsetur í umdæmi þess dómstóls sem
 beiðni er beint til. Ef lög þess ríkis þar sem fullnustu er krafist mæla ekki
     fyrir um slíkt aðsetur skal beiðandi tilnefna málflutningsumboðsmann.
             3. Skjöl þau sem í 53. gr. getur skulu fylgja beiðni.
  41. gr. Dómur skal lýstur aðfararhæfur um leið og formskilyrði 53. gr. hafa
verið uppfyllt, án þess að hann sé endurskoðaður samkvæmt 34. og 35. gr. Á þessu
stigi málsins skal þeim aðila sem fullnustu er krafist hjá ekki veitt færi á að
                        gera athugasemdir við beiðnina.
42. gr. 1. Gera skal beiðanda samstundis kunnugt um afdrif ákvörðunar um beiðni
  um fullnustuhæfi í samræmi við réttarfarsreglur í því ríki sem fullnustu er
                                    leitað.
  2. Yfirlýsingu um að dómur sé fullnustuhæfur skal birta fyrir þeim aðila sem
fullnustu er krafist hjá, ásamt dóminum sjálfum, ef hann hefur ekki þegar verið
                                birtur aðilanum.
 43. gr. 1. Málsaðilum er báðum heimilt að bera undir dóm ákvörðun í tilefni af
       beiðni um yfirlýsingu um fullnustuhæfi eða fá hana endurupptekna.
2. Málskoti eða ósk um endurupptöku skal beina til þess dómstóls sem nefndur er
                                 í viðauka III.
    3. Um málskot eða ósk um endurupptöku fer samkvæmt reglum um réttarfar í
                             umþrættum einkamálum.
 4. Ef sá aðili, sem fullnustu er leitað hjá, mætir ekki fyrir dómi þegar krafa
  beiðanda um málskot er tekin fyrir, gilda ákvæði 2. og 4. mgr. 26. gr. þrátt
fyrir að sá aðili sem fullnustu er leitað hjá eigi ekki heimili í neinu ríki sem
                         er bundið af þessum samningi.
   5. Bera má ákvörðun um fullnustuhæfi undir dóm innan mánaðar frá birtingu
hennar. Ef sá aðili sem fullnustu er leitað hjá á heimili í ríki, sem er bundið
 af þessum samningi, öðru en því þar sem fullnustuheimild var veitt, er frestur
 til málskots eða endurupptöku tveir mánuðir talið frá þeim degi er birting fór
 fram, annaðhvort fyrir honum sjálfum eða á heimili hans. Frest þennan má ekki
                       lengja vegna mikillar fjarlægðar.
 44. gr. Niðurstöðu málskots eða endurupptöku verður aðeins hnekkt með málskoti
                         sem vísað er til í viðauka IV.
45. gr. 1. Dómstóll sem tekur fyrir málskot eða beiðni um endurupptöku samkvæmt
   43. eða 44. gr. skal synja eða fella úr gildi yfirlýsingu um fullnustuhæfi
  einungis á þeim grundvelli sem tilgreindur er í 34. og 35. gr. Skal ákvörðun
                       dómstólsins liggja fyrir án tafar.
             2. Hinn erlenda dóm má aldrei endurskoða að efni til.
46. gr. 1. Dómstóll sá sem máli er skotið til samkvæmt 43. eða 44. gr. getur að
  kröfu þess sem fullnustu er krafist hjá frestað máli ef dóminum hefur verið
skotið til æðra dóms á venjulegan hátt í dómsríkinu eða endurupptöku er krafist
þar eða ef frestur til þessa er enn ekki liðinn. Í síðargreinda tilvikinu getur
  dómstóllinn ákveðið frest til að koma fram málskoti eða leggja fram kröfu um
                                 endurupptöku.
2. Hafi dómur verið kveðinn upp á Írlandi eða í Breska konungsríkinu skal litið
   á hvert það málskot, sem heimilað er í dómsríkinu, sem venjulegt málskot í
                                merkingu 1. mgr.
  3. Dómstóllinn getur einnig áskilið um fullnustu að sett verði trygging sem
                             dómstóllinn ákvarðar.
 47. gr. 1. Þegar viðurkenna ber dóm samkvæmt þessum samningi skal ekki koma í
 veg fyrir að beiðandi notfæri sér réttarúrræði til bráðabirgða, þar með talin
tryggingarúrræði, í samræmi við lög þess ríkis sem um ræðir, án þess að krafist
               sé yfirlýsingar um fullnustuhæfi samkvæmt 41. gr.
       2. Yfirlýsing um fullnustuhæfi felur í sér rétt til að beita hvaða
                         tryggingarráðstöfunum sem er.
     3. Meðan frestur til málskots samkvæmt 5. mgr. 43. gr. um ákvörðun um
  fullnustuhæfi er ekki liðinn og þar til niðurstaða af slíku málskoti liggur
  fyrir má ekki gera aðrar ráðstafanir til fullnustu en þær sem miða að því að
      tryggja fullnustu í eignum þess aðila sem fullnustu er krafist hjá.
  48. gr. 1. Nú hefur í erlendum dómi verið tekin afstaða til margra krafna og
   ekki er unnt að heimila fullnustu þeirra allra og skal þá dómstóllinn eða
        valdbært stjórnvald heimila fullnustu einnar þeirra eða fleiri.
  2. Beiðandinn getur krafist yfirlýsingar um fullnustuhæfi dóms að hluta til.
49. gr. Hafi erlendur dómur mælt fyrir um févíti verður honum aðeins fullnægt í
    því ríki þar sem fullnustu er krafist ef fjárhæð févítisins hefur verið
                  endanlega ákveðin af dómstólum í dómsríkinu.
 50. gr. 1. Ef sá sem fullnustu krefst hefur í dómsríkinu, að öllu leyti eða að
    hluta, notið að lögum fjárhagslegrar aðstoðar við málarekstur eða verið
undanþeginn kostnaði eða gjöldum skal hann við þá málsmeðferð sem í þessum kafla
getur njóta allrar þeirrar aðstoðar eða undanþágna frá kostnaði eða gjöldum sem
     framast eru veittar með lögum í því ríki þar sem fullnustu er krafist.
    2. Þó getur sá sem krefst fullnustu á úrskurði um framfærsluskyldu, sem
stjórnvald í Danmörku, Íslandi eða Noregi hefur kveðið upp, nýtt sér í því ríki
  þar sem fullnustu er krafist það hagræði sem í 1. mgr. segir, ef hann leggur
fram yfirlýsingu frá danska, íslenska eða norska dómsmálaráðuneytinu, eftir því
   sem við á, um að hann fullnægi efnahagslegum skilyrðum til fjárhagslegrar
    aðstoðar, að öllu leyti eða að hluta, eða til undanþágu frá kostnaði eða
                                    gjöldum.
51. gr. Aðili, sem krefst fullnustu í ríki, sem er bundið af þessum samningi, á
dómi sem upp hefur verið kveðinn í öðru ríki, sem er bundið af þessum samningi,
  verður ekki krafinn um neins konar tryggingu eða framlag á þeim forsendum að
hann sé erlendur ríkisborgari eða að hann eigi ekki heimili eða dvöl í því ríki
                         þar sem fullnustu er krafist.
  52. gr. Engan skatt, gjald eða þóknun, sem reiknast með hliðsjón af verðmæti
þeirra hagsmuna sem í húfi eru, má leggja á í tengslum við meðferð yfirlýsingar
           um fullnustuhæfi í því ríki þar sem fullnustu er krafist.

                         3. kafli. Sameiginleg ákvæði.
53. gr. 1. Aðili, sem krefst viðurkenningar eða yfirlýsingar um fullnustuhæfi á
dómi, skal leggja fram endurrit dóms sem fullnægir nauðsynlegum skilyrðum til að
                               sanna gildi hans.
 2. Aðili, sem krefst yfirlýsingar um fullnustuhæfi á dómi, skal einnig leggja
          fram vottorð það sem vísað er til í 54. gr., sbr. þó 55. gr.
    54. gr. Dómstóll eða valdbært stjórnvald í ríki, sem er bundið af þessum
samningi og þar sem úrlausn var fengin, skal, eftir kröfu þess sem á hagsmuna að
    gæta, gefa út vottorð og til þess nota staðlaða eyðublaðið í viðauka V.
55. gr. 1. Hafi skjalið, sem tilgreint er í 54. gr., ekki verið lagt fram getur
  dómstóllinn eða valdbært stjórnvald sett frest til framlagningar þess, tekið
 samsvarandi skjal gilt eða, ef dómstóllinn telur mál nægilega upplýst, fallið
                        frá kröfu um framlagningu þess.
2. Ef dómstóllinn eða valdbært stjórnvald krefst þess skal leggja fram þýðingu á
   skjölunum. Skal þýðingin staðfest af manni sem til þess er bær í einhverju
                   ríkjanna sem er bundið af þessum samningi.
  56. gr. Ekki verður krafist löggildingar eða svipaðra formsatriða að því er
 varðar skjöl þau sem fjallað er um í 53. gr. eða 2. mgr. 55. gr., né að því er
                           varðar málflutningsumboð.

             IV. hluti. Opinberlega staðfest skjöl og réttarsáttir.
57. gr. 1. Opinberlega staðfest skjal, sem gefið hefur verið út og fullnustuhæft
     er í ríki sem er bundið af þessum samningi, skal samkvæmt beiðni lýsa
   fullnustuhæft í öðru ríki, sem er bundið af þessum samningi, samkvæmt þeim
reglum sem greinir í 38. gr. og eftirfarandi greinum. Dómstóll, sem tekur fyrir
málskot eða beiðni um endurupptöku samkvæmt 43. eða 44. gr., skal einungis synja
   eða fella úr gildi yfirlýsingu um að dómur sé fullnustuhæfur ef fullnusta
  skjalsins væri bersýnilega andstæð allsherjarreglu í ríki því sem beiðni er
                                   beint til.
    2. Einnig skal líta á ráðstafanir stjórnvalda vegna framfærsluskyldu eða
 staðfestingar stjórnvalda á þeim sem opinberlega staðfest skjöl í skilningi 1.
                                      mgr.
3. Skjalið skal fullnægja þeim skilyrðum sem nauðsynleg eru til að sanna að það
        sé opinberlega staðfest skjal í ríki því sem það var gefið út í.
4. Ákvæðin í 3. kafla III. hluta gilda eftir því sem við á. Valdbært stjórnvald
   í ríki, sem er bundið af þessum samningi og þar sem skjal var opinberlega
staðfest og gefið út, skal gefa út vottorð, eftir kröfu þess sem hefur hagsmuna
          að gæta, og til þess nota staðlaða eyðublaðið í viðauka VI.
    58. gr. Sátt, sem gerð hefur verið fyrir dómstóli við meðferð máls og er
fullnustuhæf í ríki sem er bundið af þessum samningi og þar sem hún var gerð, má
fullnægja í því ríki þar sem fullnustu er krafist með sömu skilyrðum og gilda um
   opinberlega staðfest skjöl. Dómstóll eða valdbært stjórnvald í ríki sem er
   bundið af þessum samningi og þar sem réttarsátt var staðfest skal gefa út
vottorð, eftir kröfu þess sem hefur hagsmuna að gæta, og til þess nota staðlaða
                            eyðublaðið í viðauka V.

                            V. hluti. Almenn ákvæði.
59. gr. 1. Þegar ákvarða skal hvort aðili eigi heimili í ríki, sem er bundið af
 þessum samningi og þar sem mál hefur verið höfðað, skal dómstóllinn beita þeim
                           lögum sem við hann gilda.
   2. Ef aðili á ekki heimili í því ríki þar sem mál hefur verið höfðað skal
dómstóllinn, þegar hann tekur afstöðu til þess hvort aðilinn eigi heimili í öðru
         ríki sem er bundið af þessum samningi, beita lögum þess ríkis.
  60. gr. 1. Þegar beitt er ákvæðum samnings þessa skal telja heimili félags,
         annarrar lögpersónu eða samtaka manna eða lögpersóna þar sem:
                             a) aðsetur þeirra er, eða
                          b) höfuðstöðvar þeirra eru, eða
                        c) meginstarfsemi þeirra fer fram.
     2. Í tilviki Breska konungsríkisins og Írlands merkir aðsetur skráða
 skrifstofu eða, ef um enga slíka skrifstofu er að ræða neins staðar, þann stað
 þar sem aðili er stofnaður sem lögpersóna, eða, ef um engan slíkan stað er að
ræða neins staðar, þann stað þar sem viðkomandi aðili varð til eftir þeim lögum
                                 sem þar gilda.
 3. Þegar ákvarða skal hvort fjárvörslusjóður eigi heimili í ríki sem er bundið
af þessum samningi og þar sem mál hefur verið höfðað skal dómstóllinn beita þeim
                      lagaskilareglum sem við hann gilda.
 61. gr. Án þess að raskað sé gildi ákvæða í landslögum, sem betri rétt veita,
  geta þeir sem eiga heimili í ríki, sem er bundið af þessum samningi, og sæta
 málshöfðun vegna brots, sem framið var af gáleysi, valið sér, fyrir sakadómi í
      öðru ríki sem er bundið af þessum samningi og þar sem þeir eru ekki
ríkisborgarar, löghæfan mann til að annast vörn sína, einnig þótt þeir mæti ekki
    sjálfir fyrir dómi. Dómstóll sá, sem með málið fer, getur þó ákveðið að
viðkomandi skuli sjálfur koma fyrir dóm; komi hann ekki fyrir dóm þarf hvorki að
viðurkenna né fullnægja dómi í öðrum ríkjum, sem eru bundin af þessum samningi,
að því er tekur til kröfu einkamálaréttarlegs eðlis ef hann átti þess ekki kost
                          að taka til varna í málinu.
 62. gr. Í samningi þessum merkir hugtakið dómstóll yfirvald sem hefur verið
  falið dómsvald af ríki, sem er bundið af þessum samningi, í málum sem falla
                        undir gildissvið þessa samnings.

                         VI. hluti. Bráðabirgðaákvæði.
 63. gr. 1. Þessum samningi skal einungis beita um dómsmál sem höfðuð eru og um
opinberlega staðfest skjöl sem gefin eru út eftir að samningurinn öðlast gildi í
     dómsríkinu og þegar krafist er viðurkenningar eða fullnustu á dómi eða
       opinberlega staðfestu skjali, í því ríki sem beiðni er beint til.
2. Þó skulu dómar, sem kveðnir eru upp eftir að samningur þessi öðlast gildi, en
   þar sem mál í dómsríkinu var höfðað fyrir gildistöku þessa samnings, vera
           viðurkenndir og þeim fullnægt samkvæmt ákvæðum III. hluta:
      a) ef málið í dómsríkinu var höfðað eftir að Lúganósamningurinn frá 16.
  september 1988 tók gildi bæði í dómsríkinu og í því ríki sem beiðni er beint
                                      til,
     b) í öllum öðrum tilvikum, ef dómsvald dómstólsins byggðist á hliðstæðum
  reglum og eru í II. hluta samnings þessa eða samningi sem var í gildi milli
   dómsríkisins og þess ríkis sem beiðni er beint til þegar málið var höfðað.

    VII. hluti. Afstaða til reglugerðar ráðsins (EB) nr. 44/2001 og annarra
                                   samninga.
64. gr. 1. Samningur þessi hindrar ekki að aðildarríki Evrópubandalagsins beiti
 reglugerð ráðsins (EB) nr. 44/2001 um dómsvald, viðurkenningu og um fullnustu
 dóma í einkamálum, með síðari breytingum, samningi um dómsvald og um fullnustu
dóma í einkamálum, sem undirritaður var í Brussel 27. september 1968, eða bókun
  um túlkun dómstóls Evrópubandalaganna á þeim samningi, sem undirrituð var í
  Lúxemborg 3. júní 1971, eins og þeim hefur verið breytt með aðildarsamningum
     ríkja Evrópubandalaganna að þeim samningi og bókun, auk samnings milli
 Evrópubandalagsins og konungsríkisins Danmerkur um dómsvald, viðurkenningu og
  fullnustu dóma í einkamálum sem var undirritaður í Brussel 19. október 2005.
                    2. Samningi þessum skal þó ávallt beita:
     a) við úrlausn um dómsvald ef varnaraðili á heimili í ríki þar sem þessi
 samningur gildir, en ekki samningur samkvæmt 1. mgr., eða ef dómstólum í slíku
           ríki er veitt dómsvald með 22. eða 23. gr. samnings þessa,
    b) um litis pendens eða skyldar kröfur, sbr. 27. og 28. gr., þegar mál er
  höfðað í ríki þar sem samningur þessi gildir, en ekki samningur samkvæmt 1.
 mgr., og í ríki þar sem samningur þessi gildir auk samnings samkvæmt 1. mgr.,
    c) við úrlausn um viðurkenningu og fullnustu þegar annaðhvort dómsríkið eða
     ríki það sem beiðni er beint til beitir ekki samningi samkvæmt 1. mgr.
3. Auk þeirra ástæðna sem tilgreindar eru í III. hluta má synja um viðurkenningu
  eða fullnustu ef þær reglur sem dómstóllinn hefur byggt dómsvald sitt á eru
  aðrar en þær sem af samningi þessum leiðir og krafist er viðurkenningar eða
fullnustu hjá aðila sem á heimili í ríki þar sem þessi samningur gildir en ekki
  samningur samkvæmt 1. mgr., nema dóminn megi ella viðurkenna eða honum megi
          fullnægja samkvæmt lögum í því ríki sem beiðni er beint til.
 65. gr. Að öðru leyti en því sem leiðir af 2. mgr. 63. gr., 66. gr. og 67. gr.
  kemur samningur þessi, hvað varðar ríki sem eru bundin af þessum samningi, í
 stað samninga milli tveggja þeirra eða fleiri sem fjalla um sama efni og þessi
samningur. Sér í lagi skal þessi samningur ganga fyrir þeim samningum sem vísað
                             er til í viðauka VII.
66. gr. 1. Samningar þeir sem taldir eru í 65. gr. skulu halda gildi sínu á þeim
                   sviðum sem samningur þessi tekur ekki til.
  2. Þeir skulu enn fremur halda gildi sínu um dóma sem kveðnir eru upp og um
   opinberlega staðfest skjöl sem gefin eru út áður en samningur þessi öðlast
                                     gildi.
67. gr. 1. Samningur þessi hefur ekki áhrif á samninga sem binda samningsaðilana
    og/eða ríkin, sem bundin eru af þessum samningi, og ákvarða dómsvald eða
 viðurkenningu eða fullnustu dóma á tilteknum sviðum. Þrátt fyrir skyldur, sem
leiðir af öðrum samningum milli tiltekinna samningsaðila, kemur þessi samningur
            ekki í veg fyrir að samningsaðilar geri slíka samninga.
 2. Samningur þessi kemur ekki í veg fyrir að dómstóll í ríki, sem er bundið af
 þessum samningi og samningi um tiltekið efni, taki sér dómsvald samkvæmt þeim
samningi enda þótt varnaraðili eigi heimili í öðru ríki sem er bundið af þessum
   samningi og ekki er aðili að þeim samningi. Dómstóll sá sem mál hefur til
         meðferðar skal þó ávallt beita ákvæðum 26. gr. samnings þessa.
   3. Dómar, sem kveðnir eru upp í ríki, sem er bundið af þessum samningi, af
     dómstóli, sem dómsvald hefur samkvæmt samningi um tiltekið efni, skulu
viðurkenndir og þeim fullnægt í öðrum ríkjum sem eru bundin af þessum samningi í
                samræmi við ákvæðin í III. hluta samnings þessa.
4. Auk þeirra ástæðna sem tilgreindar eru í III. hluta má synja um viðurkenningu
 eða fullnustu ef ríki það sem beiðni er beint til er ekki aðili að samningi um
  tiltekið efni og sá maður sem viðurkenningar eða fullnustu er krafist hjá á
heimili í því ríki eða, ef ríkið er aðili að Evrópubandalaginu og vegna samninga
sem Evrópubandalagið þyrfti að gera, í einhverju aðildarríkja sinna, nema dóminn
  megi ella viðurkenna eða honum megi fullnægja samkvæmt lögum í því ríki sem
                              beiðni er beint til.
5. Nú eru bæði dómsríkið og ríki það sem beiðni er beint til aðilar að samningi
  um tiltekið efni og samningurinn tilgreinir skilyrði fyrir viðurkenningu eða
fullnustu dóma og skulu þá þau skilyrði gilda. Ávallt má beita ákvæðum samnings
           þessa um málsmeðferð til viðurkenningar og fullnustu dóma.
68. gr. 1. Samningur þessi hefur ekki áhrif á samninga sem ríki, sem eru bundin
     af þessum samningi, gerðu, áður en þessi samningur öðlast gildi, um að
   viðurkenna ekki dóma, sem kveðnir eru upp í öðrum ríkjum sem eru bundin af
 þessum samningi, gegn varnaraðilum sem eiga heimili eða dveljast að jafnaði í
þriðja ríki ef svo stendur á sem í 4. gr. segir og dóminn mátti einungis byggja
 á varnarþingsreglu sem tilgreind er í 2. mgr. 3. gr. Þrátt fyrir skyldur, sem
leiðir af öðrum samningum milli tiltekinna samningsaðila, kemur þessi samningur
            ekki í veg fyrir að samningsaðilar geri slíka samninga.
     2. Þó má samningsaðili ekki skuldbinda sig gagnvart þriðja ríki til að
  viðurkenna ekki dóm sem kveðinn er upp í öðru ríki, sem er bundið af þessum
 samningi, af dómstóli sem byggir dómsvald sitt á því að varnaraðili á eignir í
  því ríki eða á því að sóknaraðili hefur komið fram aðför í eign sem er í því
                                     ríki:
    a) ef málið varðar eignarrétt eða umráðarétt yfir eigninni, miðar að því að
  öðlast ráðstöfunarrétt yfir henni eða varðar annan ágreining um eignina, eða
       b) ef eignin hefur verið sett til tryggingar kröfu sem málið varðar.

                            VIII. hluti. Lokaákvæði.
      69. gr. 1. Samning þennan skal leggja fram til undirritunar af hálfu
 Evrópubandalagsins, Danmerkur og ríkja sem eru aðilar að Fríverslunarsamtökum
     Evrópu á þeim tíma sem samningurinn var lagður fram til undirritunar.
2. Samningurinn er háður fullgildingu af hálfu þeirra ríkja sem undirrita hann.
Fullgildingarskjölin skal afhenda svissneska sambandsráðinu sem sinnir hlutverki
                            vörsluaðila samningsins.
     3. Þegar samningurinn hefur verið fullgiltur mega samningsaðilar senda
         yfirlýsingar í samræmi við I., II. og III. gr. í bókun nr. 1.
  4. Samningurinn öðlast gildi fyrsta dag sjötta mánaðar eftir þann dag þegar
   Evrópubandalagið og aðildarríki að Fríverslunarsamtökum Evrópu hafa afhent
                            fullgildingarskjöl sín.
5. Samningurinn öðlast gildi gagnvart sérhverjum öðrum samningsaðila fyrsta dag
       þriðja mánaðar eftir að hann hefur afhent fullgildingarskjal sitt.
 6. Með fyrirvara um 3. mgr. 3. gr. í bókun nr. 2 kemur samningur þessi í stað
samnings um dómsvald og um fullnustu dóma í einkamálum, sem var gerður í Lúganó
 16. september 1988, frá þeim degi sem hann tekur gildi í samræmi við 4. og 5.
mgr. hér að framan. Litið verður á allar tilvísanir í Lúganósamninginn frá 1988
               í öðrum samningum sem tilvísun til þessa samnings.
7. Að því er varðar sambandið á milli aðildarríkja Evrópubandalagsins og þeirra
yfirráðasvæða sem fjallað er um í b-lið 1. mgr. 70. gr. og eru ekki í Evrópu, þá
    kemur þessi samningur í stað samnings um dómsvald og um fullnustu dóma í
einkamálum sem var undirritaður í Brussel 27. september 1968, bókunar um túlkun
 dómstóls Evrópubandalaganna á þeim samningi, sem undirrituð var í Lúxemborg 3.
    júní 1971, eins og þeim hefur verið breytt með aðildarsamningum ríkja að
Evrópubandalögunum að þeim samningi og bókun, hvað þessi yfirráðasvæði varðar í
  samræmi við 2. mgr. 73. gr., frá þeim degi sem þessi samningur tekur gildi.
 70. gr. 1. Þegar samningur þessi hefur öðlast gildi er aðild að honum heimil:
   a) ríkjum sem verða aðilar að Fríverslunarsamtökum Evrópu, eftir að samningur
þessi er lagður fram til undirritunar, með þeim skilyrðum sem er að finna í 71.
                                      gr.,
      b) aðildarríkjum Evrópubandalagsins sem koma fram fyrir hönd tiltekinna
 yfirráðasvæða utan Evrópu, en eru hluti af yfirráðasvæði þess aðildarríkis eða
    aðildarríkið er ábyrgt fyrir utanríkismálum þess yfirráðasvæðis samkvæmt
                               skilyrðum 71. gr.,
      c) hvaða öðru ríki sem er með þeim skilyrðum sem er að finna í 72. gr.
2. Þau ríki sem vísað er til í 1. mgr. og vilja gerast aðilar að þessum samningi
 skulu beina umsókn sinni til vörsluaðilans. Umsókninni, ásamt þeim upplýsingum
        er um getur í 71. og 72. gr., skal fylgja ensk og frönsk þýðing.
71. gr. 1. Hvert það ríki sem vísað er til í a- og b-lið 1. mgr. 70. gr. og vill
                        gerast aðili að þessum samningi:
   a) skal koma til skila þeim upplýsingum sem krafist er til að þessi samningur
                                     gildi,
    b) má leggja fram yfirlýsingar í samræmi við I. og III. gr. í bókun nr. 1.
2. Vörsluaðilinn skal senda allar upplýsingar sem hann hefur fengið samkvæmt 1.
mgr. til hinna samningsaðilanna áður en aðildarskjal viðkomandi ríkis er afhent
                                  til vörslu.
   72. gr. 1. Hvert það ríki sem vísað er til í c-lið 1. mgr. 70. gr. og vill
                        gerast aðili að þessum samningi:
   a) skal koma til skila þeim upplýsingum sem krafist er til að þessi samningur
                                     gildi,
   b) má leggja fram yfirlýsingar í samræmi við I. og III. gr. í bókun nr. 1, og
          c) skal veita vörsluaðilanum upplýsingar, er varða sérstaklega:
    1) réttarkerfi þess, þar á meðal upplýsingar um skipun dómara og sjálfstæði
                                    þeirra,
    2) landsrétt þess varðandi réttarfar í einkamálum og um fullnustu dóma, og
           3) lagaskilareglur þeirra í tengslum við einkamálaréttarfar.
2. Vörsluaðilinn skal senda allar upplýsingar, sem berast samkvæmt 1. mgr., til
   hinna samningsaðilanna áður en viðkomandi ríki er boðið að gerast aðili að
                        samningnum í samræmi við 3. mgr.
3. Vörsluaðilinn skal því aðeins bjóða viðkomandi ríki aðild ef það hefur fengið
   einróma samþykki samningsaðilanna, sbr. þó 4. mgr. Samningsaðilarnir skulu
kappkosta að ljá samþykki sitt í síðasta lagi innan árs frá því að vörsluaðilinn
                     bauð viðkomandi ríki að gerast aðili.
      4. Að því er varðar samskipti þess ríkis sem gerist aðili og þeirra
 samningsaðila sem ekki hafa andmælt aðild þess öðlast samningurinn gildi fyrir
    fyrsta dag þriðja mánaðar eftir að aðildarskjalið er afhent til vörslu.
    73. gr. 1. Fullgildingarskjölin skal afhenda vörsluaðilanum til vörslu.
   2. Í tilviki ríkis, sem gerist aðili að samningnum samkvæmt 70. gr., tekur
   samningurinn gildi á fyrsta degi þriðja mánaðar eftir að aðildarskjalið er
afhent til vörslu. Frá þeim tíma skal viðkomandi ríki talið vera aðili að þessum
                                   samningi.
    3. Sérhver samningsaðili má senda vörsluaðilanum texta þessa samnings á
    tungumáli eða tungumálum viðkomandi samningsaðila og skal textinn talinn
 jafngildur öðrum textum, ef aðilar að þessum samningi komast að samkomulagi um
                   slíkt í samræmi við 4. gr. í bókun nr. 2.
                  74. gr. 1. Samningur þessi er ótímabundinn.
     2. Sérhver samningsaðili getur, hvenær sem er, sagt samningnum upp með
                         tilkynningu til vörsluaðilans.
3. Uppsögnin öðlast gildi við lok þess almanaksárs þegar sex mánuðir eru liðnir
     frá þeim degi er vörsluaðilinn veitti tilkynningu um uppsögn viðtöku.
          75. gr. Eftirfarandi bókanir og viðaukar fylgja samningnum:
        bókun nr. 1 um tiltekin atriði varðandi varnarþing, málsmeðferð og
                                   fullnustu,
          bókun nr. 2 um samræmda túlkun samningsins og um fastanefndina,
                   bókun nr. 3 um beitingu 67. gr. samningsins,
    viðaukar IIV og viðauki VII með upplýsingum í tengslum við beitingu þessa
                                   samnings,
    viðaukar V og VI þar sem er að finna vottorðin sem vísað er til í 54., 58.
                           og 57. gr. þessa samnings,
     viðauki VIII þar sem er að finna yfirlit yfir jafngild tungumál sem vísað
                              er til í 79. gr., og
               viðauki IX sem varðar beitingu II. gr. í bókun nr. 1.
 Bókanir þessar og viðaukar skulu teljast óaðskiljanlegur hluti þessa samnings.
  76. gr. Sérhver samningsaðili getur farið fram á endurskoðun þessa samnings,
sbr. þó 77. gr. Vörsluaðilinn skal í því skyni kalla til fastanefndina með þeim
                    hætti sem segir í 4. gr. í bókun nr. 2.
  77. gr. 1. Samningsaðilarnir skulu senda vörsluaðilanum texta allra ákvæða í
     lögum sem breyta listunum sem er að finna í viðauka IIV, sem og öllum
 brottfellingum og viðbótum við listann sem er að finna í viðauka VII og hvenær
 þær tóku gildi. Koma skal með slíkar tilkynningar innan hæfilegs tíma áður en
    breytingarnar taka gildi og skal þeim fylgja þýðing á ensku og frönsku.
Vörsluaðilinn skal aðlaga umrædda viðauka í samræmi við breytingarnar, eftir að
     hafa ráðfært sig við fastanefndina í samræmi við 4. gr. í bókun nr. 2.
Samningsaðilarnir skulu í því skyni útvega þýðingu á þeirri aðlögun á tungumálum
                                    þeirra.
2. Fastanefndin skal gera allar breytingar á viðaukum VVI og VIIIIX við þennan
                  samning í samræmi við 4. gr. í bókun nr. 2.
          78. gr. 1. Vörsluaðilinn skal tilkynna samningsaðilunum um:
             a) afhendingu sérhvers fullgildingar- eða aðildarskjals,
            b) gildistökudaga samnings þessa gagnvart samningsaðilunum,
    c) sérhverja yfirlýsingu sem móttekin er samkvæmt I.IV. gr. í bókun nr. 1,
    d) sérhverja tilkynningu sem gerð er samkvæmt 2. mgr. 74. gr., 1. mgr. 77.
                         gr. og 4. mgr. í bókun nr. 3.
            2. Tilkynningunum mun fylgja þýðing á ensku og frönsku.
  79. gr. Samningur þessi, sem gerður er í einu frumriti á þeim tungumálum sem
   talin eru upp í viðauka VIII, þar sem allir textarnir eru jafngildir, skal
 varðveittur í skjalasafni svissneska sambandsráðsins. Svissneska sambandsráðið
         skal senda staðfest afrit samningsins til allra samningsaðila.
  ÞESSU TIL STAÐFESTU hafa undirritaðir fulltrúar ritað undir samning þennan.
                        Gjört í Lúganó 30. október 2007
                         Fyrir hönd Evrópubandalagsins
                        Fyrir hönd lýðveldisins Íslands
                       Fyrir hönd konungsríkisins Noregs
                   Fyrir hönd Svissneska sambandslýðveldisins
                      Fyrir hönd konungsríkisins Danmerkur

 BÓKUN NR. 1 um tiltekin atriði varðandi varnarþing, málsmeðferð og fullnustu.
              SAMNINGSAÐILAR HAFA KOMIÐ SÉR SAMAN UM EFTIRFARANDI:
  I. gr. 1. Réttarskjöl og utanréttarskjöl, sem gerð hafa verið í ríki sem er
  bundið af þessum samningi og birta þarf manni í öðru ríki, sem er bundið af
þessum samningi, skal framsenda með þeim hætti sem samningar eða samkomulag sem
                   er í gildi milli þessara ríkja kveða á um.
 2. Ef samningsaðili á yfirráðasvæði, þar sem birting skal fram fara, mótmælir
   því ekki með yfirlýsingu við vörsluaðilann má einnig senda slík skjöl frá
 viðkomandi opinberum starfsmönnum í því ríki þar sem skjal er samið beint til
viðkomandi opinberra starfsmanna í því ríki þar sem viðtakanda er að finna. Skal
 starfsmaðurinn í dómsríkinu þá senda samrit skjalsins til þess starfsmanns, í
   því ríki sem beiðni er send til, sem bær er til að afhenda það viðtakanda.
  Skjalið skal afhent með þeim hætti sem lög þess ríkis sem beiðni er send til
 mæla fyrir um. Afhendingin skal staðfest með vottorði sem senda skal beint til
                          starfsmannsins í dómsríkinu.
3. Aðildarríki Evrópubandalagsins, sem eru bundin af reglugerð ráðsins (EB) nr.
      1348/2000 frá 29. maí 2000 eða samningi milli Evrópubandalagsins og
 konungsríkisins Danmerkur um birtingu á réttarskjölum eða utanréttarskjölum í
einkamálum eða verslunarmálum, sem var undirritaður í Brussel 19. október 2005,
   skulu, í samskiptum sín á milli, beita ákvæðum þeirrar reglugerðar og þeim
                                   samningi.
II. gr. 1. Reglu 2. tölul. 6. gr. og 11. gr. um varnarþing í sakaukamálum eða í
   öðrum málum gegn þriðja manni má ekki beita að fullu í þeim ríkjum sem eru
 bundin af þessum samningi og vísað er til í viðauka IX. Mann, sem á heimili í
 öðru ríki sem er bundið af þessum samningi, má lögsækja fyrir dómstólum í þeim
           ríkjum samkvæmt þeim reglum sem vísað er til í viðauka IX.
 2. Frá þeim tíma er samningur þessi er fullgiltur getur Evrópubandalagið lýst
   því yfir að 2. tölul. 6. gr. og 11. gr. megi ekki beita í tilteknum öðrum
     aðildarríkjum og látið í té upplýsingar um þær reglur sem skulu gilda.
3. Dómar, sem kveðnir eru upp í öðrum ríkjum sem eru bundin af þessum samningi í
samræmi við 2. tölul. 6. gr. eða 11. gr., skulu viðurkenndir og þeim fullnægt í
  ríkjum samkvæmt 1. og 2. mgr. í samræmi við III. hluta. Þau réttaráhrif sem
dómar, sem kveðnir eru upp í ríkjum þessum, geta haft gagnvart þriðja manni, með
 því að beita ákvæðum 1. og 2. mgr., skal einnig viðurkenna í öðrum ríkjum sem
                         eru bundin af þessum samningi.
   III. gr. 1. Sviss áskilur sér rétt til að lýsa því yfir, við fullgildingu
  samningsins, að það muni ekki beita eftirfarandi hluta ákvæðis 2. tölul. 34.
                                      gr.:
nema stefndi hafi látið hjá líða að hefja mál til að hnekkja dóminum þegar hann
                                átti þess kost.
   Ef Sviss lýsir slíku yfir skulu aðrir samningsaðilar beita sama fyrirvara
         varðandi þá dóma sem eru kveðnir upp af svissneskum dómstólum.
2. Samningsaðilar geta á grundvelli yfirlýsingar, að því er varðar dóma sem eru
kveðnir upp í því ríki sem gerist aðili samkvæmt c-lið 1. mgr. 70. gr., áskilið
                                      sér:
                     a) þann rétt sem nefndur er í 1. mgr., og
    b) rétt þess yfirvalds sem um getur í 39. gr., þrátt fyrir ákvæði 41. gr.,
  til þess að kanna sjálft hvort einhver þeirra ástæðna sem notaðar eru til að
        neita um viðurkenningu og fullnustu dóms sé til staðar eða ekki.
  3. Hafi samningsaðili gert slíkan fyrirvara, sem mælt er fyrir um í 2. mgr.,
    gagnvart ríki, sem gerist aðili, getur það ríki gert sama fyrirvara með
     yfirlýsingu gagnvart dómum sem kveðnir eru upp af dómstólum viðkomandi
                                 samningsaðila.
4. Að undanskildum þeim fyrirvara sem nefndur er í 1. mgr. gilda yfirlýsingarnar
   í fimm ár og eru endurnýjanlegar að loknum þeim tíma. Samningsaðilinn skal
tilkynna um endurnýjun yfirlýsingar þeirrar sem mælt er fyrir um í 2. mgr. ekki
síðar en sex mánuðum áður en slíku tímabili lýkur. Ríki, sem gerist aðili, getur
 einungis endurnýjað yfirlýsingu sína, sem gefin er samkvæmt 3. mgr., eftir að
       hlutaðeigandi yfirlýsing samkvæmt 2. mgr. hefur verið endurnýjuð.
  IV. gr. Yfirlýsingar þær sem vísað er til í þessari bókun má draga til baka
  hvenær sem er með tilkynningu til vörsluaðilans. Tilkynningunni skal fylgja
   þýðing á ensku og frönsku. Samningsaðilarnir skulu útvega þýðingar á sínum
tungumálum. Slík afturköllun tekur gildi á fyrsta degi þriðja mánaðar að lokinni
                                tilkynningunni.

        BÓKUN NR. 2 um samræmda túlkun samningsins og um fastanefndina.
                                   INNGANGUR
                                SAMNINGSAÐILAR,
                      SEM VÍSA TIL 75. gr. samnings þessa,
SEM HAFA Í HUGA hin nánu tengsl milli samnings þessa, Lúganósamningsins frá 1988
         og samninganna sem vísað er til í 1. mgr. 64. þessa samnings,
 SEM HAFA Í HUGA að dómstóll Evrópubandalaganna hefur vald til þess að skera úr
  um túlkun þeirra samninga sem vísað er til í 1. mgr. 64. gr. þessa samnings,
SEM HAFA Í HUGA að þessi samningur verður hluti af reglum Evrópubandalagsins og
þar af leiðandi hefur dómstóll Evrópubandalaganna vald til að skera úr um túlkun
  á ákvæðum þessa samnings sem dómstólar aðildarríkja Evrópubandalagsins hafa
                                     beitt,
    SEM ER KUNNUGT um úrlausnir dómstóls Evrópubandalaganna um túlkun á þeim
 samningum sem vísað er til í 1. mgr. 64. gr. þessa samnings fram að undirritun
samnings þessa og úrlausnir dómstóla samningsaðila Lúganósamningsins frá 1988 um
          hinn síðarnefnda samning fram að undirritun þessa samnings,
   SEM HAFA Í HUGA að samhliða endurskoðun bæði Lúganósamningsins frá 1988 og
     Brusselsamninganna, sem leiddi til þess að texti þessara samninga var
endurskoðaður, var efnislega byggð á ofangreindum úrlausnum um Brusselsamninginn
                     frá 1968 og Lúganósamninginn frá 1988,
 SEM HAFA Í HUGA að endurskoðaður texti Brusselsamningsins hefur verið felldur
    inn í reglugerð (EB) nr. 44/2001 eftir að Amsterdamsáttmálinn tók gildi,
 SEM HAFA Í HUGA að þessi endurskoðaði texti var einnig grundvöllur texta þessa
                                   samnings,
 SEM VILJA, með fullri virðingu fyrir sjálfstæði dómstólanna, koma í veg fyrir
 mismunandi túlkun og ná eins samræmdri túlkun og unnt er á ákvæðum samningsins
og ákvæðum reglugerðar (EB) nr. 44/2001, sem í öllum meginatriðum eru tekin upp
í þennan samning, og á öðrum samningum sem vísað er til í 1. mgr. 64. gr. þessa
                                   samnings,
                      HAFA ORÐIÐ ÁSÁTTIR UM EFTIRFARANDI:
1. gr. 1. Sérhver dómstóll, sem beitir þessum samningi og túlkar hann, skal taka
 réttmætt tillit til þeirra meginsjónarmiða sem fram koma í úrlausnum dómstóla
 ríkja, sem eru bundin af þessum samningi, eða dómstóls Evrópubandalaganna, sem
  skipta máli og varða ákvæði, eitt eða fleiri, sem um er að ræða eða hvað eða
hver önnur svipuð ákvæði Lúganósamningsins frá 1988 og þeirra gerninga sem vísað
                    er til í 1. mgr. 64. gr. þessa samnings.
  2. Skylda samkvæmt 1. mgr. gildir gagnvart aðildarríkjum Evrópubandalagsins,
 sbr. þó skyldur þeirra í tengslum við dómstól Evrópubandalaganna sem leiðir af
        sáttmálanum um stofnun Evrópubandalagsins eða af samningi milli
 Evrópubandalagsins og konungsríkisins Danmerkur um dómsvald, viðurkenningu og
  fullnustu dóma í einkamálum sem var undirritaður í Brussel 19. október 2005.
  2. gr. Sérhverju ríki, sem er bundið af þessum samningi og er ekki aðili að
Evrópubandalaginu, er heimilt að senda greinargerð eða skriflegar athugasemdir,
í samræmi við 23. gr. í bókun við samþykkt dómstóls Evrópubandalaganna, þar sem
  dómstóll aðildarríkis Evrópubandalagsins biður dómstól Evrópubandalaganna um
forúrskurð varðandi spurningu um túlkun á þessum samningi eða þeim gerningum sem
                 vísað er til í 1. mgr. 64. gr. þessa samnings.
   3. gr. 1. Framkvæmdastjórn Evrópubandalaganna skal setja upp kerfi til að
  skiptast á upplýsingum um þá dóma sem máli skipta og kveðnir hafa verið upp
       samkvæmt þessum samningi, svo og um dóma sem máli skipta samkvæmt
 Lúganósamningnum frá 1988 og þeim gerningum sem vísað er til í 1. mgr. 64. gr.
þessa samnings. Aðgangur að þessu kerfi skal vera opinn almenningi og skal geyma
    dóma æðsta dómstigs og dómstóls Evrópubandalaganna, sem og dóma sem hafa
   sérstaka þýðingu, eru endanlegir og hafa verið kveðnir upp samkvæmt þessum
samningi, Lúganósamningnum frá 1988 og þeim gerningum sem vísað er til í 1. mgr.
   64. gr. þessa samnings. Dómarnir skulu vera flokkaðir og skal þeim fylgja
                                   útdráttur.
     Kerfið er með þeim hætti að valdbær yfirvöld í ríkjum, sem eru bundin af
 þessum samningi, skulu senda dóma sem vísað er til hér að ofan og kveðnir hafa
      verið upp af dómstólum í þessum ríkjum til framkvæmdastjórnarinnar.
  2. Ritari dómstóls Evrópubandalaganna sér um að velja mál, sem hafa sérstaka
þýðingu fyrir tilhlýðilegt hlutverk samningsins, og skal hann kynna þau mál sem
     hafa verið valin á fundi sérfræðinga samkvæmt 5. gr. þessarar bókunar.
3. Þar til Evrópubandalögin hafa komið upp kerfi samkvæmt 1. mgr. skal dómstóll
  Evrópubandalaganna viðhalda þeirri upplýsingamiðlun sem var komið á fót með
bókun nr. 2 við Lúganósamninginn frá 1988, vegna dóma sem kveðnir hafa verið upp
             samkvæmt þessum samningi og Lúganósamningnum frá 1988.
     4. gr. 1. Setja skal á fót fastanefnd sem í skulu eiga sæti fulltrúar
                               samningsaðilanna.
2. Að ósk samningsaðila skal vörsluaðili samningsins boða til funda í nefndinni
                                í því skyni að:
        ræða um sambandið milli þessa samnings og annarra alþjóðasamninga,
    ræða um beitingu 67. gr., þar á meðal um fyrirhugaða aðild að gerningum um
tiltekin mál samkvæmt 1. mgr. 67. gr., og um áformaða löggjöf samkvæmt bókun nr.
                                       3,
    taka til skoðunar aðild nýrra ríkja. Má sérstaklega nefna að nefndin getur
   spurt ríki sem vilja gerast aðilar og vísað er til í c-lið 1. mgr. 70. gr.
 spurninga varðandi réttarkerfi þeirra og framkvæmd samningsins. Nefndin getur
einnig tekið til skoðunar hugsanlega aðlögun samningsins sem er nauðsynleg fyrir
                 beitingu hans í þeim ríkjum sem gerast aðilar,
    samþykkja nýjar jafngildar tungumálaútgáfur samkvæmt 3. mgr. 73. gr. þessa
              samnings og nauðsynlegar breytingar á viðauka VIII,
                 ræða um endurskoðun samningsins samkvæmt 76. gr.,
    ræða um breytingar á viðaukum IIV og viðauka VII samkvæmt 1. mgr. 77. gr.,
         samþykkja breytingar á viðaukum V og VI samkvæmt 2. mgr. 77. gr.,
    afturkalla fyrirvara og yfirlýsingar samningsaðilanna samkvæmt bókun nr. 1
                 og gera nauðsynlegar breytingar á viðauka IX.
  3. Nefndin skal setja málsmeðferðarreglur um hlutverk sitt og ákvarðanatöku.
 Reglurnar skulu mæla fyrir um að unnt sé að hafa samráð og taka ákvarðanir með
                               skriflegum hætti.
 5. gr. 1. Vörsluaðili samningsins má, þegar nauðsynlegt er, boða til fundar í
 nefndinni með sérfræðingum til að skiptast á skoðunum um hvernig samningurinn
 reynist og einkum varðandi þróun fordæmisreglna og nýja löggjöf sem getur haft
                         áhrif á beitingu samningsins.
2. Á þessum fundi eiga sæti sérfræðingar samningsaðilanna, ríkja sem eru bundin
 af þessum samningi, dómstóls Evrópubandalaganna og Fríverslunarsamtaka Evrópu.
Fundurinn skal vera opinn hverjum öðrum sérfræðingum sem talið er nauðsynlegt að
                                séu viðstaddir.
  3. Sérhverjum vanda sem upp kemur varðandi framkvæmd samningsins má vísa til
  fastanefndarinnar, sem vísað er til í 4. gr. í þessari bókun, vegna frekari
                                  ráðstafana.

                  BÓKUN NR. 3 um beitingu 67. gr. samningsins.
               SAMNINGSAÐILAR HAFA ORÐIÐ ÁSÁTTIR UM EFTIRFARANDI:
   1. Ákvæði sem mæla fyrir um dómsvald eða viðurkenningu eða fullnustu dóma, að
því er varðar tiltekin málefni, og felast eða munu felast í ákvörðunum stofnana
   Evrópubandalaganna, skal, hvað samninginn varðar, fara með á sama hátt og
                 samninga þá sem vísað er til í 1. mgr. 67. gr.
      2. Nú telur samningsaðili að ákvæði, sem felst í fyrirhugaðri ákvörðun
        stofnana Evrópubandalaganna, samrýmist ekki samningnum og skulu
samningsaðilarnir þá þegar íhuga að breyta samningnum samkvæmt 76. gr., án þess
 þó að raskað sé gildi þeirrar málsmeðferðar sem kveðið er á um í bókun nr. 2.
    3. Í þeim tilvikum þegar einn samningsaðili eða margir saman fella sum eða
öll ákvæðin, sem eru í gerðum stofnana Evrópubandalagsins, sem vísað er til í 1.
mgr., inn í landsrétt, skal tekið á þessum ákvæðum landsréttar með sama hætti og
                 samningunum sem vísað er til í 1. mgr. 67. gr.
   4. Samningsaðilarnir skulu tilkynna vörsluaðilanum um texta þeirra ákvæða sem
    vísað er til í 3. mgr. Slíkri tilkynningu skal fylgja þýðingu á ensku og
                                    frönsku.

                                   VIÐAUKI I
 Eftirfarandi eru þær varnarþingsreglur sem vísað er til í 2. mgr. 3. gr. og 2.
                            mgr. 4. gr. samningsins:
       í Austurríki: 99. gr. laga um dómsvald dómstóla (Jurisdiktionsnorm),
             í Belgíu: 5.14. gr. laga frá 16. júlí 2004 um alþjóðlegt
                              einkamálaréttarfar,
    í Breska konungsríkinu: reglur þær sem heimila að varnarþing byggist á því:
     a) að stefna hafi verið birt varnaraðila meðan á tímabundinni dvöl hans í
                         Breska konungsríkinu stóð, eða
             b) að varnaraðili eigi eignir í Breska konungsríkinu, eða
         c) að sóknaraðili hafi komið fram aðför í eignum sem eru í Breska
                                 konungsríkinu,
        í Búlgaríu: 1. tölul. 4. gr. laga um alþjóðlegt einkamálaréttarfar,
     í Danmörku: 2. og 3. mgr. 246. gr. réttarfarslaga (Lov om rettens pleje),
    í Eistlandi: 86. mgr. laga um réttarfar í einkamálum (tsiviilkohtumenetluse
                                  seadustik),
    í Finnlandi: 2., 3. og 4. málsl. 1. mgr. 1. hluta 10. kafla réttarfarslaga
                    (oikeudenkäymiskaari/rättegångsbalken),
            í Frakklandi: 14. og 15. gr. borgaralögbókar (Code civil),
    í Grikklandi: 40. gr. laga um réttarfar í einkamálum (Kw%dika*s Politiky%*s
                                 Dikonomi'a*s),
      á Írlandi: reglur þær sem heimila að varnarþing byggist á því að stefna
   hafi verið birt varnaraðila meðan á tímabundinni dvöl hans á Írlandi stóð,
       á Íslandi: 4. mgr. [1]32. gr. laga um meðferð einkamála, nr. 91/1991,
                 á Ítalíu: 3. og 4. gr. laga 218 frá 31. maí 1995,
       á Kýpur: 2. tölul. 21. kafla dómstólalaganna nr. 14/1960, með síðari
                                  breytingum,
    í Lettlandi: 27. kafli og 3., 5., 6. og 9. mgr. 28. kafla laga um réttarfar
                      í einkamálum (Civilprocesa likums),
       í Litháen: 31. gr. laga um réttarfar í einkamálum (Civilinio proceso
                                   kodeksas),
             í Lúxemborg: 14. og 15. gr. borgaralögbókar (Code civil),
    á Möltu: 742., 743. og 744. gr. laga um réttarfar í einkamálum  12. kafli
    12 (Kodici ta' Organizzazzjoni u Procedura Civili  Kap. 12) og 549. gr.
          viðskiptalaganna  13. kafli (Kodici tal-kummerc  Kap. 13),
       í Noregi: 2. málsl. í kafla 4-3(2) í lögum um deilumál (tvisteloven),
     í Portúgal: 65. og 65. gr. A í lögum um réttarfar í einkamálum (Código de
Processo Civil) og 11. gr. laga um réttarfar í vinnumálum (Código de Processo de
                                   Trabalho),
       í Póllandi: 1103. og 1110. gr. laga um réttarfar í einkamálum (Kodeks
 postepowania cywilnego), að því leyti sem þær kveða á um dómsvald á grundvelli
  heimilis varnaraðila í Póllandi, umráða varnaraðila á eignum í Póllandi eða
    tilkalls hans til eignarréttar í Póllandi, þeirrar staðreyndar að andlag
  deilunnar er staðsett í Póllandi og þeirrar staðreyndar að einn málsaðila er
                             pólskur ríkisborgari,
             í Rúmeníu: 148.157. gr. laga nr. 105/1992 um alþjóðlegt
                              einkamálaréttarfar,
            í Slóvakíu: 37.37. gr. e í lögum nr. 97/1963 um alþjóðlegt
                     einkamálaréttarfar og skyldar reglur,
    í Slóveníu: 2. tölul. 48. gr. laga um alþjóðlegt einkamálaréttarfar (Zakon
o mednarodnem zasebnem pravu in postopku) í tengslum við 2. tölul. 47. gr. laga
    um réttarfar í einkamálum (Zakon o pravdnem postopku) og 58. gr. laga um
alþjóðlegt einkamálaréttarfar (Zakon o mednarodnem zasebnem pravu in postopku) í
tengslum við 59. gr. laga um réttarfar í einkamálum (Zakon o pravdnem postopku),
           í Sviss: reglur um kyrrsetningarvarnarþing (le for du lieu du
 séquestre/Gerichtsstand des Arrestortes/foro del luogo del sequestro) samkvæmt
 4. gr. sambandsríkislaganna um alþjóðlegan einkamálarétt (loi fédérale sur le
droit international privé/Bundesgesetz über das internationale Privatrecht/legge
                 federale sul diritto internazionale privato),
          í Svíþjóð: 1. málsl. 1. mgr. 3. hluta 10. kafla réttarfarslaga
                              (rättegångsbalken),
     í Tékklandi: 86. gr. laga nr. 99/1963 um réttarfar í einkamálum (obcanský
                       soudní rád) með síðari breytingum,
        í Ungverjalandi: 57. gr. lagatilskipunar nr. 13/1979 um alþjóðlegt
 einkamálaréttarfar (a nemzetközi magánjogról szóló 1979. évi 13. törvényereu"
                                   rendelet),
    í Þýskalandi: 23. gr. laga um réttarfar í einkamálum (Zivilprozessordnung).

                                   VIÐAUKI II
 Dómstólar eða valdbær stjórnvöld sem vísað er til í 39. gr. og leggja má fram
                          beiðni til eru eftirfarandi:
                          í Austurríki: Bezirksgericht,
    í Belgíu: tribunal de première instance eða rechtbank van eerste aanleg
                        eða erstinstanzliches Gericht,
                              í Breska konungsríkinu:
   a) í Englandi og Wales, High Court of Justice eða, ef um er að ræða dóm um
 framfærsluskyldu, Magistrates' Court fyrir milligöngu Secretary of State,
          b) í Skotlandi, Court of Session eða, ef um er að ræða dóm um
    framfærsluskyldu, Sheriff Court fyrir milligöngu Secretary of State,
     c) á Norður-Írlandi, High Court of Justice eða, ef um er að ræða dóm um
 framfærsluskyldu, Magistrates' Court fyrir milligöngu Secretary of State,
        d) á Gíbraltar, Supreme Court eða, þegar um er að ræða dóm vegna
framfærsluskyldu, Magistrates' Court fyrir milligöngu the Attorney General of
                                  Gibraltar,
                        í Búlgaríu: Sofijski gradski s'd,
                               í Danmörku: byret,
                     í Eistlandi: maakohus eða sýsludómstól,
                      í Finnlandi: käräjäoikeus/tingsrätt,
                                   í Frakklandi:
               a) greffier en chef du tribunal de grande instance,
   b) président de la chambre départementale des notaires þegar um er að ræða
    fullnustu á grundvelli skjals sem er opinberlega staðfest af lögbókanda,
                     í Grikklandi: Monomele'*s Prwtodikei'o
               í Hollandi: voorzieningenrechter van de rechtbank,
                             á Írlandi: High Court,
                              á Íslandi: héraðsdómur,
                           á Ítalíu: corte d'appello,
    á Kýpur: Eparxiako' Dikasty%rio eða, þegar um dóm vegna framfærsluskyldu
                    er að ræða, Oikogeneiako' Dikasty%rio,
                      í Lettlandi: rajona (pilsetas) tiesa,
                    í Litháen: Lietuvos apeliacinis teismas,
                í Lúxemborg: dómstjóri tribunal d'arrondissement,
       á Möltu: Prim' Awla tal-Qorti Civili eða Qorti tal-Magistrati ta'
 GHawdex fil-gurisdizzjoni superjuri tagHha eða, þegar um er að ræða dóm vegna
      framfærsluskyldu, Registratur tal-Qorti fyrir milligöngu Ministru
                         responsabbli gHall-Gustizzja,
                               í Noregi: tingrett,
                        í Portúgal: Tribunal de Comarca,
                            í Póllandi: sad okregowy,
                              í Rúmeníu: Tribunal,
                            í Slóvakíu: okresný súd,
                          í Slóveníu: okrozno sodisce,
                     á Spáni: Juzgado de Primera Instancia,
                                     í Sviss:
                 a) ef dómur er til greiðslu peninga, juge de la
  mainlevée/Rechtsöffnungsrichter/giudice competente a pronunciare sul rigetto
dell'opposizione eftir réttarfarsreglum 80. og 81. gr. sambandsríkislaganna um
 málssókn vegna skulda og gjaldþrots (loi fédérale sur la poursuite pour dettes
  et la faillite/Bundesgesetz über Schuldbetreibung und Konkurs/legge federale
                      sulla esecuzione e sul fallimento),
     b) ef dómur er til annars en greiðslu peninga, juge cantonal d'exequatur
    compétent/zuständiger kantonaler Vollstreckungsrichter/giudice cantonale
                     competente a pronunciare l'exequatur,
                            í Svíþjóð: Svea Hovrätt,
                í Tékklandi: okresní soud eða soudní exekutor,
     í Ungverjalandi: megyei bíróság székhelyén mu"ködo" helyi bíróság og í
                  Búdapest, Budai Központi Kerületi Bíróság,
                                   í Þýskalandi:
                      a) dómstjóri við deild í Landgericht,
      b) lögbókandi þegar leitað er eftir fullnustu á grundvelli opinberlega
                               staðfests skjals.

                                  VIÐAUKI III
  Dómstólar sem skjóta má málum til samkvæmt 2. mgr. 43. gr. eru eftirfarandi:
              í Austurríki: Landesgericht gegnum Bezirksgericht,
                                     í Belgíu:
    a) þegar um málskot varnaraðila er að ræða, tribunal de première instance
       eða rechtbank van eerste aanleg eða erstinstanzliche Gericht,
   b) þegar um málskot beiðanda er að ræða, cour d'appel eða hof van beroep,
                              í Breska konungsríkinu:
   a) í Englandi og Wales, High Court of Justice eða, ef um er að ræða dóm um
                    framfærsluskyldu, Magistrates' Court,
          b) í Skotlandi, Court of Session eða, ef um er að ræða dóm um
                       framfærsluskyldu, Sheriff Court,
     c) á Norður-Írlandi, High Court of Justice eða, ef um er að ræða dóm um
                    framfærsluskyldu, Magistrates' Court,
        d) á Gíbraltar, the Supreme Court eða, þegar um er að ræða dóm um
                    framfærsluskyldu, Magistrates' Court,
                      í Búlgaríu: Apelativen s'd  Sofiya,
                              í Danmörku: landsret,
                          í Eistlandi: ringkonnakohus,
                        í Finnlandi: hovioikeus/hovrätt,
                                   í Frakklandi:
           a) cour d'appel varðandi ákvarðanir sem heimila beitinguna,
    b) dómstjóri tribunal de grande instance varðandi ákvarðanir sem heimila
                                ekki beitinguna,
                             í Grikklandi: Efetei'o,
                             í Hollandi: rechtbank,
                             á Írlandi: High Court,
                              á Íslandi: héraðsdómur,
                           á Ítalíu: corte d'appello,
       á Kýpur: Eparxiako' Dikasty%rio eða, þegar um er að ræða dóm vegna
                 framfærsluskyldu, Oikogeneiako' Dikasty%rio,
           í Lettlandi: Apgabaltiesa gegnum rajona (pilsetas) tiesa,
                    í Litháen: Lietuvos apeliacinis teismas,
         í Lúxemborg: Cour supérieure de justice sem áfrýjunardómstóls í
                                  einkamálum,
     á Möltu: Qorti ta' l-Appell í samræmi við áfrýjunarferlið í Kodici ta'
Organizzazzjoni u Procedura Civili  Kap.12 eða, þegar um er að ræða dóm vegna
  framfærsluskyldu, citazzjoni hjá Prim' Awla tal-Qorti ivili jew il-Qorti
        tal-Magistrati ta' GHawdex fil-gurisdizzjoni superjuri tagHha,
                             í Noregi: lagmannsrett,
       í Portúgal: Tribunal da Relação er hinn valdbæri dómstóll. Málum er
 skotið til dómstólsins, í samræmi við gildandi landslög, með beiðni sem stíluð
              er á dómstólinn sem kvað upp hinn umdeilda úrskurð,
                í Póllandi: sad apelacyjny gegnum sad okregowy,
                            í Rúmeníu: Curte de Apel,
               í Sambandslýðveldinu Þýskalandi: Oberlandesgericht,
    í Slóvakíu: áfrýjunardómstóllinn í gegnum þann héraðsdómstól hvers ákvörðun
                              er verið að áfrýja,
                          í Slóveníu: okrozno sodisce,
        á Spáni: el Juzgado de Primera Instancia que dictó la resolución
      recurrida para ser resuelto el recurso por la Audiencia Provincial,
         í Sviss: tribunal cantonal/Kantonsgericht/tribunale cantonale,
                            í Svíþjóð: Svea Hovrätt,
            í Tékklandi: áfrýjunardómstóllinn gegnum héraðsdómstólinn,
           í Ungverjalandi: staðardómstóllinn sem er staðsettur þar sem
     sýsludómstóllinn hefur aðsetur (í Búdapest, héraðsdómstóllinn í Búda);
sýsludómstóllinn tekur fyrir málskotsbeiðnina (í Búdapest, the Capital Court).

                                   VIÐAUKI IV
       Málskot sem um er að ræða í 44. gr. samningsins eru eftirfarandi:
                         í Austurríki: Revisionsrekurs,
     í Belgíu, í Grikklandi, á Spáni, í Frakklandi, á Ítalíu, í Lúxemborg og í
                     Hollandi: með áfrýjun til ógildingar,
       í Breska konungsríkinu: með einum möguleika á áfrýjun um lagaatriði,
             í Búlgaríu: obzhalvane pred V"rhovniya kasacionen s"d,
             í Danmörku: með áfrýjun til höjesteret að fengnu leyfi
                           Procesbevillingsnævnet,
                        í Eistlandi: kassatsioonikaebus,
          í Finnlandi: með áfrýjun til korkein oikeus/högsta domstolen,
             á Írlandi: með áfrýjun um lagaatriði til Supreme Court,
                      á Íslandi: með áfrýjun til Hæstaréttar,
                       á Kýpur: með áfrýjun til hæstaréttar,
           í Lettlandi: með áfrýjun til Augstakas tiesas Senats gegnum
                                Apgabaltiesa,
           í Litháen: með áfrýjun til Lietuvos Auksciausiasis Teismas,
      á Möltu: engum frekari málskotum er beint til einhvers annars dómstóls;
 þegar um er að ræða dóm vegna framfærsluskyldu Qorti ta' l-Appell í samræmi
við áfrýjunarferlið í kodici ta' Organizzazzjoni u Procedura Civili  Kap. 12,
    í Noregi: með áfrýjun til Höyesteretts kjæremålsutvalg eða Höyesterett,
                      í Portúgal: með áfrýjun um lagaatriði,
                          í Póllandi: skarga kasacyjna,
               í Rúmeníu: contestatie in anulare eða revizuire,
             í Sambandslýðveldinu Þýskalandi: með Rechtsbeschwerde,
                             í Slóvakíu: dovolanie,
        í Slóveníu: með áfrýjun til Vrhovno sodisce Republike Slovenije,
         í Sviss: með recours devant le tribunal fédéral/Beschwerde beim
            Bundesgericht/ricorso di davanti al Tribunale federale,
                  í Svíþjóð: með áfrýjun til Högsta domstolen,
                í Tékklandi: dovolání og zaloba pro zmatecnost,
                    í Ungverjalandi: felülvizsgálati kérelem.

                                   VIÐAUKI V
 Vottorð um dóma og réttarsáttir sem vísað er til í 54. og 58. gr. í samningnum
        um dómsvald og um viðurkenningu og fullnustu dóma í einkamálum.
                                    1. Dómsríki
            2. Dómstóll eða valdbært stjórnvald sem gefur út vottorðið
                                     2.1. Nafn
                                 2.2. Heimilisfang
                               2.3. Sími/Fax/Netfang
             3. Dómstóll sem kvað upp dóminn/samþykkti réttarsáttina*
                               3.1. Tegund dómstóls
                               3.2. Aðsetur dómstóls
                               4. Dómur/réttarsátt*
                                  4.1. Dagsetning
                               4.2. Tilvísunarnúmer
                       4.3. Aðilar að dómnum/réttarsáttinni*
                       4.3.1. Nafn/nöfn stefnanda/stefnenda
                         4.3.2. Nafn/nöfn stefnda/stefndu
           4.3.3. Nafn/nöfn annars/annarra aðila, ef einhver/-jir er/-u
                 4.4. Dagsetning birtingar stefnu í útivistarmálum
          4.5. Texti dómsins/réttarsáttarinnar* sem fylgir þessu vottorði
       5. Nöfn þeirra aðila sem notið hafa að lögum fjárhagslegrar aðstoðar

    Dómurinn/réttarsáttin* er fullnustuhæf/-ur í dómsríkinu (38. og 58 gr. í
                             samningnum) gagnvart:
                                     Nafn:
     Gjört í ........................., dagsetning ...........................
          Undirskrift og/eða stimpill ...................................
                          * Strokist út eftir atvikum.

                                   VIÐAUKI VI
   Vottorð um opinberlega staðfest skjöl sem vísað er til í 4. mgr. 57. gr. í
   samningnum um dómsvald og um viðurkenningu og fullnustu dóma í einkamálum.
                                    1. Dómsríki
            2. Dómstóll eða valdbært stjórnvald sem gefur út vottorðið
                                     2.1. Nafn
                                 2.2. Heimilisfang
                               2.3. Sími/Fax/Netfang
                3. Stjórnvald sem hefur staðfest hið opinbera skjal
      3.1. Stjórnvald sem átti þátt í að útbúa hið opinbera skjal (ef við á)
                        3.1.1. Nafn og hlutverk stjórnvalds
                            3.1.2. Aðsetur stjórnvalds
      3.2. Stjórnvald sem hefur skráð hið opinbera staðfesta skjal (ef við á)
                             3.2.1. Tegund stjórnvalds
                            3.2.2. Aðsetur stjórnvalds
                           4. Opinberlega staðfest skjal
                              4.1. Lýsing á skjalinu
                                  4.2. Dagsetning
                          4.2.1. þegar skjalið var útbúið
                     4.2.2. ef annað: þegar skjalið var skráð
                               4.3. Tilvísunarnúmer
                              4.4. Aðilar að skjalinu
                             4.4.1. Nafn lánardrottins
                              4.4.2. Nafn skuldunauts
      5. Texti hinnar fullnustuhæfu skuldbindingar sem fylgir þessu vottorði

 Hið opinbera staðfesta skjal er fullnustuhæft gegn skuldunauti í dómsríki (1.
                           mgr. 57. gr. samningsins)
                             Gjört í ..... dagsetning
                            Undirskrift og/eða stimpill

                                  VIÐAUKI VII
    Þessi samningur kemur í stað eftirfarandi samninga í samræmi við 65. gr.
                                  samningsins:
    samnings milli Sviss og Spánar um gagnkvæma fullnustu dóma í einkamálum sem
                  undirritaður var í Madríd 19. nóvember 1896,
      samnings milli Tékkóslóvaska lýðveldisins og Sviss um viðurkenningu og
 fullnustu dóma, ásamt viðbótarbókun, sem undirritaður var í Bern 21. desember
                                     1926,
     samnings milli Sviss og Þýska ríkisins um viðurkenningu og fullnustu dóma
          og gerðardóma sem undirritaður var í Bern 2. nóvember 1929,
       samnings milli Íslands, Danmerkur, Finnlands, Noregs og Svíþjóðar um
viðurkenningu dóma og fullnægju þeirra sem undirritaður var í Kaupmannahöfn 16.
                                   mars 1932,
       samnings milli Sviss og Ítalíu um viðurkenningu og fullnustu dóma sem
                     undirritaður var í Róm 3. janúar 1933,
      samnings milli Svíþjóðar og Sviss um viðurkenningu og fullnustu dóma og
         gerðardóma sem undirritaður var í Stokkhólmi 15. janúar 1936,
       samnings milli Sviss og Belgíu um viðurkenningu og fullnustu dóma og
             gerðardóma sem undirritaður var í Bern 29. apríl 1959,
    samnings milli Austurríkis og Sviss um viðurkenningu og fullnustu dóma sem
                   undirritaður var í Bern 16. desember 1960,
      samnings milli Noregs annars vegar og Stóra-Bretlands og Norður-Írlands
    hins vegar um gagnkvæma viðurkenningu og fullnustu dóma í einkamálum sem
                   undirritaður var í Lundúnum 12. júní 1961,
     samnings milli Noregs og Sambandslýðveldisins Þýskalands um viðurkenningu
 og fullnustu dóma og fullnustuskjala á sviði einkamála sem undirritaður var í
                              Ósló 17. júní 1977,
       samnings milli Íslands, Danmerkur, Finnlands, Noregs og Svíþjóðar um
viðurkenningu og fullnægju á kröfum borgararéttarlegs eðlis sem undirritaður var
                       í Kaupmannahöfn 11. október 1977,
     samnings milli Noregs og Austurríkis um viðurkenningu og fullnustu dóma í
              einkamálum sem undirritaður var í Vín 21. maí 1984.

                                  VIÐAUKI VIII
  Tungumálin sem vísað er til í 79. gr. samningsins eru: búlgarska, tékkneska,
    danska, hollenska, enska, eistneska, finnska, þýska, gríska, ungverska,
   íslenska, írska, ítalska, lettneska, litháíska, maltneska, norska, pólska,
         portúgalska, rúmenska, slóvaska, slóvenska, spænska og sænska.

                                   VIÐAUKI IX
 Ríkin og reglurnar sem vísað er til í II. gr. í bókun nr. 1 eru eftirfarandi:
        Þýskaland: 68. gr., 72. gr., 73. gr. og 74. gr. laga um réttarfar í
einkamálum (Zivilprozessordnung) varðandi tilkynningar um málshöfðun til þriðja
                                     aðila,
     Austurríki: 21. gr. laga um réttarfar í einkamálum (Zivilprozessordnung)
             varðandi tilkynningar um málshöfðun til þriðja aðila,
       Ungverjaland: 58. og 60. gr. laga um réttarfar í einkamálum (Polgári
      perrendtartás) varðandi tilkynningar um málshöfðun til þriðja aðila,
    Sviss, að því er varðar þær kantónur, þar sem réttarfarslög mæla ekki fyrir
  um varnarþing það sem vísað er til í 2. mgr. 6. gr. og 11. gr. samningsins:
 viðeigandi ákvæði varðandi tilkynningar til þriðju aðila um málshöfðun (litis
                   denuntiatio) í viðeigandi réttarfarslögum.

References

   Visible links
   1. file://1991091.html#g32
