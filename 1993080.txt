
   --------------------------------------------------------------------------

                                              Lög um aðgerðir gegn peningaþvætti

                              1993 nr. 80 18. maí

   --------------------------------------------------------------------------

                                   I. kafli.
                                Gildissvið o.fl.
                                     1. gr.
               Lög þessi gilda um fyrirtæki og stofnanir sem veita almenningi
      fjármálaþjónustu, hér eftir nefndar fjármálastofnanir. Þær eru samkvæmt
                                                                lögum þessum:

   1.
           Viðskiptabankar, sparisjóðir og dótturfélög þeirra.
   2.
           Stofnanir samkvæmt lögum um lánastofnanir aðrar en viðskiptabankar
           og sparisjóðir.
   3.
           Líftryggingafélög og séreignalífeyrissjóðir.
   4.
           Verðbréfafyrirtæki og verðbréfasjóðir.
   5.
           Hérlend útibú erlendra fjármálastofnana sem hafa með höndum
           starfsemi skv. 1.4. tölul.

           Ráðherra er heimilt að ákveða með reglugerð að ákvæði 7. og 8. gr.
         laganna gildi einnig um aðra aðila sem hafa með höndum starfsemi sem
                             líklegt er að notuð verði til að þvætta peninga.

                                     2. gr.
        Fjármálastofnun skal ekki í starfsemi sinni taka þátt í að varðveita,
       yfirfæra eða hagnýta eign eða breyta henni úr einu eignarformi í annað
         þegar vitneskja eða rökstuddur grunur er til staðar um að rekja megi
    uppruna eignar til brots á almennum hegningarlögum eða lögum um ávana- og
                                                                   fíkniefni.

                                   II. kafli.
                           Hlutverk fjármálastofnana.
                                     3. gr.
              Við upphaf viðskiptasambands skal starfsmaður fjármálastofnunar
      krefjast þess af viðskiptamanni að hann sanni á sér deili með framvísun
                                                            persónuskilríkja.
             Einnig skal krefjast þess að viðskiptamaður, sem ekki er í föstu
    viðskiptasambandi skv. 1. mgr., framvísi persónuskilríkjum þegar hann á í
   viðskiptum með hærri fjárhæð en 1.100.000 kr. Ef fjárhæðin er ekki þekkt á
   þeim tíma er viðskiptin eiga sér stað eða viðskiptin fara fram í einni eða
              fleiri aðgerðum sem virðast tengjast hver annarri skal krefjast
      framvísunar persónuskilríkja um leið og vitneskja fæst um fjárhæðina og
                               ljóst er að hún er hærri en að framan greinir.
         Ef grunur leikur á að rekja megi uppruna eignar til brots á almennum
        hegningarlögum eða lögum um ávana- og fíkniefni skal krefjast þess af
         viðskiptamanni að hann framvísi persónuskilríkjum þótt um sé að ræða
                                  viðskipti með lægri fjárhæð en skv. 2. mgr.

                                     4. gr.
           Þegar viðskiptaaðili er fjármálastofnun sem starfar innan Evrópska
     efnahagssvæðisins þarf ekki að krefjast persónuskilríkja skv. 3. gr. Það
    sama gildir þegar staðfest er að greiðsla fyrir viðskiptin verði færð til
   skuldar á viðskiptareikningi í nafni viðskiptaaðila í sambærilegri stofnun
          sem starfar innan Evrópska efnahagssvæðisins nema grunur leiki á að
    viðskiptin tengist broti á almennum hegningarlögum eða lögum um ávana- og
                                                                   fíkniefni.

                                     5. gr.
          Hafi starfsmaður fjármálastofnunar vitneskju eða ástæðu til að ætla
      að tiltekin viðskipti fari fram í þágu þriðja manns skal viðskiptamaður
                               krafinn upplýsinga um hver sá þriðji maður er.

                                     6. gr.
         Fjármálastofnun skal varðveita ljósrit af persónuskilríkjum þeim sem
    krafist er skv. 3. gr. eða fullnægjandi upplýsingar úr þeim í a.m.k. fimm
                        ár frá því að viðskiptum eða viðskiptasambandi lýkur.

                                     7. gr.
              Fjármálastofnun skal láta athuga gaumgæfilega öll viðskipti sem
        grunur leikur á að rekja megi til brots á almennum hegningarlögum eða
    lögum um ávana- og fíkniefni og tilkynna ríkissaksóknara um viðskipti þar
                  sem slík tengsl eru talin vera fyrir hendi. Samkvæmt beiðni
   ríkissaksóknara eða lögreglu, sem rannsakar peningaþvættismál, skal láta í
      té allar upplýsingar sem nauðsynlegar eru taldar vegna rannsóknarinnar.
          Forðast skal viðskipti þegar fyrir hendi er vitneskja eða grunur um
    að rekja megi þau til brots á almennum hegningarlögum eða lögum um ávana-
     og fíkniefni þar til ríkissaksóknara hefur verið tilkynnt um viðskiptin.
       Ef ekki er unnt að koma í veg fyrir viðskiptin eða stöðvun þeirra gæti
           hindrað lögsókn á hendur þeim sem hafa hagnað af viðskiptunum skal
       ríkissaksóknara tilkynnt um viðskiptin um leið og þau hafa farið fram.

                                     8. gr.
        Stjórnendur, starfsmenn og aðrir, sem vinna í þágu fjármálastofnunar,
    eru skyldir til að sjá til þess að viðskiptamaður eða annar utanaðkomandi
    aðili fái ekki frá stofnuninni vitneskju um að ríkissaksóknara hafi verið
       sendar upplýsingar skv. 7. gr. eða að rannsókn sé hafin vegna gruns um
             brot á almennum hegningarlögum eða lögum um ávana- og fíkniefni.

                                     9. gr.
          Fjármálastofnun skal hafa innra eftirlit sem miðar að því að hindra
   að stofnunin sé notuð til viðskipta sem tengjast afbrotum. Í þeim tilgangi
      skal stofnunin m.a. sjá til þess að starfsmenn hljóti sérstaka þjálfun.

                                  III. kafli.
                                  Ýmis ákvæði.
                                    10. gr.
         Fái bankaeftirlit Seðlabanka Íslands eða Tryggingaeftirlit í störfum
    sínum vitneskju um viðskipti sem tengjast broti á almennum hegningarlögum
     eða lögum um ávana- og fíkniefni eða upplýsingar um viðskipti sem grunur
   leikur á að tengist broti á almennum hegningarlögum eða lögum um ávana- og
                             fíkniefni skal það tilkynnt til ríkissaksóknara.

                                    11. gr.
                    Þegar stjórnandi eða starfsmaður fjármálastofnunar veitir
   ríkissaksóknara eða lögreglu upplýsingar í góðri trú samkvæmt lögum þessum
    telst það ekki brot á þagnarskyldu sem hann er bundinn samkvæmt lögum eða
                 með öðrum hætti. Slík upplýsingagjöf leggur hvorki refsi- né
     skaðabótaábyrgð á herðar hlutaðeigandi stofnunum, stjórnendum þeirra eða
                                                                starfsmönnum.

                                    12. gr.
                       Fjárhæð skv. 2. mgr. 3. gr. skal bundin gengi evrópsku
              mynteiningarinnar ECU. Seðlabanki Íslands auglýsir fjárhæðina í
                              Lögbirtingablaði, miðað við 1. janúar ár hvert.

                                    13. gr.
                 Ráðherra er heimilt að setja í reglugerð^1) nánari ákvæði um
                                                      framkvæmd laga þessara.

   ^1)Rg. 272/1994.

                                    14. gr.
        Brot á ákvæðum 3., 5., 6., 7., 8. og 9. gr. varða sektum. Vanræksla á
   að láta ríkissaksóknara eða lögreglu í té upplýsingar skv. 2. málsl. 1.
   mgr. 7. gr. varðar einnig sektum.
        Þegar brot er framið í starfsemi lögaðila má gera lögaðila sekt fyrir
   brot á lögum þessum án tillits til þess hvort sök verður sönnuð á
   fyrirsvarsmann eða starfsmann lögaðilans. Hafi fyrirsvarsmaður eða
   starfsmaður gerst sekur um brot á lögum þessum má einnig gera lögaðilanum
   sekt.

                                    15. gr.
        Lög þessi öðlast gildi 1. júlí 1993. Ákvæði 9. gr. öðlast gildi sex
   mánuðum síðar.

References

   Visible links
   1. http://www.althingi.is/dba-bin/lawformpr.pl?lnr=1993080
