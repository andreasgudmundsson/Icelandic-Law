                                    dálkum.

   --------------------------------------------------------------------------

                       Lög um aðgerðir gegn peningaþvætti

                              1993 nr. 80 18. maí

   --------------------------------------------------------------------------

 Tóku gildi 1. júlí 1993, að undanskilinni 9. gr. sem tók gildi 1. janúar 1994.
 Breytt með [2]l. 84/1998 (tóku gildi 1. jan. 1999), [3]l. 38/1999 (tóku gildi
 30. mars 1999), [4]l. 17/2003 (tóku gildi 1. júlí 2003) og [5]l. 42/2003 (tóku
   gildi 3. apríl 2003; EES-samningurinn: IX. viðauki tilskipun 91/308/EBE).

                           I. kafli. Gildissvið o.fl.
 1. gr. [Lög þessi gilda um starfsemi einstaklinga og lögaðila sem heimild hafa
 til að veita almenningi þjónustu hér á landi eða erlendis ^1) og fellur undir
                       einn eða fleiri eftirtalinna liða:
     1. Móttöku innlána og annarra endurgreiðanlegra fjármuna frá almenningi.
                             2. Útlánastarfsemi, m.a.:
                                  a. neytendalán,
                                    b. veðlán,
                       c. kröfukaup og kaup skuldaskjala og
                                 d. viðskiptalán.
                                  3. Eignarleigu.
                                4. Greiðslumiðlun.
         5. Útgáfu og umsýslu greiðslukorta, svo og annarra greiðslumiðla.
               6. Að veita ábyrgðir eða veðtryggingar vegna lántöku.
          7. Viðskipti fyrir eigin reikning eða fyrir viðskiptavini með:
   a. [peningamarkaðsskjöl]^1) (ávísanir, víxla, önnur sambærileg greiðsluskjöl
                                   o.s.frv.),
                              b. erlendan gjaldeyri,
                  c. [framtíðarsamninga og valréttarsamninga],^1)
                        d. gengisbundin bréf og vaxtabréf,
                                  e. verðbréf og
                                [f. fasteignir].^1)
    8. Þátttöku í útboðum verðbréfa og þjónustuviðskipti tengd slíkum útboðum.
   9. Móttöku fjármuna í tengslum við uppbyggingu höfuðstóls í fyrirtækjum eða í
           tengslum við kaup, yfirtöku eða samruna atvinnufyrirtækja.
       10. Peningamiðlun, þar með taldar skiptistöðvar (bureaux de change).
    11. [Geymslu, umsjón, ráðgjöf og ávöxtun fjármálagerninga, þar með talinna
                                 rafbréfa.]^1)
                            12. Leigu á geymsluhólfum.
         13. [Verðbréfaviðskipti samkvæmt lögum um verðbréfaviðskipti.]^1)
            14. Líftryggingarstarfsemi, svo og starfsemi lífeyrissjóða.
                                15. [Fasteignasölu.
                                 16. Skipamiðlun.
   17. Viðskipti með eðalmálma og eðalsteina þegar einstök viðskipti nema hærri
 fjárhæð en tilgreind er í 2. mgr. 3. gr. og ef um lægri fjárhæð er að ræða ef
       viðskiptin fara fram í fleiri aðgerðum sem tengjast hver annarri.
     18. Viðskipti með listaverk þegar einstök viðskipti nema hærri fjárhæð en
 tilgreind er í 2. mgr. 3. gr. og ef um lægri fjárhæð er að ræða ef viðskiptin
           fara fram í fleiri aðgerðum sem tengjast hver annarri.]^1)
 Ákvæði laganna taka einnig til þeirra sem hlotið hafa starfsleyfi á grundvelli
 [6]laga nr. 6/1926, um happdrætti (lotterí) og hlutaveltur (tombólur), eða til
 reksturs fjársafnana og happdrætta á grundvelli sérlaga þegar greiddir eru út
                                 vinningar.]^2)
  Ráðherra er heimilt að ákveða með reglugerð að ákvæði [7., 8. og 9. gr.]^2)
laganna gildi einnig um aðra aðila sem hafa með höndum starfsemi sem líklegt er
                     að notuð verði til að þvætta peninga.
                 ^1)[7]L. 42/2003, 1. gr. ^2)[8]L. 38/1999, 1. gr.
  2. gr. [Með peningaþvætti er í lögum þessum átt við þegar einstaklingur eða
lögaðili tekur við eða aflar sér eða öðrum ávinnings með broti sem er refsivert
 samkvæmt almennum hegningarlögum, svo sem auðgunarbroti eða [meiri háttar]^1)
     skatta- eða fíkniefnabroti, tollalögum, lögum um ávana- og fíkniefni,
áfengislögum og lyfjalögum. [Einnig er átt við þegar einstaklingur eða lögaðili
tekur að sér að geyma, dylja eða flytja slíkan ávinning, aðstoðar við afhendingu
 hans eða stuðlar á annan sambærilegan hátt að því að tryggja öðrum ávinning af
                         slíkum refsiverðum brotum.]^1)
[Með ávinningi er átt við hvers kyns hagnað og eignir hverju nafni sem nefnast,
þar með talin skjöl sem ætlað er að tryggja rétthafa aðgang að eignum eða öðrum
                      réttindum sem meta má til fjár.]^1)
  Skylt er þeim sem falla undir ákvæði þessara laga að veita alla nauðsynlega
               aðstoð til að ákvæðum laganna verði framfylgt.]^2)
                ^1)[9]L. 42/2003, 2. gr. ^2)[10]L. 38/1999, 2. gr.

               II. kafli. [Hlutverk einstaklinga og lögaðila.]^1)
                            ^1)[11]L. 38/1999, 11. gr.
 3. gr. [Við upphaf viðskipta, einkum við opnun reiknings og eignavörslu, skal
      einstaklingur eða lögaðili sem nefndur er í 1. gr. krefjast þess af
viðskiptamanni að hann sanni á sér deili með framvísun persónuskilríkja um nafn,
   lögheimili og kennitölu samkvæmt vottorði útgefnu af Hagstofu Íslands [eða
    ríkisskattstjóra].^1) Sama gildir um prókúruhafa eftir því sem við getur
                                    átt.]^2)
       Einnig skal krefjast þess að viðskiptamaður, sem ekki er í [föstum
     viðskiptum]^2) skv. 1. mgr., framvísi persónuskilríkjum þegar hann á í
   viðskiptum [með hærri fjárhæð en sem nemur 15.000 evrum miðað við opinbert
    viðmiðunargengi eins og það er skráð hverju sinni].^2) [Ef um er að ræða
     starfsemi sem hlotið hefur starfsleyfi, sbr. 2. mgr. 1. gr., skulu þó
 framangreind fjárhæðarmörk vera 1.000 evrur miðað við opinbert viðmiðunargengi
eins og það er skráð hverju sinni.]^3) Ef fjárhæðin er ekki þekkt á þeim tíma er
 viðskiptin eiga sér stað eða viðskiptin fara fram í einni eða fleiri aðgerðum
sem virðast tengjast hver annarri skal krefjast framvísunar persónuskilríkja um
 leið og vitneskja fæst um fjárhæðina og ljóst er að hún er hærri en að framan
                                    greinir.
  Ef grunur leikur á að rekja megi uppruna eignar til brots [sem lýst er í 2.
gr.]^2) skal krefjast þess af viðskiptamanni að hann framvísi persónuskilríkjum
         þótt um sé að ræða viðskipti með lægri fjárhæð en skv. 2. mgr.
        [Við upphaf viðskipta með fjarsölu, stofnun samninga með notkun
  fjarskiptaaðferða eða á annan sambærilegan hátt ber að afla viðbótargagna um
viðskiptamann ef nauðsyn krefur svo og að krefjast þess að fyrsta greiðsla skuli
 gerð í nafni viðskiptamanns og af reikningi sem hann hefur stofnað í starfandi
 lána- eða fjármálastofnun. Í reglum sem einstaklingum og lögaðilum er skylt að
 setja um innra eftirlit fyrir starfsemina, sbr. 10. gr., skal þegar það á við
 kveða nánar á um viðskipti með notkun fjarskiptaaðferða og varðveislu gagna um
                              slík viðskipti.]^3)
    ^1)[12]L. 17/2003, 12. gr. ^2)[13]L. 38/1999, 3. gr. ^3)[14]L. 42/2003, 3.
                                      gr.
   4. gr. Þegar viðskiptaaðili er [lána- eða fjármálastofnun sem hlotið hefur
starfsleyfi á Evrópska efnahagssvæðinu til að veita þjónustu, sbr. 1.12. og 14.
tölul. 1. mgr. 1. gr.]^1) þarf ekki að krefjast persónuskilríkja skv. 3. gr. Það
   sama gildir þegar staðfest er að greiðsla fyrir viðskiptin verði færð til
 skuldar á viðskiptareikningi í nafni viðskiptaaðila í sambærilegri stofnun sem
   starfar innan Evrópska efnahagssvæðisins nema grunur leiki á að viðskiptin
                    tengist broti [sem lýst er í 2. gr.]^1)
                             ^1)[15]L. 38/1999, 4. gr.
5. gr. Hafi [einstaklingur eða starfsmaður lögaðila sem nefndur er í 1. gr.]^1)
 vitneskju eða ástæðu til að ætla að tiltekin viðskipti fari fram í þágu þriðja
    manns skal viðskiptamaður krafinn upplýsinga um hver sá þriðji maður er.
                             ^1)[16]L. 38/1999, 5. gr.
6. gr. [Einstaklingur og lögaðilar sem nefndir eru í 1. gr. skulu]^1) varðveita
 ljósrit af persónuskilríkjum þeim sem krafist er skv. 3. gr. eða fullnægjandi
     upplýsingar úr þeim í a.m.k. fimm ár frá því að viðskiptum ^1) lýkur.
                             ^1)[17]L. 38/1999, 6. gr.
7. gr. [Einstaklingum og lögaðilum sem nefndir eru í 1. gr. ber skylda til þess
að]^1) láta athuga gaumgæfilega öll viðskipti sem grunur leikur á að rekja megi
  til brots [sem lýst er í 2. gr.]^1) og tilkynna [ríkislögreglustjóra]^1) um
 viðskipti þar sem slík tengsl eru talin vera fyrir hendi. Samkvæmt beiðni ^1)
lögreglu, sem rannsakar peningaþvættismál, skal láta í té allar upplýsingar sem
             nauðsynlegar eru taldar vegna [tilkynningarinnar].^1)
  Forðast skal viðskipti þegar fyrir hendi er vitneskja eða grunur um að rekja
        megi þau til brots [sem lýst er í 2. gr. og tilkynna um það til
ríkislögreglustjóra, sbr. 8. gr. Í tilkynningu skal taka fram innan hvaða frests
   einstaklingum og lögaðilum sem nefndir eru í 1. gr. er skylt að framkvæma
   viðskiptin.]^1) Ef ekki er unnt að koma í veg fyrir viðskiptin eða stöðvun
 þeirra gæti hindrað lögsókn á hendur þeim sem hafa hagnað af viðskiptunum skal
[ríkislögreglustjóra]^1) tilkynnt um viðskiptin um leið og þau hafa farið fram.
                             ^1)[18]L. 38/1999, 7. gr.
[8. gr. Ríkislögreglustjóra ber að staðfesta skriflega móttöku tilkynningar skv.
 7. gr. Ríkislögreglustjóra er heimilt ef brýn nauðsyn krefur að óska eftir því
 að viðskipti sem tilkynnt hefur verið um skv. 7. gr. verði ekki framkvæmd fyrr
         en að loknum þeim fresti sem tilgreindur er í tilkynningunni.
 Ríkislögreglustjóri skal tafarlaust gera viðvart sé ekki talin þörf á hindrun
                                   viðskipta.
 Einstaklingar og lögaðilar sem nefndir eru í 1. gr., svo og starfsmenn þeirra,
   bera ábyrgð á því að ákvæðum laga þessara og reglugerðar, og reglum settum
samkvæmt þeim, sé framfylgt. Þeim er skylt að tilnefna einstakling sem sérstakan
 ábyrgðarmann sem að jafnaði annast tilkynningar í samræmi við ákvæði 7. gr. og
  sjá til þess að mótaðar séu samræmdar starfsaðferðir er stuðli að framkvæmd
  laganna. Ríkislögreglustjóra skal tilkynnt um tilnefningu ábyrgðarmanns.]^1)
[Ríkislögreglustjóra ber að veita einstaklingum og lögaðilum aðgang að almennum
 upplýsingum um peningaþvætti og hvernig unnt sé að greina viðskipti sem falla
                         undir ákvæði þessara laga.]^2)
                ^1)[19]L. 38/1999, 8. gr. ^2)[20]L. 42/2003, 4. gr.
    [9. gr. Einstaklingar, stjórnendur, starfsmenn og aðrir sem vinna í þágu
       lögaðila sem lög þessi taka til eru skyldir til að sjá til þess að
     viðskiptamaður eða annar utanaðkomandi aðili fái ekki vitneskju um að
ríkislögreglustjóra hafi verið sendar upplýsingar skv. 7. gr. eða að rannsókn sé
               hafin vegna gruns um brot sem lýst er í 2. gr.]^1)
                             ^1)[21]L. 38/1999, 9. gr.
[10. gr.]^1) [Einstaklingum og lögaðilum sem nefndir eru í 1. gr. ber skylda til
    þess að]^2) hafa innra eftirlit sem miðar að því að hindra að [starfsemi
þeirra]^2) sé notuð til viðskipta sem tengjast afbrotum. Í þeim tilgangi [skulu
       þeir]^2) m.a. sjá til þess að starfsmenn hljóti sérstaka þjálfun.
[Einstaklingum og lögaðilum sem nefndir eru í 1. gr. ber skylda til þess að gera
 skriflegar skýrslur um allar grunsamlegar og óvenjulegar færslur sem verða við
framkvæmd viðskipta í starfsemi þeirra. Um varðveislu slíkra gagna fer samkvæmt
                                 ákvæðum 6. gr.
Lögaðilum sem nefndir eru í 1. mgr. 1. gr. ber við ráðningu starfsfólks að setja
 sérstakar reglur um hvaða athuganir skuli gerðar á ferli umsækjenda um stöður
  hjá fyrirtækjunum og í hvaða tilvikum skuli krafist sakavottorðs eða annarra
              sambærilegra skilríkja um feril og fyrri störf.]^3)
    ^1)[22]L. 38/1999, 8. gr. ^2)[23]L. 38/1999, 10. gr. ^3)[24]L. 42/2003, 5.
                                      gr.

                            III. kafli. Ýmis ákvæði.
[11. gr. [Fái Fjármálaeftirlitið, önnur stjórnvöld, fagaðilar og aðrir þeir sem
hafa eftirlit með starfsemi sem talin er upp í 1. gr. í störfum sínum vitneskju
    um viðskipti sem tengjast broti sem lýst er í 2. gr. eða upplýsingar um
  viðskipti sem grunur leikur á að tengist broti sem lýst er í 2. gr. skal það
                       tilkynnt til ríkislögreglustjóra.
  Lögaðilum sem nefndir eru 1. mgr. 1. gr. ber að gefa sérstakan gaum að þeim
    ríkjum eða ríkjasvæðum sem ekki fylgja alþjóðlegum tilmælum og reglum um
  aðgerðir gegn peningaþvætti. Fjármálaeftirlitið skal gefa út tilkynningar og
leiðbeiningar ef þörf er á sérstakri varúð í viðskiptum við ríki eða ríkjasvæði
                        samkvæmt þessari grein.]^1)]^2)
               ^1)[25]L. 42/2003, 6. gr. ^2)[26]L. 38/1999, 12. gr.
 [12. gr.]^1) [Þegar einstaklingur eða lögaðili sem lög þessi taka til, sbr. 1.
gr., veitir lögreglu]^2) upplýsingar í góðri trú samkvæmt lögum þessum telst það
ekki brot á þagnarskyldu sem hann er bundinn samkvæmt lögum eða með öðrum hætti.
      Slík upplýsingagjöf leggur hvorki refsi- né skaðabótaábyrgð á herðar
         hlutaðeigandi [einstaklingum, lögaðilum eða starfsmönnum].^2)
               ^1)[27]L. 38/1999, 8. gr. ^2)[28]L. 38/1999, 13. gr.
 13. gr. Ráðherra er heimilt að setja í reglugerð^1) nánari ákvæði um framkvæmd
                                 laga þessara.
                               ^1)[29]Rg. 272/1994.
  14. gr. Brot á ákvæðum 3., 5., 6., 7., [8., 9. og 10. gr.]^1) varða sektum.
Vanræksla á að láta ^1) lögreglu í té upplýsingar skv. 2. málsl. 1. mgr. 7. gr.
                             varðar einnig sektum.
  Þegar brot er framið í starfsemi lögaðila má gera lögaðila sekt fyrir brot á
 lögum þessum án tillits til þess hvort sök verður sönnuð á fyrirsvarsmann eða
starfsmann lögaðilans. Hafi fyrirsvarsmaður eða starfsmaður gerst sekur um brot
                á lögum þessum má einnig gera lögaðilanum sekt.
                            ^1)[30]L. 38/1999, 15. gr.
  15. gr. Lög þessi öðlast gildi 1. júlí 1993. Ákvæði 9. gr. öðlast gildi sex
                                 mánuðum síðar.

References

   Visible links
   1. http://www.althingi.is/dba-bin/lawformpr.pl?lnr=1993080
   2. file:///altext/stjt/1998.084.html
   3. file:///altext/stjt/1999.038.html
   4. file://2003017.html
   5. file:///altext/stjt/2003.042.html
   6. file://1926006.html
   7. file:///altext/stjt/2003.042.html
   8. file:///altext/stjt/1999.038.html
   9. file:///altext/stjt/2003.042.html
  10. file:///altext/stjt/1999.038.html
  11. file:///altext/stjt/1999.038.html
  12. file://2003017.html#g12
  13. file:///altext/stjt/1999.038.html
  14. file:///altext/stjt/2003.042.html
  15. file:///altext/stjt/1999.038.html
  16. file:///altext/stjt/1999.038.html
  17. file:///altext/stjt/1999.038.html
  18. file:///altext/stjt/1999.038.html
  19. file:///altext/stjt/1999.038.html
  20. file:///altext/stjt/2003.042.html
  21. file:///altext/stjt/1999.038.html
  22. file:///altext/stjt/1999.038.html
  23. file:///altext/stjt/1999.038.html
  24. file:///altext/stjt/2003.042.html
  25. file:///altext/stjt/2003.042.html
  26. file:///altext/stjt/1999.038.html
  27. file:///altext/stjt/1999.038.html
  28. file:///altext/stjt/1999.038.html
  29. http://www.reglugerd.is/interpro/dkm/WebGuard.nsf/key2/272-1994
  30. file:///altext/stjt/1999.038.html
