                                    dálkum.

   --------------------------------------------------------------------------

Lög um réttarstöðu liðsafla aðildarríkja Atlantshafsbandalagsins og Samstarfs í
                               þágu friðar o.fl.

                              2007 nr. 72 28. mars

   --------------------------------------------------------------------------

              [2]Ferill málsins á Alþingi.   [3]Frumvarp til laga.

                           Tóku gildi 5. apríl 2007.
  1. gr. Ríkisstjórninni er heimilt að fullgilda fyrir Íslands hönd eftirtalda
                                alþjóðasamninga:
    1. Samning frá 19. júní 1951 milli aðila að Norður-Atlantshafssamningnum um
                          réttarstöðu liðsafla þeirra.
                2. Samning frá 19. júní 1995 milli aðildarríkja að
  Norður-Atlantshafssamningnum og annarra ríkja, sem eru aðilar að Samstarfi í
 þágu friðar, um réttarstöðu liðsafla þeirra ásamt bókunum við þann samning frá
                      19. júní 1995 og 19. desember 1997.
 2. gr. Ákvæði laga þessara gilda um erlendan liðssafla sem dvelur á Íslandi á
 grundvelli þeirra alþjóðasamninga sem tilgreindir eru í 1. og 2. tölul. 1. gr.
 eða á grundvelli bókunar frá 28. ágúst 1952 varðandi réttarstöðu fjölþjóðlegra
             hernaðarlegra höfuðstöðva sem stofnsettar eru samkvæmt
                         Norður-Atlantshafssamningnum.
  Utanríkisráðherra er heimilt að ákveða með auglýsingu að ákvæði laga þessara
skuli einnig gilda um annan erlendan liðsafla sem dvelur á Íslandi á grundvelli
alþjóðasamninga sem eru skuldbindandi fyrir Ísland að þjóðarétti og veita slíkum
       liðsafla sömu réttarstöðu og veitt er í framangreindum samningum.
 Mönnum í erlendum liðsafla sem dvelur hérlendis á grundvelli heimildar skv. 1.
 eða 2. mgr. er heimilt að bera vopn hérlendis enda hafi þeir heimild til þess
 samkvæmt reglum þess sendiríkis sem þeir tilheyra og uppfyllt séu skilyrði sem
          íslensk stjórnvöld kunna að setja varðandi slíkan vopnaburð.
    3. gr. Utanríkisráðherra fer með fyrirsvar af hálfu íslenska ríkisins í
      samskiptum við erlendan liðsafla skv. 2. gr., sendiríki hans og þau
                        hermálayfirvöld sem hann lýtur.
      Utanríkisráðherra fer með fyrirsvar af hálfu íslenska ríkisins vegna
  undirbúnings og fyrirkomulags friðargæsluæfinga og heræfinga sem haldnar eru
 hérlendis með samþykki íslenskra stjórnvalda og þátttöku erlends liðsafla skv.
                                     2. gr.
4. gr. Erlendum hermálayfirvöldum er heimilt að fara með refsilögsögu og agavald
 yfir liðsafla sínum og borgaralegri deild hans, eða einstaklingi úr skylduliði
     framangreindra eininga, á íslensku yfirráðasvæði í samræmi við ákvæði
                          alþjóðasamninga skv. 2. gr.
  5. gr. Íslenskum lögregluyfirvöldum er heimilt að handtaka mann úr liðsafla
     sendiríkis eða borgaralegri deild þess, eða einstakling úr skylduliði
     framangreindra eininga, sé þess óskað vegna kæru fyrir verknað sem er
 refsiverður samkvæmt lögum sendiríkisins og hermálayfirvöld þess eiga lögsögu
  yfir á íslensku yfirráðasvæði á grundvelli alþjóðasamninga skv. 2. gr. Þetta
gildir jafnvel þótt sá handtekni sé grunaður um verknað sem ekki er refsiverður
  samkvæmt íslenskum lögum. Framselja skal hinn handtekna til hermálayfirvalda
    sendiríkisins sem fyrst og í síðasta lagi tuttugu og fjórum tímum eftir
                                  handtökuna.
6. gr. Hver sá sem ljóstrar upp um eða kemur á framfæri vitneskju sem leynt á að
 fara varðandi öryggi þess erlenda liðsafla, sem dvelur á Íslandi á grundvelli
  samninga skv. 2. gr., eða varðandi öryggi aðildarríkja þessara samninga skal
                       sæta fangelsi allt að sextán árum.
   Hver sá sem falsar, eyðileggur eða nemur á brott skjöl eða hluti sem hafa
 þýðingu fyrir erlendan liðsafla, sem dvelur hér á grundvelli samninga skv. 2.
 gr., eða aðildarríki þessara samninga skal sæta fangelsi allt að sextán árum.
           Hver sá sem með gáleysi eða ásetningi skýrir án leyfis frá
  hernaðarundirbúningsaðgerðum eða tekur eða birtir myndir hvers konar, þ.m.t.
 loftmyndir, af hernaðarmannvirkjum, birgðaskemmum eða búnaði erlends liðsafla
  skv. 2. gr., skal sæta sektum eða fangelsi allt að þremur árum enda sé um að
  ræða auglýst bannsvæði sem sé afgirt eða för almennings inn á það eða um það
                bönnuð með merkjum eða með öðrum glöggum hætti.
  Hafi verknaður skv. 1. og 2. mgr. þessarar greinar verið framinn af gáleysi
 varðar það fangelsi allt að þremur árum eða sektum ef sérstakar málsbætur eru
                                  fyrir hendi.
 7. gr. Erlendur liðsafli og borgaralegar deildir hans sem dvelja hér á landi á
 grundvelli alþjóðasamninga skv. 2. gr. skulu hérlendis njóta þess skattfrelsis
             og þeirra tollundanþágna sem samningarnir kveða á um.
8. gr. Ákvæði þessara laga hafa engin áhrif á [4]lög nr. 110/1951, um lagagildi
      varnarsamnings milli Íslands og Bandaríkjanna og um réttarstöðu liðs
                         Bandaríkjanna og eignir þess.
     9. gr. Utanríkisráðherra setur með reglugerð fyrirmæli um málsmeðferð
skaðabótakrafna utan samninga sem stofnast vegna verknaða manna sem dveljast hér
á landi á grundvelli alþjóðasamninga skv. 2. gr., greiðslur úr ríkissjóði vegna
 slíkra krafna og endurkröfu þeirra. Utanríkisráðherra er heimilt að fela nefnd
sérfræðinga að taka endanlega afstöðu til slíkra bótakrafna eða að kalla sér til
  ráðgjafar einn til þrjá sérfræðinga þegar sérkunnáttu þarf við úrlausn máls.
  10. gr. Utanríkisráðherra er með reglugerð heimilt að setja nánari reglur um
                            framkvæmd þessara laga.
                     11. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=2007072
   2. http://www.althingi.is/dba-bin/ferill.pl?ltg=133&mnr=655
   3. http://www.althingi.is/altext/133/s/981.html
   4. file://1951110.html
