
   --------------------------------------------------------------------------

                         Lög um Leiklistarskóla Íslands

                              1975 nr. 37 26. maí

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 11. júní 1975. Breytt með l. 83/1997 (tóku gildi 6. júní 1997) og l.
                     126/2011 (tóku gildi 30. sept. 2011).

     1. gr. Stofna skal á vegum ríkisins leiklistarskóla, og er heiti hans
                            Leiklistarskóli Íslands.
   Hlutverk skólans er að þroska leiklistarhæfileika nemenda og þjálfa þá til
                               leiklistarstarfa.
    Skólinn starfar í Reykjavík, en heimilt er að reka undirbúningsdeildir í
                 tengslum við skólann annars staðar á landinu.
            Heimilt er að starfrækja nemendaleikhús á vegum skólans.
              Allur kostnaður við skólann greiðist úr ríkissjóði.
2. gr. Leiklistarskóli Íslands heyrir undir [ráðuneytið].^1) Skólinn er þriggja
      vetra skóli og skal starfa sem næst 8 mánuði á ári. Ákveða skal með
  reglugerð,^2) hvert skuli vera námsefni skólans, inntökuskilyrði, hæfnismat
 (próf) og annað, er varðar starfsemi skólans og undirbúningsdeilda skv. 1. gr.
   ^1)L. 126/2011, 66. gr. ^2)Rg. 190/1978, sbr. 333/1986, 158/1991 og 54/1992.
 3. gr. [Við skólann starfar skólastjóri sem skipaður skal af ráðherra til fimm
  ára í senn.]^1) Skólastjóri getur sá einn orðið, sem öðlast hefur menntun og
     reynslu í leiklistarstörfum. Um starfskjör hans fer eftir hinu almenna
 launakerfi ríkisins, eftir því sem við á. [Skólastjóri ræður kennara og annað
                             starfslið skólans.]^1)
                              ^1)L. 83/1997, 103. gr.
      4. gr. Skólanefnd er til ráðuneytis skólastjóra um málefni skólans.
[Ráðherra]^1) skipar skólanefndina, sem í eiga sæti 9 fulltrúar. Ráðherra skipar
 einn nefndarmanna án tilnefningar, og er hann formaður. Aðrir nefndarmenn eru
 skipaðir samkvæmt tilnefningu eftirtalinna aðila: Þjóðleikhúsráðs, leikhúsráðs
    Leikfélags Reykjavíkur, Leikfélags Akureyrar, Bandalags ísl. leikfélaga,
  Ríkisútvarpsins, Félags íslenskra leikara, kennara Leiklistarskóla Íslands,
 nemenda Leiklistarskóla Íslands. Nefndarmenn skulu skipaðir til fjögurra ára í
  senn nema fulltrúar nemenda og kennara, sem skipaðir eru til eins árs hverju
                                     sinni.
                              ^1)L. 126/2011, 66. gr.
  5. gr. Þjóðleikhús og önnur leikhús í landinu, sem ríkisstyrks njóta, svo og
Ríkisútvarp (hljóðvarp og sjónvarp) skulu veita Leiklistarskóla Íslands aðstoð í
starfi hans eftir því sem um semst milli aðila hverju sinni og við verður komið.
                          Ákvæði til bráðabirgða. ...
