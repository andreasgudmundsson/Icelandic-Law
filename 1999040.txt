                                    dálkum.

   --------------------------------------------------------------------------

                          Lög um Háskólann á Akureyri

                              1999 nr. 40 22. mars

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 1. janúar 1999. Breytt með [4]l. 148/2001 (tóku gildi 1. jan. 2002),
  [5]l. 43/2004 (tóku gildi 26. maí 2004), [6]l. 135/2004 (tóku gildi 1. jan.
               2005) og [7]l. 63/2006 (tóku gildi 1. júlí 2006).

                              I. kafli. Hlutverk.
  1. gr. Háskólinn á Akureyri er vísindaleg mennta- og rannsóknastofnun. Hann
veitir stúdentum sínum menntun til að sinna sjálfstætt vísindalegum verkefnum og
     til að gegna ýmsum ábyrgðarstörfum í atvinnulífinu sem einkum tengjast
  sjávarútvegi, rekstri, menntun og heilbrigði. Háskólanum er heimilt að veita
 framhaldsmenntun og endurmenntun í þeim fræðum sem stunduð eru í deildum hans.

                       II. kafli. Kennarar og stúdentar.
 2. gr. Kennarar við Háskólann á Akureyri eru prófessorar, dósentar, lektorar,
                          aðjúnktar og stundakennarar.
     Prófessorar, dósentar og lektorar hafa einir kennslu og rannsóknir að
 aðalstarfi. Aðjúnktar eru ráðnir til eins árs hið skemmsta. Stundakennarar eru
                     ráðnir til eins árs eða skemmri tíma.
          Háskólaráð setur nánari reglur^1) um starfsskyldur kennara.
                               ^1)[8]Rgl. 782/2005.
  3. gr. Rektor ræður prófessora, dósenta, lektora, aðjúnkta og stundakennara.
 Umsóknum um prófessorsstarf, dósents- og lektorsstörf skulu fylgja upplýsingar
 um háskólamenntun, vísindastörf og önnur störf, svo og ritsmíðar og rannsóknir
                                  umsækjenda.
   Rektor skal skipa þriggja manna dómnefnd eftir tilnefningu háskólaráðs og
 menntamálaráðherra til tveggja ára í senn, til þess að dæma um hæfi umsækjenda
 til að gegna starfi prófessors, dósents eða lektors. Háskólaráð tilnefnir tvo
  menn í nefndina og er annar þeirra formaður. Annar fulltrúa háskólaráðs skal
   starfa utan háskólans. Menntamálaráðherra tilnefnir einn mann í nefndina.
                      Varamenn skulu skipaðir á sama hátt.
      Í dómnefnd má skipa þá eina sem lokið hafa meistaraprófi úr háskóla.
Að ábendingu viðkomandi deildar skal rektor hverju sinni tilnefna sérfræðing til
           ráðgjafar fyrir dómnefnd um mat á fræðistörfum umsækjenda.
  Dómnefnd skal gefa rökstutt álit um hvort ráða megi af vísindagildi rita og
rannsókna umsækjanda, svo og af námsferli hans og störfum, að hann sé hæfur til
 að gegna starfinu. Engum manni má veita starf prófessors, dósents eða lektors
   nema meiri hluti dómnefndar hafi látið það álit í ljós að hann sé til þess
                                     hæfur.
 Háskólaráði er heimilt að setja reglur sem kveða á um að ákvæði 3. mgr. gildi
við ráðningu sérfræðinga á sviði rannsókna og annarra fræðistarfa við háskólann.
    Heimilt er að flytja lektor úr lektorsstarfi í dósentsstarf og dósent úr
   dósentsstarfi í prófessorsstarf, enda liggi fyrir hæfnisdómur dómnefndar.
 Háskólaráð setur nánari reglur^1) um nýráðningar og framgang í starfi þar sem
einnig er kveðið á um störf dómnefnda og meðferð umsókna. [Háskólaráð getur mælt
  svo fyrir í reglunum^2) að undanþiggja megi auglýsingu störf sem byggjast á
    sérstökum tímabundnum styrkjum, störf sem tengjast sérstökum tímabundnum
  verkefnum, störf sem nemendur stunda við háskólann samhliða rannsóknartengdu
 framhaldsnámi og störf við háskólann sem tengjast tilteknu starfi utan hans á
                       grundvelli samstarfssamnings.]^3)
[Heimilt er að ráða kennara til háskólans tímabundinni ráðningu til allt að fimm
 ára. Um tilhögun slíkrar ráðningar skal háskólaráð setja reglur. Sama á við um
            þá sem eingöngu eru ráðnir til vísinda- og fræðistarfa.
Kennara má ráða í hlutastarf í samræmi við reglur sem háskólaráð setur. Heimilt
    er að tengja starf kennara tilteknu starfi utan háskólans eða starfi við
            stofnanir hans samkvæmt reglum sem háskólaráð setur.]^3)
       ^1)[9]Rgl. 782/2005. ^2)[10]Rgl. 925/2004. ^3)[11]L. 43/2004, 1. gr.
   4. gr. Háskólaráð skal, að fengnum tillögum deilda, staðfesta reglur^1) um
      skráningu stúdenta í einstakar deildir þar sem kveðið er nánar á um
inntökuskilyrði í viðkomandi deild. Þeir einir teljast stúdentar við Háskólann á
      Akureyri sem skrásettir hafa verið til náms samkvæmt reglum þessum.
Við skrásetningu til náms greiðir stúdent skrásetningargjald, [45.000 kr. fyrir
 heilt skólaár].^2) Heimilt er að taka 15% hærra gjald af þeim sem fá leyfi til
              skrásetningar utan auglýstra skrásetningartímabila.
        ^1)[12]Rgl. 413/2006, [13]rgl. 414/2006. ^2)[14]L. 135/2004, 1. gr.

                          III. kafli. Stjórnskipulag.
  5. gr. Háskólaráð er æðsti ákvörðunaraðili innan skólans nema annað sé berum
                           orðum tekið fram í lögum.
                            Í háskólaráði eiga sæti:
       1. Rektor, sem er sjálfkjörinn í ráðið og er jafnframt forseti þess.
    2. Tveir fulltrúar kennara sem ráðnir eru ótímabundið við skólann og tveir
        til vara, kosnir á almennum fundi þeirra til tveggja ára í senn.
     3. Einn fulltrúi stúdenta og einn til vara, kosnir til tveggja ára í senn
                   samkvæmt reglum stúdentafélags háskólans.
   4. Einn fulltrúi skipaður af menntamálaráðherra og einn til vara til tveggja
                                  ára í senn.
           Varaforseta kýs ráðið úr hópi háskólaráðsfulltrúa kennara.
     6. gr. Rektor boðar til fundar í háskólaráði eftir þörfum. Óski tveir
háskólaráðsfulltrúar eftir fundi er rektor skylt að boða til hans. Rektor stýrir
                                fundum ráðsins.
 Háskólaráðsfundur er ályktunarhæfur ef helmingur atkvæðisbærra fulltrúa sækir
   fund hið fæsta. Afl atkvæða ræður úrslitum mála. Ef atkvæði eru jöfn sker
  atkvæði forseta úr. Varafulltrúar skulu sitja fundi háskólaráðs í forföllum
                                 aðalfulltrúa.
   7. gr. Menntamálaráðherra skipar rektor til fimm ára samkvæmt tilnefningu
 háskólaráðs. Skal staðan auglýst laus til umsóknar. Háskólaráð setur reglur um
                  hvernig staðið skuli að tilnefningu rektors.
[Þann einan má skipa í stöðu rektors sem lokið hefur æðri prófgráðu við háskóla
   og öðlast hefur stjórnunarreynslu. Óheimilt er að framlengja skipunartíma
                            rektors án auglýsingar.
Rektor verður ekki leystur frá störfum án þess að það sé borið undir háskólaráð
                      og hljóti samþykki meiri hluta þess.
Rektor er yfirmaður stjórnsýslu háskólans og æðsti fulltrúi hans gagnvart mönnum
   og stofnunum innan hans og utan. Hann hefur almennt eftirlit með starfsemi
  háskólans og hefur frumkvæði að því að háskólaráð marki sér heildarstefnu í
  málefnum skólans. Rektor hefur ráðningarvald yfir öllum starfsmönnum skólans
 nema annað sé berum orðum tekið fram í lögum. Á milli funda háskólaráðs hefur
 rektor ákvörðunarvald í umboði ráðsins í öllum málum háskólans sem ekki varða
 veruleg fjárhagsmálefni skólans eða hafa í för með sér breytingar á skipulagi
                                   hans.]^1)
                            ^1)[15]L. 63/2006, 28. gr.
      8. gr. Háskólaráð ákvarðar deildarskipan háskólans og afmarkar aðrar
 stjórnunareiningar innan skólans. Háskólaráð setur reglur um yfirstjórn deilda
    og um val á deildarforsetum. Störf deildarforseta skulu auglýst laus til
 umsóknar. Háskólaráð setur deildum starfsreglur og reglur um hvert skuli vera
   verksvið, vald og ábyrgð hverrar stjórnunareiningar innan hverrar deildar.
  Stofnanir og einstakir starfsmenn háskólans, sem ekki lúta sérstakri stjórn,
                       heyra beint undir embætti rektors.
9. gr. Fyrir hverja deild háskólans eða skilgreinda námsbraut skal setja námskrá
  sem kveður á um markmið, inntak og meginviðfangsefni námsins, þar með talda
                  starfsþjálfun á vettvangi þar sem það á við.
Á grundvelli námskrár skal árlega gefa út kennsluskrá þar sem m.a. er gerð grein
    fyrir tilhögun náms, kennsluháttum og námsmati. Í kennsluskrá eða öðrum
    starfsáætlunum einstakra deilda skal enn fremur kveðið á um missira- eða
annaskiptingu, kennslutíma, próftímabil, leyfi og önnur atriði er varða skipulag
                                     náms.
Háskólaráð staðfestir námskrár og kennsluskrár, en deildarráð ber ábyrgð á gerð
                                    þeirra.

               IV. kafli. Kennsla, framkvæmd prófa, agaviðurlög.
 10. gr. Háskólaráð skal setja reglur^1) um prófgráður, prófgreinar, próftíma,
    prófdómara, endurtekningu prófa, viðurkenningu erlendra prófa, skiptingu
 fullnaðarprófs í fleiri en einn hluta, undirbúningspróf, einkunnir og annað er
að prófum lýtur. Heimilt er í reglum háskólaráðs að kveða á um hámarkstímalengd
   í námi eða einstökum hlutum þess og um afleiðingar ef þeim ákvæðum er ekki
                                   fullnægt.
Stúdent á rétt til að fá útskýringar kennara á mati skriflegrar úrlausnar sinnar
ef hann æskir þess innan 15 daga frá birtingu einkunnar. Vilji stúdent sem ekki
     hefur staðist próf þá eigi una mati kennarans getur hann snúið sér til
viðkomandi deildarforseta. Skal þá prófdómari skipaður í hverju tilviki. Einnig
  getur kennari eða meiri hluti stúdenta, telji þeir til þess sérstaka ástæðu,
óskað skipunar prófdómara í einstöku prófi. Háskólarektor skipar prófdómendur að
                        fengnum tillögum háskóladeildar.
    ^1)[16]Rgl. 868/2004, sbr. [17]rgl. 642/2005, [18]rgl. 977/2005 og [19]rgl.
                                   1173/2006.
    11. gr. Rektor getur veitt stúdent áminningu eða vikið honum úr skóla um
tiltekinn tíma eða að fullu ef hann hefur gerst sekur um brot á lögum eða öðrum
  reglum háskólans eða framkoma hans gagnvart starfsmönnum háskólans eða öðrum
 stúdentum er ósæmileg eða óhæfileg. Áður en ákvörðun um brottrekstur er tekin
  skal leita umsagnar háskóladeildar og gefa stúdentinum kost á að tjá sig um
   málið. Stúdent er heimilt að skjóta ákvörðun rektors til áfrýjunarnefndar
samkvæmt lögum um háskóla. Málskot frestar framkvæmd ákvörðunar rektors. Rektor
 getur að hæfilegum tíma liðnum heimilað stúdent sem vikið hefur verið að fullu
   úr skóla að skrá sig aftur til náms í háskólanum ef aðstæður hafa breyst.
 Stúdent er heimilt að skjóta synjun rektors um skráningu til áfrýjunarnefndar.

                      V. kafli. Rannsóknir, bókasafn o.fl.
12. gr. Háskólanum er heimilt að starfrækja rannsóknastofnun á eigin vegum eða í
 samvinnu við aðra. Kennarar háskólans geta fullnægt rannsóknarskyldu sinni að
nokkru eða öllu leyti með störfum í þágu rannsóknastofnunarinnar. Heimilt er að
                     ráða sérfræðinga til starfa við hana.
  Rannsóknastofnunin skal eftir því sem aðstæður leyfa veita stúdentum skólans
          ráðgjöf og fræðslu um skipulagningu og framkvæmd rannsókna.
 Háskólaráð skal setja reglur, sem menntamálaráðherra staðfestir, um starfsemi
  rannsóknastofnunarinnar, um skipan stjórnar og gjaldtöku fyrir þjónustu sem
                           rannsóknastofnunin veitir.
   Heimilt er háskólaráði að stofna sérstaka rannsóknarsjóði. Skal um þá sett
                                 skipulagsskrá.
    [Háskólanum er heimilt með samþykki menntamálaráðherra að eiga aðild að
rannsóknar- og þróunarfyrirtækjum sem eru hlutafélög, sjálfseignarstofnanir eða
félög með takmarkaða ábyrgð og stunda framleiðslu og sölu í því skyni að hagnýta
 og þróa niðurstöður rannsókna sem háskólinn vinnur að hverju sinni. Háskólaráð
              fer með eignarhlut skólans í slíkum fyrirtækjum.]^1)
                            ^1)[20]L. 63/2006, 28. gr.
13. gr. Við háskólann er rannsókna- og sérfræðibókasafn sem tengist fræðasviðum
  skólans. Hlutverk þess er að veita stúdentum og kennurum háskólans og öðrum
lánþegum safnsins sérhæfða þjónustu vegna kennslu, náms og rannsókna. Háskólaráð
              skal setja nánari reglur um starfsemi bókasafnsins.
  14. gr. Háskólanum á Akureyri skal heimilt að taka gjald fyrir þjónustu sem
     telst utan þeirrar lögmæltu þjónustu sem háskólanum er skylt að veita.
Háskólaráð setur nánari reglur um gjaldtöku og ráðstöfun gjalda samkvæmt ákvæði
                                     þessu.
      Háskólaráði er heimilt að semja við félög stúdenta, hollvinasamtök,
 einstaklinga, samtök þeirra og fyrirtæki eða opinberar stofnanir um að taka að
sér þjónustu fyrir hönd Háskólans á Akureyri enda sé farið að ákvæðum í 30. gr.
                          laga um fjárreiður ríkisins.
 15. gr. Háskólanum er heimilt að gera samstarfssamninga við aðrar stofnanir og
  fyrirtæki sem tengjast starfssviði háskólans, t.d. um kennslu, rannsóknir og
ráðningu kennara og annarra starfsmanna. Háskólaráð setur nánari reglur um stöðu
    þeirra starfsmanna innan háskólans sem þannig eru ráðnir til starfa við
                                  skólann.^1)
                               ^1)[21]Rgl. 876/2003.
 16. gr. Að fenginni tillögu viðkomandi deildarfundar hefur háskólaráð rétt til
    þess að veita doktorsnafnbót. Slíka nafnbót má veita í heiðursskyni, að
             undangengnu doktorsnámi eða með vörn doktorsritgerðar.
   Háskólaráð setur sérstakar reglur um veitingu doktorsnafnbótar, þ.m.t. um
                     doktorsnám og um vörn doktorsritgerða.

                     VI. kafli. Gildistaka, reglugerð o.fl.
   17. gr. Menntamálaráðherra setur í reglugerð^1) nánari ákvæði um framkvæmd
                                 þessara laga.
   ^1)[22]Rg. 292/1992, rg. 393/1996, [23]rgl. 888/1999, sbr. [24]rgl. 146/2001,
  [25]rgl. 698/2001, [26]rgl. 1024/2003, [27]rgl. 783/2004, [28]rgl. 875/2004,
 [29]rgl. 465/2005, [30]rgl. 641/2005 og [31]rgl. 976/2005; [32]rgl. 459/2000;
                               [33]rgl. 757/2006.
18. gr. Allar reglur sem háskólaráð setur á grundvelli þessara laga skulu birtar
                              í Stjórnartíðindum.
   19. gr. Lög þessi, sem sett eru með hliðsjón af [34]lögum um háskóla, nr.
                     136/1997, öðlast gildi 1. janúar 1999
    Ákvæði til bráðabirgða. Núverandi forstöðumenn deilda skulu gegna starfi
      deildarforseta þar til gildandi ráðningarsamningar þeirra renna út.
 Núverandi rektor Háskólans á Akureyri situr út yfirstandandi kjörtímabil sitt,
    en að því loknu skal skipa rektor til fimm ára skv. 7. gr. laga þessara.

References

   Visible links
   1. http://www.althingi.is/dba-bin/lawformpr.pl?lnr=1999040
   2. http://www.althingi.is/dba-bin/ferill.pl?ltg=123&mnr=510
   3. http://www.althingi.is/altext/123/s/0822.html
   4. file:///altext/stjt/2001.148.html
   5. file:///altext/stjt/2004.043.html
   6. file:///altext/stjt/2004.135.html
   7. file://2006063.html
   8. file://ekkitil/ekkitil.html?REGL/2005782
   9. file://ekkitil/ekkitil.html?REGL/2005782
  10. file://ekkitil/ekkitil.html?REGL/2004925
  11. file:///altext/stjt/2004.043.html
  12. file:///altext/stjtnr.html#2006413
  13. file:///altext/stjtnr.html#2006414
  14. file:///altext/stjt/2004.135.html
  15. file://2006063.html#g28
  16. file://ekkitil/ekkitil.html?REGL/2004868
  17. file:///altext/stjtnr.html#2005642
  18. file:///altext/stjtnr.html#2005977
  19. file:///altext/stjtnr.html#20061173
  20. file://2006063.html#g28
  21. file://ekkitil/ekkitil.html?REGL/2003876
  22. file://ekkitil/ekkitil.html?REGL/1992292
  23. file:///altext/stjtnr.html#1999888
  24. file:///altext/stjt/2001.146.html
  25. file:///altext/stjtnr.html#2001698
  26. file:///altext/stjtnr.html#20031024
  27. file:///altext/stjtnr.html#2004783
  28. file:///altext/stjtnr.html#2004875
  29. file:///altext/stjtnr.html#2005465
  30. file:///altext/stjtnr.html#2005641
  31. file:///altext/stjtnr.html#2005976
  32. file:///altext/stjtnr.html#2000459
  33. file:///altext/stjtnr.html#2006757
  34. file://1997136.html
