
   --------------------------------------------------------------------------

                    Lög um byggingu og rekstur dagvistarheimila fyrir börn^1)^2)

                           1976 nr. 112 31. desember

   --------------------------------------------------------------------------

   ^1)Rg. 149/1977.^2)Með [2]23. gr. l. 48/1991 eru [3]l. 112/1976 felld úr
   gildi að öðru leyti en því er lýtur að skóladagheimilum. Í [4]l.
   78/1994, 18. gr., sem felldu [5]l. 48/1991 úr gildi, er tekið fram að þau
   raski ekki gildi ákvæða [6]l. 112/1976 sem lúta að skóladagheimilum.

                                   I. kafli.
                                     1. gr.
        Markmið með starfsemi dagvistarheimila er að gefa börnum kost á að
   njóta handleiðslu sérmenntaðs fólks í uppeldismálum og búa þeim þau
   uppeldisskilyrði er efli persónulegan og félagslegan þroska þeirra.
        [Gerð verði starfsáætlun á vegum menntamálaráðuneytisins, er kveði
   nánar á um markmið og leiðir í uppeldisstarfi á dagvistarheimilum í
   samráði við þá aðila, er að uppeldis- og skólamálum vinna.]^1)

   ^1)[7]L. 40/1981, 1. gr.

                                     2. gr.
        [Bygging og rekstur dagvistarheimila er í verkahring sveitarfélaga.
   Menntamálaráðuneytið skal hafa með höndum faglega umsjón með starfi
   dagvistarheimila og vera sveitarstjórnum til ráðuneytis um þau mál.
        Samþykki menntamálaráðuneytis og hlutaðeigandi sveitarstjórnar þarf
   til að setja á stofn dagvistarheimili.]^1)

   ^1)[8]L. 87/1989, 59. gr.

                                     3. gr.
        [Sveitarstjórn ákveður byggingu og fyrirkomulag á rekstri
   dagvistarheimila í eigu þess samkvæmt lögum þessum.
        Sveitarstjórn getur veitt aðilum, sem reka vilja dagvistarheimili í
   samræmi við markmið þessara laga, styrki til byggingar og reksturs, eftir
   því sem ákveðið er í fjárhagsáætlun sveitarstjórnar. Áður en framkvæmdir
   hefjast skal ganga frá samningi milli sveitarstjórnar og félags um styrk
   og skilyrði varðandi rekstur heimilisins.]^1)

   ^1)[9]L. 87/1989, 60. gr.

                                     4. gr.
        Eftirtalin dagvistarheimili njóta styrks til byggingar ^1) og til
   rekstrar frá sveitarfélagi samkvæmt lögum þessum:

   1.
           Dagheimili fyrir börn frá 3ja mánaða aldri til skólaskyldualdurs
           þar sem börnin geta dvalist a.m.k. 5 st. á dag.
   2.
           Skóladagheimili fyrir börn á skólaskyldualdri.
   3.
           Leikskólar fyrir börn frá 2ja ára aldri til skólaskyldualdurs þar
           sem börnin geta dvalist a.m.k. 3 st. á dag.

        Ákveðið skal nánar um starfstíma ofangreindra dagvistarheimila í
   reglugerð.

   ^1)[10]L. 87/1989, 61. gr.

                                     5. gr.
        Framlags úr sveitarsjóði geta notið þau dagvistarheimili sem reka
   starfsemi sína að minnsta kosti 4 mánuði ársins samfellt.
        Sveitarstjórn getur veitt dagvistarheimili styrk úr sveitarsjóði enda
   þótt það starfi skemur en 4 mánuði ef sérstakar aðstæður krefjast.

                                   II. kafli.
                                     6. gr.
        [Menntamálaráðuneytið skal í samráði við stjórn Sambands íslenskra
   sveitarfélaga setja í reglugerð almenn ákvæði um húsnæði og búnað og
   viðmiðunarákvæði um barnafjölda og starfslið dagvistarheimila sem falla
   undir lög þessi.
        Nú hættir aðili, sem notið hefur opinbers styrks til stofnunar
   dagvistarheimilis, rekstri þess og getur þá hlutaðeigandi sveitarfélag
   gert kröfu um endurgreiðslu styrksins.]^1)

   ^1)[11]L. 87/1989, 62. gr.

                                     7. gr.
         ^1)

   ^1)[12]L. 87/1989, 63. gr.

                                  III. kafli.
                                     8. gr.
        Af rekstrarkostnaði dagvistarheimila greiði sveitarfélag sem hér
   segir:

   1.
           Til dagheimila og skóladagheimila allt að 60%.
   2.
           Til leikskóla allt að 40%.

        Af rekstrarkostnaði dagvistarheimila, sem leyfi hafa til rekstrar og
   eigi eru rekin af sveitarfélaginu sjálfu, greiði sveitarfélagið
   rekstrarstyrk að loknu ársuppgjöri dagvistarheimilisins. Skal í reglugerð
   setja nánari ákvæði um hvað falla skuli undir þann rekstrarkostnað sem
   sveitarfélagið tekur þátt í.
        Heimilt er að greiða allt að 50% af rekstrarkostnaði fyrirfram.

                                   IV. kafli.
                                  [9. gr.]^1)
        Ráðuneytið skal hafa í þjónustu sinni starfsmann sem lokið hefur námi
   í Fósturskóla Íslands eða í sambærilegum skóla og hlotið framhaldsmenntun.
   Auk þess skal hann hafa reynslu í uppeldisstarfi. Þessi starfsmaður skal
   athuga allar umsóknir um húsaskipan og rekstur dagvistarheimila áður en
   leyfi er veitt. Ber honum að hlutast til um að fullnægt sé öllum ákvæðum
   sem lög þessi og reglugerðir mæla fyrir um varðandi byggingu og rekstur
   dagvistarheimila. Hann skal vera stjórnendum dagvistarheimila til
   ráðuneytis um starfsemi heimilanna og annast eftirlit með þeim.

   ^1)[13]L. 87/1989, 64. gr.

                                   V. kafli.
                                  [10. gr.]^1)
        Forstöðumaður dagvistarheimilis og starfslið, er annast fósturstörf,
   skal hafa hlotið fósturmenntun, svo og þeir sem annast umsjón með
   dagvistarheimilum á vegum rekstraraðila.
        Heimilt er þó með samþykki ráðuneytisins að víkja frá þessu ákvæði sé
   þess enginn kostur að fá fólk með framangreinda menntun til starfs.

   ^1)[14]L. 87/1989, 64. gr.

                                  [11. gr.]^1)
        Læknar skulu hafa eftirlit með heilsufari barna á dagvistarheimilum.
   Skal kveða nánar á um það í reglugerð, svo og reglum um
   heilbrigðiseftirlit með starfsfólki.
        Stefnt skal að því að dagvistarheimili eigi kost á sálfræði- og
   ráðgjafarþjónustu. Tengja skal þá þjónustu við ráðgjafar- og
   sálfræðiþjónustu skóla eða félagsmálastofnana eftir því sem við á í hverju
   sveitarfélagi.

   ^1)[15]L. 87/1989, 64. gr.

                                  [12. gr.]^1)
        Forstöðumaður dagvistarheimilis skal halda reglulega fundi með
   starfsliði um stjórn heimilisins og velferð hvers einstaks barns.
        Skylt er rekstraraðila dagvistarheimilis að skipuleggja tengsl milli
   foreldra barnanna og dagvistarheimilis í því skyni að efla samstarf milli
   þessara aðila um velferð barnsins.

   ^1)[16]L. 87/1989, 64. gr.

                                  [13. gr.]^1)
        Lög þessi öðlast þegar gildi. Jafnframt falla úr gildi [17]lög nr.
   29/1973, um hlutdeild ríkisins í byggingu og rekstri dagvistunarheimila,
   og önnur ákvæði sem kunna að brjóta í bága við þessi lög.

   ^1)[18]L. 87/1989, 64. gr.

References

   Visible links
   1. http://www.althingi.is/dba-bin/lawformpr.pl?lnr=1976112
   2. file:///altext/stjt/1991.048.html
   3. file://1976112.html
   4. file://1994078.html
   5. file:///altext/stjt/1991.048.html
   6. file://1976112.html
   7. file:///altext/stjtnr.html#1981040?g1
   8. file://1989087.html
   9. file://1989087.html
  10. file://1989087.html
  11. file://1989087.html
  12. file://1989087.html
  13. file://1989087.html
  14. file://1989087.html
  15. file://1989087.html
  16. file://1989087.html
  17. file:///altext/stjtnr.html#1973029
  18. file://1989087.html
