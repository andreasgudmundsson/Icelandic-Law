
   --------------------------------------------------------------------------

              Forsetaúrskurður um sendiráð, fastanefndir hjá alþjóðastofnunum og
                                                           sendiræðisskrifstofur

                              1994 nr. 17 14. mars

   --------------------------------------------------------------------------

                 Samkvæmt fyrirmælum 4. gr. laga nr. 39 frá 16. apríl 1971 um
              utanríkisþjónustu Íslands eru hér með sett eftirfarandi ákvæði:

   1.
           Íslensk sendiráð skulu vera í Kaupmannahöfn, Osló, Stokkhólmi,
           London, París, Moskvu, Bonn, Brussel og Washington. Fastanefndir
           skulu vera í Brussel, Genf og New York, og aðalræðisskrifstofa í
           New York.
   2.
           Umdæmi stofnana þeirra sem nefndar eru í 1. lið hér að framan
           skulu vera sem hér segir:

                a.
                        Kaupmannahöfn. Auk Danmerkur skal umdæmi sendiráðsins
                        vera Ítalía, Vatikanríkið, Tyrkland, Ísrael, Litháen
                        og Japan.
                b.
                        Osló. Auk Noregs skal umdæmi sendiráðsins vera
                        Pólland, Króatía, Kýpur, Slóvakía, Makedonía og
                        Suður-Kórea.
                c.
                        Stokkhólmur. Auk Svíþjóðar skal umdæmi sendiráðsins
                        vera Finnland, Eistland, Lettland, Albanía, Slóvenía
                        og Namibía.
                d.
                        London. Auk Stóra Bretlands og Norður-Írlands skal
                        umdæmi sendiráðsins vera Lýðveldið Írland, Grikkland,
                        Holland, Indland og Nígería.
                e.
                        París. Auk Frakklands skal umdæmi sendiráðsins vera
                        Spánn, Portúgal og Grænhöfðaeyjar. Forstöðumaður
                        sendiráðsins skal vera fastafulltrúi Íslands hjá
                        Efnahags- og þróunarstofnuninni (OECD), Evrópuráðinu
                        og hjá Menningarmálastofnun Sameinuðu þjóðanna
                        (UNESCO).
                f.
                        Moskva. Auk Rússlands skal umdæmi sendiráðsins vera
                        Hvíta-Rússland, Úkraína, Georgía, Moldova, Armenía,
                        Kazakhstan, Rúmenía og Búlgaría.
                g.
                        Bonn. Auk Sambandslýðveldisins Þýskalands skal umdæmi
                        sendiráðsins vera Austurríki, Sviss, Ungverjaland,
                        Tékkland og Serbía/Svartfjallaland. Forstöðumaður
                        sendiráðsins skal vera fastafulltrúi Íslands hjá
                        Ráðstefnunni um öryggi og samvinnu í Evrópu (CSCE).
                h.
                        Brussel, sendiráð. Auk Belgíu skal umdæmi
                        sendiráðsins vera Luxembourg og Liechtenstein.
                        Forstöðumaður sendiráðsins skal einnig vera
                        sendiherra Íslands hjá Evrópusambandinu.
                i.
                        Brussel, fastanefnd. Forstöðumaður fastanefndarinnar
                        skal vera fastafulltrúi Íslands í
                        Norður-Atlantshafsráðinu og hjá
                        Vestur-Evrópusambandinu (WEU).
                j.
                        Washington. Auk Bandaríkja Ameríku skal umdæmi
                        sendiráðsins vera Kanada, Mexíkó, Brasilía,
                        Argentína, Chile, Perú, Kólombía, Úrúgvæ og
                        Venesúela.
                k.
                        Genf. Forstöðumaður fastanefndarinnar skal vera
                        fastafulltrúi hjá fríverslunarsamtökum Evrópu (EFTA),
                        hjá Evrópuskrifstofu Sameinuðu þjóðanna og öðrum
                        alþjóðastofnunum sem aðsetur hafa í Genf og Ísland er
                        aðili að. Auk þess skal hann vera sendiherra
                        Egyptalands.
                l.
                        New York. Forstöðumaður fastanefndarinnar skal vera
                        fastafulltrúi Íslands hjá höfuðstöðvum Sameinuðu
                        þjóðanna og auk þess sendiherra á Kúbu.

   3.
           Ráðherra getur ákveðið að sendiherra í utanríkisþjónustunni með
           búsetu í Reykjavík skuli vera sendiherra í fjarlægum löndum, fyrst
           og fremst í Asíu og Afríku eftir því sem nauðsyn kann að krefja.

           Úrskurður þessi skal taka gildi við undirskrift ...

References

   Visible links
   1. http://www.althingi.is/dba-bin/lawformpr.pl?lnr=1994017
