                                    dálkum.

   --------------------------------------------------------------------------

                               Lög um loftferðir

                              1998 nr. 60 10. júní

   --------------------------------------------------------------------------

              [2]Ferill málsins á Alþingi.   [3]Frumvarp til laga.

  Tóku gildi 18. júní 1998. EES-samningurinn: II. viðauki tilskipun 80/51/EBE,
  80/1266/EBE og 89/629/EBE og XIII. viðauki reglugerð 2407/92 (EBE), 2408/92
  (EBE) og 2027/97 (EB), tilskipun 91/670/EBE. Breytt með [4]l. 74/2000 (tóku
  gildi 2. júní 2000), [5]l. 148/2001 (tóku gildi 1. jan. 2002), [6]l. 21/2002
 (tóku gildi 3. apríl 2002), [7]l. 73/2002 (tóku gildi 4. nóv. 2002, sbr. [8]l.
111/2002), [9]l. 72/2003 (tóku gildi 10. apríl 2003), [10]l. 88/2004 (tóku gildi
    2. júlí 2004; EES-samningurinn: XIII. viðauki reglugerð 295/91 (EBE) og
          1592/2002 (EB)) og [11]l. 75/2005 (tóku gildi 9. júní 2005).

                            I. kafli. Almenn ákvæði.
1. gr. Lög þessi gilda á íslensku yfirráðasvæði og um borð í íslenskum loftförum
  hvar sem þau eru stödd, nema samningar við önnur ríki eða lög þess ríkis er
                       loftfarið fer um leiði til annars.
Samgönguráðherra ákveður^1) að hve miklu leyti reglur settar samkvæmt heimild í
                lögum þessum gildi utan íslensks yfirráðasvæðis.
              ^1)Augl. 55/1992, sbr. 206/1996, 500/2000 og 578/2001.
  2. gr. Loftfar samkvæmt lögum þessum telst sérhvert tæki sem haldist getur á
  flugi vegna verkana loftsins, annarra en loftpúðaáhrifa við yfirborð jarðar.
    Samgönguráðherra er heimilt að setja reglur um tæki sem ætluð eru til að
                    hreyfast um loftið en eru eigi loftför.
Ráðherra getur undanþegið ákvæðum laga þessara eða sett sérreglur um loftför sem
    ekki hafa stjórnanda innan borðs, eru ekki knúin hreyfli eða eru annars
                              sérstakrar tegundar.
  3. gr. Loftfari er aðeins heimil ferð um íslenskt yfirráðasvæði að uppfylltu
                      einhverju af eftirfarandi skilyrðum:
                          a. Það hafi íslenskt þjóðerni.
    b. Það hafi þjóðerni ríkis sem hefur með sáttmála verið veittur réttur til
                      loftferða um íslenskt yfirráðasvæði.
          c. [Það hafi leyfi frá samgönguráðherra eða þeim sem hann felur
           leyfisveitinguna til ferðar um íslenskt yfirráðasvæði.]^1)
[Leyfi skv. c-lið 1. mgr. má binda þeim skilyrðum sem nauðsynleg teljast og eru
  slík leyfi afturkallanleg án fyrirvara. Samgönguráðherra er heimilt að setja
               nánari reglur^2) um framkvæmd leyfisveitinga.]^1)
                  ^1)[12]L. 75/2005, 1. gr. ^2)[13]Rg. 904/2005.
      4. gr. Þegar brýna nauðsyn ber til, svo sem vegna almannaöryggis eða
allsherjarreglu, getur samgönguráðherra takmarkað eða bannað loftferðir almennt
                    eða um hluta af íslensku yfirráðasvæði.
     Flugmálastjórn er heimilt að banna flug yfir hljóðhraða innan íslensks
                                yfirráðasvæðis.

                          II. kafli. Stjórn flugmála.
              5. gr. Samgönguráðherra fer með yfirstjórn flugmála.
6. gr. Flugmálastjórn Íslands er sérstök stofnun undir stjórn flugmálastjóra sem
        fer með framkvæmdarvald samkvæmt lögum þessum og öðrum lögum og
              stjórnvaldsreglum sem settar eru á sviði loftferða.
   Samgönguráðherra skipar flugmálastjóra til fimm ára í senn. Ráðherra ræður
       framkvæmdastjóra einstakra sviða stofnunarinnar að fenginni umsögn
     flugmálastjóra. Flugmálastjóri ræður annað starfsfólk stofnunarinnar.
    Nánar skal kveðið á um hlutverk Flugmálastjórnar Íslands með reglugerð.
 7. gr. Flugmálastjórn skal heimilt með samþykki samgönguráðherra að stofna og
eiga aðild að fyrirtækjum sem eru hlutafélög, önnur félög með takmarkaðri ábyrgð
 eða sjálfseignarstofnanir með það að markmiði að vinna að rannsókn og þróun á
         starfssviði stofnunarinnar og hagnýta niðurstöður þess starfs.
  Enn fremur er Flugmálastjórn heimilt með samþykki samgönguráðherra að stofna
        hlutafélag til að markaðsfæra og selja þjónustu stofnunarinnar.
  Þá skal Flugmálastjórn heimilt, að fengnu samþykki samgönguráðherra, að eiga
aðild að fyrirtækjum sem eru hlutafélög, önnur félög með takmarkaðri ábyrgð eða
 sjálfseignarstofnanir og fela þeim að annast framkvæmd og rekstur á einstökum
þjónustuþáttum á starfssviði stofnunarinnar, enda sé slíku félagi eða fyrirtæki
                      gagngert komið á fót í þessu skyni.
Fjárveitingar samkvæmt þessari grein skulu vera samkvæmt heimild í fjárlögum og
                              [samgönguáætlun].^1)
                             ^1)[14]L. 73/2002, 1. gr.
8. gr. [Flugráð er skipað sex mönnum og jafnmörgum til vara. Varamenn taka sæti
                             í forföllum aðalmanna.
   Samgönguráðherra skipar sex menn í ráðið, tvo samkvæmt tilnefningu Samtaka
    atvinnulífsins og einn samkvæmt tilnefningu Samtaka ferðaþjónustunnar og
jafnmarga til vara. Skulu fulltrúar þessir hafa þekkingu á flugmálum og skal sú
 þekking a.m.k. ná til innanlandsflugs, millilandaflugs og almenns flugs. Þrír
   fulltrúar skulu skipaðir án tilnefningar. Varamenn skulu skipaðir með sama
  hætti. Atkvæði formanns ræður úrslitum ef atkvæði falla jöfn. Fulltrúar sem
 ráðherra skipar án tilnefningar skulu vera formaður og varaformaður flugráðs.
Skipunartími flugráðs er fjögur ár, en skal þó takmarkaður við embættistíma þess
                              ráðherra sem skipar.
    Flugráð er samgönguráðherra og flugmálastjóra til ráðuneytis um flugmál.
                           Verkefni flugráðs eru að:
                       a. fjalla um stefnumótun í flugmálum,
    b. veita samgönguráðherra umsögn um tillögu samgönguráðs að samgönguáætlun,
                          sbr. lög um samgönguáætlun,
                  c. fjalla um rekstraráætlanir Flugmálastjórnar,
                         d. fjalla um gjaldskrártillögur,
                e. veita umsögn um lög og reglur er varða flugmál,
     f. fjalla um málefni sem samgönguráðherra eða Alþingi sendir flugráði til
                                  umfjöllunar,
      g. fjalla um mál sem flugmálastjóri eða einstakir flugráðsmenn óska að
                               fjallað verði um.
   Flugmálastjóri situr fundi ráðsins með málfrelsi og tillögurétt ásamt þeim
 starfsmönnum Flugmálastjórnar sem hann telur ástæðu til eða ráðið óskar eftir.
Flugráð getur óskað eftir áliti flugmálastjóra ef þörf þykir. Nánar skal kveðið
                   á um hlutverk flugráðs í reglugerð.^1)]^2)
                  ^1)[15]Rg. 377/2003. ^2)[16]L. 73/2002, 2. gr.

                      III. kafli. Skrá um íslensk loftför.
    9. gr. Flugmálastjórn skal halda skrá um íslensk loftför, loftfaraskrá.
   Hafi loftfar verið skráð samkvæmt ákvæðum laga þessara hlýtur það íslenskt
þjóðerni og Flugmálastjórn gefur út númerað þjóðernis- og skrásetningarskírteini
  handa loftfarinu. Loftfarið hefur íslenskt þjóðerni meðan skírteinið heldur
                                  gildi sínu.
       Þegar loftfar er skráð skal merkja það íslensku þjóðernismerki og
skrásetningarmerki og gefa því skrásetningarnúmer. Þjóðernis- og skráningarmerki
 skal loftfarið bera meðan skrásetning þess er í gildi. Skrásetningarnúmeri má
                                  ekki breyta.
    Um skrásetningu réttinda í loftförum gilda sérstök lög. Sýslumaðurinn í
               Reykjavík annast framkvæmd þeirrar réttindaskrár.
  Flugmálastjórn skal tilkynna skrásetjara réttinda í loftförum svo fljótt sem
               verða má allar breytingar er verða á loftfaraskrá.
 10. gr. Heimilt skal að skrásetja hér á landi loftfar sem er í eigu íslenskra
   ríkisborgara er eiga lögheimili hérlendis eða íslenskra lögaðila sem eiga
   heimili hér á landi. Réttur til skrásetningar loftfars er þó háður því að
  fullnægt sé skilyrðum laga um fjárfestingu erlendra aðila í atvinnurekstri.
Þó er heimilt að skrá á Íslandi loftfar sem íslenskum flugrekanda er heimilt að
nota í rekstri sínum ef það er í eigu einstaklinga eða lögaðila með ríkisfang og
 heimilisfesti í öðru aðildarríki á Evrópska efnahagssvæðinu [eða í aðildarríki
                 stofnsamnings Fríverslunarsamtaka Evrópu].^1)
   Flugmálastjórn getur heimilað skráningu loftfars hér á landi þótt eigi sé
fullnægt skilyrðum 1. og 2. mgr., enda sé loftfarið í umráðum íslensks aðila og
                    sérstakar ástæður mæli með slíku leyfi.
[Sérhver skráður umráðandi loftfars samkvæmt loftfaraskrá skal árlega greiða til
Flugmálastjórnar eftirlitsgjald sem miðast skal við skráðan hámarksflugtaksmassa
                 loftfarsins. Skulu árleg eftirlitsgjöld vera:
   a. 11.400 kr. fyrir vélknúin loftför með skráðan hámarksflugtaksmassa allt að
                 2.700 kg og auk þess 7,80 kr. fyrir hvert kg,
       b. 17.000 kr. fyrir vélknúin loftför með skráðan hámarksflugtaksmassa
              2.7016.700 kg og auk þess 6,50 kr. fyrir hvert kg,
       c. 80.000 kr. fyrir vélknúin loftför með skráðan hámarksflugtaksmassa
              6.70150.000 kg og auk þess 7,00 kr. fyrir hvert kg,
    d. 400.000 kr. fyrir vélknúin loftför með skráðan hámarksflugtaksmassa yfir
                50.000 kg og auk þess 4,00 kr. fyrir hvert kg og
   e. fyrir loftför sem ekki eru vélknúin 25% af gjaldi fyrir vélknúin loftför.
  [Gjalddagar eftirlitsgjalda skulu vera tveir á ári. Hinn 1. júlí skal greitt
   fyrir tímabilið frá 1. janúar til 30. júní og 1. janúar skal greitt fyrir
                  tímabilið frá 1. júlí til 31. desember.]^2)
            Gjöld samkvæmt þessari grein má heimta með fjárnámi.]^3)
    ^1)[17]L. 72/2003, 44. gr. ^2)[18]L. 21/2002, 1. gr. ^3)[19]L. 74/2000, 1.
                                      gr.
11. gr. Loftfar, sem skrásett er erlendis, verður eigi skráð hér á landi fyrr en
                   það hefur verið strikað af erlendri skrá.
   Ef á loftfari hvíla skráð réttindi sem meta skal gild hér á landi samkvæmt
   samningi við erlent ríki verður loftfarið eigi tekið á íslenska skrá, nema
rétthöfum hafi verið gerð full skil, þeir samþykki flutninginn eða réttindin séu
                        niður fallin við nauðungarsölu.
    12. gr. [Loftfar skal eigi skrásetja nema það hafi tegundarskírteini sem
 Flugmálastjórn Íslands eða Flugöryggisstofnun Evrópu hefur gefið út eða metið
                                   gilt.]^1)
Heimilt er ráðherra að setja sérreglur um loftför án tegundarskírteina, svo sem
      heimasmíðuð loftför, og um skráningu slíkra loftfara með reglugerð.
                             ^1)[20]L. 75/2005, 2. gr.
 13. gr. Skrásetja skal loftfar samkvæmt skriflegri umsókn eiganda þess. Umsókn
skal geyma skýrslur sem nauðsynlegar eru til skrásetningar og henni skulu fylgja
 skilríki fyrir því að umsækjandi sé eigandi loftfarsins, hvenær og af hverjum
   það er smíðað og svo að skilyrðum 10.12. gr. sé fullnægt. Ef eignarréttur
   umsækjanda er bundinn skilyrðum eða takmörkunum sem geta leitt til þess að
       eignarrétturinn flytjist til annars aðila skal geta þess í umsókn.
14. gr. Ef skilyrði eru til skrásetningar að dómi Flugmálastjórnar skrásetur hún
             loftfar og lætur því í té skrásetningarmerki og númer.
                               Á skrá skal setja:
       a. þjóðernismerki, skrásetningarmerki og skrásetningarnúmer loftfars,
    b. nauðsynlega skýrslu um annað það er einkennir loftfar, svo sem tegund og
        gerð loftfars, verksmiðjunúmer á skrokk og hreyflum og smíðaár,
    c. skýrslu um eiganda, nafn hans, heimili og eignartöku hans á loftfari og,
        sé því að skipta, skilyrði og hömlur sem greindar eru í 13. gr.,
                 d. hver er umráðandi ef hann er annar en eigandi,
                            e. dag og ár skrásetningar,
                f. aðrar skýrslur eftir ákvörðun Flugmálastjórnar.
  15. gr. Ef eigendaskipti verða á loftfari eftir skrásetningu, að nokkru eða
 öllu, eigandi þess breytir þjóðerni sínu eða gerð er breyting á loftfarinu sem
  máli skiptir um kennsl á því skal eigandi tafarlaust tilkynna Flugmálastjórn
 breytinguna og leggja fram nauðsynlegar skýrslur og skilríki. Á sama hátt skal
         fara með þegar eigandi fullnægir eigi lengur skilyrðum 10. gr.
  Verði eigendaskipti að loftfari að nokkru eða öllu leyti með samningi hvílir
  tilkynningarskylda einnig á afsalsgjafa. Fari eigendaskipti á loftfari fram
fyrir nauðungarsölu, gjaldþrot eða opinber skipti hvílir slík skylda á þeim sem
                          gefur út afsal og kaupanda.
 Flugmálastjórn skal skrá breytingu og gæta ákvæða 13. og 14. gr. eftir því sem
                                   þörf er á.
                   16. gr. Loftfar skal strika af skrá þegar:
                          a. skráður eigandi krefst þess,
   b. skilyrðum 10. gr. er eigi lengur fullnægt, enda veiti Flugmálastjórn eigi
                   leyfi til að skráning loftfarsins haldist,
                   c. loftfar er rifið eða það hefur eyðilagst,
   d. loftfar er horfið; loftfar telst horfið þegar liðnir eru þrír mánuðir frá
       því að síðasta flug hófst og eigi er vitað að það sé enn óskaddað.
Hafi eitthvert þeirra tilvika fyrir borið sem nefnd eru í bd-liðum 1. mgr. skal
  eigandi loftfars tafarlaust tilkynna það skráningaryfirvöldum, enda hafi það
                       eigi þegar verið gert skv. 15. gr.
Hafi loftfar eigi haft gilt lofthæfisskírteini í þrjú ár má strika það af skrá,
     enda afli eigandi eigi slíks skírteinis áður en liðinn er frestur sem
                       skrásetningaryfirvöld setja honum.
Ef skráð eru réttindi í loftfari skal ekki fella það niður af loftfaraskrá, nema
                             rétthafi samþykki það.
  17. gr. Ef skráð loftfar er selt gegn afborgun og eignarréttarfyrirvara eða
    samningur gerður um kaup- eða fjármögnunarleigu skal tilkynna samninginn
  tafarlaust til Flugmálastjórnar. Tilkynningarskylda hvílir bæði á eiganda og
                                   umráðanda.
      Flugmálastjórn skal skrá málavexti og fá afrit viðkomandi samninga.
 Ef loftfar, sem skráð er hér á landi, er látið í forræði leigutaka, eða annars
sem notar það á eigin kostnað, er leigutaka eða þeim sem notar það skylt að afla
                samþykkis Flugmálastjórnar áður en notkun hefst.
 18. gr. Ef loftfar er fellt niður af skrá skal eigandi þess, eða fyrri eigandi
sé það komið í eigu erlends aðila, tafarlaust senda Flugmálastjórn þjóðernis- og
                            skrásetningarskírteinið.
Ef færð er í skrána einhver breyting á þeim atriðum sem getur í skírteininu skal
eigandinn án tafar senda Flugmálastjórn skírteinið og skráir hún breytingarnar á
              skírteinið eða gefur út nýtt skírteini í stað hins.
  19. gr. Í íslensku loftfari, sem er í flugferðum samkvæmt lögum þessum, skal
                                     vera:
                       a. staðfesting á þjóðernisskráningu,
                            b. gilt lofthæfisskírteini,
    c. gilt leyfisbréf fyrir hvern flugliða sem skylt er að beri skírteini við
                                  starf sitt,
                                d. loftferðadagbók,
                              e. talstöðvarskírteini,
    f. farþegalisti, ef loftfarið flytur farþega í flugi milli landa, og skulu
 þar greind nöfn þeirra, flugvöllur þar sem þeir eru teknir og flugvöllur sá er
 þeir ætla til; farþegalisti skal jafnframt liggja frammi í brottfararflughöfn,
                    og gildir það einnig um innanlandsflug,
    g. farmskírteini og sundurliðuð skýrsla um farm, ef það flytur farm í flugi
                                  milli landa.
Í erlendu loftfari á íslensku yfirráðasvæði skulu vera samsvarandi skilríki frá
   viðkomandi erlendu ríki eða ríkjum sem rétt hafa til flugferða um íslenskt
                                 yfirráðasvæði.
Sá sem hagsmuna hefur að gæta að lögum hefur rétt til að kynna sér efni dagbóka
                           og annarra loftfarsskjala.
   Ef ekki er öðruvísi mælt í sérstökum lögum setur Flugmálastjórn reglur um
dagbækur og önnur loftfarsskjöl, vist þeirra í loftfari og, ef þurfa þykir, gerð
                           þeirra, ritun og geymslu.

                            IV. kafli. Lofthæfi.^1)
     ^1)[21]Rg. 443/1976, sbr. [22]433/1979 og [23]478/1982. [24]Rg. 281/1980.
   20. gr. Loftfar, sem notað er til loftferða eftir lögum þessum, skal vera
                                   lofthæft.
     Loftfar er einungis lofthæft ef það fullnægir eftirfarandi skilyrðum:
     a. það er hannað samkvæmt viðeigandi stöðlum og hefur skírteini er vottar
                                     slíkt,
   b. það er framleitt af viðurkenndum framleiðanda; heimilt er þó að sérreglur
                  gildi um heimasmíðuð loftför, sbr. 12. gr.,
   c. viðhald þess og reglubundið eftirlit er í samræmi við reglur og fyrirmæli
      flugmálayfirvalda um stjórnun á viðhaldi þess og notkun viðurkenndra
    viðhaldsstöðva, grannskoðun, viðgerðir, breytingar og ísetningu búnaðar,
    d. það uppfyllir stjórnvaldskröfur um mengunarvarnir, m.a. vegna hávaða og
                                  útblásturs,
   e. loftfarið, áhöfn þess og farþegar eru vátryggð á fullnægjandi hátt svo sem
                         fyrir er mælt í lögum þessum.
  21. gr. Flugmálastjórn hefur eftirlit með því að loftför, sem notuð eru til
  loftferða eftir lögum þessum, séu lofthæf og framkvæmir úttektir og skoðanir
                           eftir því sem þörf krefur.
   Flugmálastjórn er heimilt að láta íslenskan eða erlendan aðila eða erlent
  stjórnvald, sem hún velur og til þess er hæft, framkvæma skoðun og eftirlit.
22. gr. Ef sannreynt er með skoðun eða á annan hátt að loftfar sé lofthæft gefur
Flugmálastjórn út lofthæfisskírteini handa loftfarinu. Gefa má út skírteini til
  tiltekins tíma og má takmarka það við loftferðir tiltekinnar tegundar eða á
                                tilteknu svæði.
 Flugmálastjórn getur kveðið svo á að taka skuli upp í skírteinið eða sérstakt
skjal, sem fylgir skírteininu, leiðbeiningar um notkun loftfarsins, enda teljist
                það þá lofthæft þegar leiðbeiningunum er fylgt.
 23. gr. Íslenskt loftfar, sem notað er til loftferða eftir lögum þessum, skal
 til sönnunar um lofthæfi sitt hafa lofthæfisskírteini um borð sem er gefið út
                        eða staðfest af Flugmálastjórn.
Erlent loftfar í loftferðum um íslenskt yfirráðasvæði skal annaðhvort hafa slíkt
skírteini eða lofthæfisskírteini sem gefið hefur verið út eða staðfest í erlendu
  ríki sem samið hefur verið við um viðurkenningu þess háttar skírteinis hér á
                                     landi.
                    24. gr. Lofthæfisskírteini verður ógilt:
      a. þegar ekki er fylgt skyldubundinni viðhaldsstjórnun eða skyldubundið
                 viðhald hefur ekki verið framkvæmt á loftfari,
      b. þegar gerð hefur verið óheimil breyting á loftfari eða búnaði þess,
    c. þegar loftfar eða búnaður þess hefur orðið fyrir spjöllum sem einsýnt er
                        að máli skipta um lofthæfi þess,
                 d. þegar lögskyldar vátryggingar falla úr gildi.
Verði skírteini ógilt getur Flugmálastjórn krafist afhendingar þess. Ógildingin
         helst uns bætt hefur verið úr ágöllum þeim sem um er að ræða.
     25. gr. Ákvæði 22. og 24. gr. um íslenskt lofthæfisskírteini skulu með
     tilsvarandi hætti eiga við um staðfestingu Flugmálastjórnar á erlendu
    lofthæfisskírteini og um endurnýjun og ógildingu slíkrar staðfestingar.
  26. gr. Umráðanda loftfars samkvæmt loftfaraskrá, sem notað er til loftferða
   samkvæmt lögum þessum, ber skylda til að sjá svo um að loftfar í notkun sé
      lofthæft og ber hann ábyrgð á að því fylgi gilt lofthæfisskírteini.
   Ef eitthvað ber við sem máli skiptir um lofthæfi skal skráður umráðandi í
loftfaraskrá eða flugstjóri loftfars tilkynna Flugmálastjórn það svo fljótt sem
verða má og veita henni alla vitneskju sem nauðsynleg er við framkvæmd eftirlits
                                með lofthæfinu.
   Flugmálastjórn skal heimilt að veita undanþágur frá ákvæðum þessa kafla og
reglum settum samkvæmt þeim þegar nauðsynlegt þykir að prófa kosti loftfars eða
                        aðrar sérstakar ástæður eru til.
 27. gr. Flugmálastjórn, svo og aðila þeim eða yfirvaldi er getur í 2. mgr. 21.
gr. og Flugmálastjórn hefur samþykkt, er heimill aðgangur að hverju því loftfari
  sem notað er til loftferða eftir lögum þessum. Nefndum aðilum er heimilt að
    framkvæma hverja þá rannsókn á loftfarinu og búnaði þess sem þeir telja
  nauðsynlega við skoðun og eftirlit. [Sömu aðilum er í þessu skyni heimilt að
  krefja umráðanda samkvæmt loftfaraskrá, flugstjóra og áhöfn loftfars og aðra
 starfsmenn aðila, sem ber að starfa samkvæmt leyfum útgefnum af Flugmálastjórn
 Íslands, þ.m.t. starfsmenn viðhaldsstöðva eða viðhaldsaðila, þeirrar aðstoðar
sem þörf er á.]^1) Þeim er þannig heimilt að krefjast þess að loftfarið sé haft
 tiltækt til skoðunar, það affermt og prófflug og önnur próf framkvæmd. Heimild
    þessi tekur jafnframt til erlendra loftfara sem eiga viðdvöl á Íslandi.
 Rannsókn samkvæmt þessari grein skal framkvæma með þeirri nærgætni sem kostur
                                      er.
  [Með samsvarandi hætti og kveðið er á um í 1. og 2. mgr. skal Flugmálastjórn
Íslands heimill aðgangur að sérhverri starfsstöð þeirra aðila sem ber að starfa
samkvæmt leyfum útgefnum af stofnuninni, þ.m.t. viðhaldsstöðvum loftfara, einnig
að gögnum og skrám sem viðhaldið varða, flugskýlum og öðrum þeim mannvirkjum og
          gögnum sem komið er upp og við haldið í þágu loftferða.]^1)
                             ^1)[25]L. 21/2002, 2. gr.
28. gr. Flugmálastjórn getur ákveðið^1) að ^2) nánar tiltekin störf við viðhald,
 viðgerðir og breytingar á loftförum, búnaði, tækjum og varahlutum þeirra skuli
                 einungis falin viðurkenndum viðhaldsaðilum ^2)
[Flugmálastjórn Íslands viðurkennir ^2) viðhaldsaðila samkvæmt umsókn þeirra þar
   um, enda fullnægi þeir þeim skilyrðum sem ráðherra setur með reglugerð um:
     a. starfsemislýsingu, sem skal m.a. taka til skipulags og gæðastjórnunar,
                   b. kunnáttu og hæfni ábyrgra fyrirsvarsmanna,
                       c. húsnæði, tækjakost og annan búnað,
      d. fjárhag, en tryggt fjárstreymi skal á hverjum tíma nægja til þriggja
                                mánaða reksturs.
      Flugmálastjórn Íslands er heimilt að áskilja að fyrirsvarsmenn, þ.e.
   ábyrgðarmaður, tæknistjóri og gæðastjóri, sanni kunnáttu sína og hæfni með
sérstakri próftöku. Að fenginni viðurkenningu Flugmálastjórnar Íslands ber þeim
að starfa sem sérstakir trúnaðarmenn stofnunarinnar. Komi í ljós að kunnáttu eða
     hæfni fyrirsvarsmanns sem hlotið hefur viðurkenningu sé ábótavant eða
 fyrirsvarsmaður brýtur trúnað við Flugmálastjórn getur hún fellt viðurkenningu
                                 sína úr gildi.
 Flugmálastjórn Íslands er hvenær sem er heimilt að gera úttekt á starfsstöðvum
  ^2) viðhaldsaðila og er fyrirsvarsmönnum slíks reksturs skylt að veita í því
               skyni þann aðgang og atbeina sem stofnunin krefst.
        Flugmálastjórn Íslands getur gefið út lofthæfisfyrirmæli, einnig
 rekstrarfyrirmæli varðandi einstaka rekstrarþætti hjá ^2) viðhaldsaðilum. Slík
fyrirmæli geta þó einnig varðað reksturinn í heild. Rekstrarfyrirmæli geta lotið
 að því að banna tiltekna starfrækslu, binda hana takmörkunum eða gera hana, í
 þágu aukins flugöryggis, háða því að tiltekin skilyrði sem stofnunin setur séu
uppfyllt. Rekstrarfyrirmæli skulu greina ástæðu fyrir útgáfu þeirra, gildissvið
og gildistíma og þær ráðstafanir sem hlutaðeigandi rekstraraðila ber að viðhafa.
 Brjóti viðurkenndur ^2) viðhaldsaðili lagaboð, önnur fyrirmæli um starfsemina
 eða skilyrði leyfis eða reynist hann ófær um að reka starfsemina samkvæmt þeim
 fyrirmælum sem um hana gilda getur Flugmálastjórn Íslands svipt hann leyfi að
 nokkru leyti eða öllu, eftir mati stofnunarinnar á aðstæðum. Leyfissvipting að
hluta skal þá varða nánar afmarkaða þætti í starfi hlutaðeigandi leyfishafa, til
 að mynda tiltekið loftfar eða tiltekna viðhaldsþætti. Sviptingin skal í fyrstu
vera til bráðabirgða meðan mál er rannsakað með tilliti til þess hvort efni séu
    til endanlegrar leyfissviptingar. Bráðabirgðasviptingunni skal markaður
                                   tími.]^3)
[Samgönguráðherra er heimilt að setja í reglugerð^4) nánari ákvæði um lofthæfi,
þ.m.t. um vottun loftfara, íhluta og búnaðar, um viðurkenningu á viðhaldsstöðvum
    og skilyrði hennar og um hæfniskröfur til starfsfólks á þessu sviði.]^2)
      ^1)Augl. 477/1994. ^2)[26]L. 75/2005, 3. gr. ^3)[27]L. 21/2002, 3. gr.
                              ^4)[28]Rg. 612/2005.

                             V. kafli. Flugverjar.
29. gr. Hvert það loftfar sem notað er til loftferða samkvæmt lögum þessum skal
  skipað áhöfn í samræmi við fyrirmæli stjórnvalda. Í áhöfn eru starfsmenn sem
gegna starfi um borð í loftfari meðan á fartíma stendur, enda telst starf þeirra
 nauðsynlegt fyrir örugga starfrækslu loftfarsins eða fyrir öryggi farþeganna.
Skráður umráðandi samkvæmt loftfaraskrá og flugstjóri loftfars ábyrgjast að það
                           sé réttilega skipað áhöfn.
 30. gr. Umráðandi loftfars er ábyrgur fyrir því að ákvæði um áhöfn séu haldin.
 Flugmálastjórn hefur eftirlit með því að ákvæði um áhöfn séu haldin. Henni er
 heimilt að láta íslenskan eða erlendan aðila eða erlent yfirvald, sem til þess
            er hæft samkvæmt íslenskum lögum, framkvæma eftirlitið.
 31. gr. Samgönguráðherra ákveður með reglugerð hvaða skilyrðum [flugverjar]^1)
 er í loftfari starfa skuli fullnægja um ríkisfang, aldur, líkamlegt og andlegt
hæfi, reglusemi, menntun og þjálfun. Hann ákveður jafnframt með reglugerð hvaða
 flugverjar skuli bera skírteini því til staðfestu að þeir fullnægi skilyrðunum
                           og nefnast þeir flugliðar.
   [Almennt aldurshámark [flugmanna]^2) í flutningaflugi skal vera 60 ár, en
ráðherra skal heimilt að kveða á um með reglugerð að framlengja megi þessi mörk
     til allt að 65 ára aldurs, að fullnægðum skilyrðum sem hann setur.]^1)
                ^1)[29]L. 21/2002, 4. gr. ^2)[30]L. 75/2005, 4. gr.
32. gr. Flugmálastjórn gefur út skírteini flugliða, enda sanni sá er í hlut á að
                 hann fullnægi skilyrðum til að rækja starfann.
Skírteini má binda við loftferðir loftfara tiltekinnar tegundar eða loftferðir á
                                tilteknu svæði.
Skírteini skal gefa út í samræmi við reglugerð sem samgönguráðherra setur, enda
    fullnægi handhafi þess lögmæltum skilyrðum til starfans. Um staðfestingu
             erlendra skírteina skal fara samkvæmt sömu reglugerð.
Heimilt er Flugmálastjórn að synja þeim manni skírteinis sem dæmdur hefur verið
   fyrir refsiverða hegðun sem veitir ástæðu til að ætla að hann misfari með
                  skírteinið, enda hafi brot varðað fangelsi.
  33. gr. Flugmálastjórn er heimilt að synja um viðurkenningu á skírteini sem
  annað ríki hefur veitt íslenskum ríkisborgara, að því er tekur til loftferða
   yfir íslensku yfirráðasvæði, ef ekki leiðir annað af milliríkjasamningum.
34. gr. Hafi maður skírteini, sem Flugmálastjórn hefur gefið út eða metið gilt,
skal hann svo fljótt sem verða má tilkynna henni atriði sem máli skipta er meta
 skal hvort hann fullnægir áfram skilyrðum til starfans. Honum er skylt hvenær
    sem er að gangast undir þá rannsókn og þau próf sem Flugmálastjórn telur
                                  nauðsynleg.
 Verði læknir þess vís að flugliði er haldinn slíkri heilsubilun að hætta stafi
      af starfa hans í loftfari ber lækninum að vara hann við og tilkynna
                         Flugmálastjórn vitneskju sína.
  Flugmálastjórn getur hvenær sem er fellt skírteini úr gildi ef hún telur að
  skírteinishafi fullnægi ekki lengur skilyrðum til þess starfs sem skírteinið
 varðar. Að jafnaði skal skírteinið þá fyrst fellt úr gildi um stundarsakir eða
          þar til útkljáð er hvort það skuli endanlega fellt úr gildi.
 35. gr. Flugmálastjórn er heimilt að leyfa að loftfar sé notað til loftferða í
æfingarskyni eða annars séu sérstakar ástæður til þótt það sé eigi skipað áhöfn
                         samkvæmt ákvæðum þessa kafla.
   36. gr. Flugverji skal hlýða skipunum yfirmanna sinna í starfa sínum, vera
 umhyggjusamur um loftfar, menn og varning sem í því eru og rækja starfsskyldur
                             sínar af samviskusemi.
   37. gr. Enginn flugverji eða annar starfsmaður má hafa með hendi starfa í
loftfari, vera við stjórn loftfars, stjórna loftferðum eða veita öryggisþjónustu
vegna loftferða sé hann vegna neyslu áfengis, örvandi eða deyfandi lyfja, vegna
 sjúkdóms eða þreytu eða annarrar líkrar orsakar óhæfur til að rækja starfann á
                               tryggilegan hátt.
  Nú er vínandamagn í blóði yfir 0,2 eða áfengi í líkama sem leitt getur til
 slíks vínandamagns í blóði og telst hlutaðeigandi þá undir áhrifum áfengis og
 ekki hæfur til þess starfa sem getur í 1. mgr. Það leysir ekki undan sök þótt
                  maður haldi vínandamagn í blóði sínu minna.
 Enginn þeirra sem hér um ræðir má neyta áfengis síðustu átta klukkustundirnar
   áður en störf eru hafin né heldur meðan verið er að starfi. Varðar það að
jafnaði skírteinismissi, ekki skemur en í þrjá mánuði en fyrir fullt og allt ef
sakir eru miklar eða brot ítrekað. Þá mega þeir ekki neyta áfengis, örvandi eða
   deyfandi lyfja næstu sex klukkustundir eftir að vinnu lauk, enda hafi þeir
ástæðu til að ætla að atferli þeirra við starfann sæti rannsókn. Lögreglumönnum
     er heimilt þegar rökstudd ástæða er til að flytja aðila til læknis til
rannsóknar, þar á meðal til blóð- og þvagrannsóknar, og er honum skylt að hlýta
                          nauðsynlegri meðferð læknis.
         Samgönguráðherra er heimilt að setja í reglugerð^1) ákvæði um
     lágmarkshvíldartíma með það að markmiði að tryggja fyllsta flugöryggi.
                               ^1)[31]Rg. 782/2001.
 38. gr. Ef flugverji veikist eða slasast fjarri heimili sínu og fjarvistin er
  vegna starfs hans ber vinnuveitanda að greiða allan kostnað við læknishjálp,
             sjúkrahúsvist og flutning sjúklings til heimilis hans.
39. gr. Samgönguráðherra kveður á um að hve miklu leyti ákvæði þessa kafla skuli
              taka til erlends loftfars á íslensku yfirráðasvæði.
  40. gr. Flugstjóri skal vera í hverju því íslensku loftfari sem notað er til
                        loftferða samkvæmt lögum þessum.
                    Flugstjóri hefur æðsta vald í loftfari.
41. gr. Flugstjóri sér um að loftfar hafi ferðbundið lofthæfi og sé tilhlýðilega
búið, skipað áhöfn og fermt, og að flug sé að öðru leyti undirbúið og framkvæmt
                           samkvæmt gildandi reglum.
Flugstjóri skal tilkynna Flugmálastjórn um atriði sem máli skipta um lofthæfi og
   láta henni í té skýrslur sem nauðsynlegar eru við framkvæmd eftirlits með
   lofthæfinu. Honum er skylt samkvæmt reglum er Flugmálastjórn setur að gefa
 Flugmálastjórn skýrslur um atriði sem máli skipta þegar meta skal starfshæfni
                                   flugverja.
  42. gr. Flugstjóri hefur undir sinni forsjá loftfar, áhöfn, farþega og farm.
     Honum er heimilt, þegar hann telur nauðsyn til, að setja flugverja um
     stundarsakir til annarrar þjónustu en þeirrar sem þeir eru ráðnir til.
[Farþegum er skylt að fara eftir fyrirmælum flugstjóra eða annarra flugverja um
                      góða hegðun og reglu í loftfari.]^1)
  Flugstjóra er heimilt, þegar nauðsyn ber til, að synja viðtöku í loftfar eða
           vísa úr því flugverjum, farþegum eða varningi og farangri.
                             ^1)[32]L. 21/2002, 5. gr.
   [42. gr. a. Flugmálastjórn Íslands setur reglur um takmarkanir á veitingu
áfengis til farþega og um meðferð öryggisbúnaðar og raftækja um borð í íslenskum
  loftförum, eftir því sem stofnunin telur nauðsynlegt í þágu flugöryggis.]^1)
                             ^1)[33]L. 21/2002, 6. gr.
 43. gr. Flugstjóra er heimilt að þröngva mönnum með valdi til hlýðni við sig,
  enda sé það nauðsynlegt til að halda uppi góðri hegðun og reglu í loftfari.
  Ef loftfar er í hættu statt eða annars konar neyðarástand er fyrir hendi er
flugstjóra heimilt að beita hverri þeirri aðferð sem nauðsynleg er til að koma á
  reglu og hlýðni. Hverjum flugverja er skylt, án þess að á hann sé skorað, að
                            veita flugstjóra aðstoð.
Ef manni, sem neitar að hlýða, er veittur áverki getur hann einungis komið fram
  ábyrgð af þeim sökum að harðari aðferðum hafi verið beitt en ástæða var til.
  44. gr. Ef stórfellt lögbrot er framið í loftfari ber flugstjóra að gera þær
ráðstafanir sem hann getur og nauðsynlegar eru til að afla réttrar vitneskju um
                   málið og sem eigi má að meinalausu fresta.
Flugstjóri skal, svo sem kostur er, sjá um að hinn grunaði komist eigi undan og
er flugstjóra heimilt, ef nauðsyn ber til, að setja hann í gæslu uns hann verður
      afhentur lögreglu á Íslandi eða yfirvöldum er í hlut eiga erlendis.
Flugstjóra er heimilt að taka í sína umsjá hluti sem ætla má að séu sönnunargögn
                uns þeir verða afhentir lögreglu eða yfirvöldum.
 45. gr. Flugstjóri ber ábyrgð á að lögmæltar dagbækur og önnur flugskjöl séu í
         loftfari og að skráð sé í bækur þessar og skjöl svo sem lög og
                       stjórnvaldsfyrirmæli segja til um.
 46. gr. Lendi loftfar í háska skal flugstjóri gera allt sem honum er unnt til
   bjargar loftfari, mönnum og varningi sem í því eru. Ef nauðsyn ber til að
   yfirgefa loftfarið skal hann eftir megni sjá um að flugskjölum sé komið á
                                 óhultan stað.
                          47. gr. [Tilkynningarskylda.
  Öll flugslys, flug- eða flugumferðaratvik önnur en þau sem tilkynna ber til
 rannsóknarnefndar flugslysa, sbr. [34]lög um rannsókn flugslysa, nr. 35/2004,
   skulu tilkynnt til Flugmálastjórnar Íslands. Á þetta m.a. við um flug- eða
flugumferðaratvik eða önnur þau atvik sem, ef ekki leiðrétt, hefðu valdið hættu
fyrir loftfar, farþega þess og farm eða aðra utan þess eða ef hætta hefur vofað
           yfir flugvelli eða flugleiðsögubúnaði eða rekstri þeirra.
   Tilkynningarskylda skv. 1. mgr. hvílir á flugstjóra eða öðrum starfsmönnum
flugrekanda eða skráðum umráðanda loftfars í loftfaraskrá ef fyrrnefndum aðilum
   er eigi unnt að sinna þeirri skyldu. Jafnframt hvílir hún á starfsmönnum á
    flugvelli, flugumferðarstjórum, viðhaldsaðilum eða öðrum starfsmönnum í
  öryggistengdum störfum og ber þeim tafarlaust að sjá um að tilkynnt sé og að
                  gefa síðan skýrslu svo fljótt sem verða má.
 Samgönguráðherra er heimilt að setja nánari reglur^1) um tilkynningarskylduna,
   m.a. um til hvaða atvika tilkynningar skuli ná, að skyldan taki til fleiri
aðila, um form úrvinnslu, tímamörk og birtingu skýrslna á grundvelli tilkynninga
       og annað er máli kann að skipta til að rekja megi orsakir atvika.
    Samgönguráðherra er einnig heimilt að setja reglur um að þeir aðilar sem
   tilkynningarskyldir eru skv. 2. mgr. geti tilkynnt hvers kyns truflanir á
 starfsemi, rekstri, stjórn eða viðhaldi loftfars eða flugleiðsöguþjónustu sem
 áhrif gætu haft á flugöryggi án þess að það hafi leitt til tilkynningarskylds
                                  atviks.]^2)
                   ^1)[35]Rg. 53/2006. ^2)[36]L. 75/2005, 5. gr.
                  [47. gr. a. Gagnagrunnur um tilkynnt atvik.
Upplýsingar um atvik sem tilkynningarskyld eru skv. 47. gr. skulu varðveittar í
    sérstökum gagnagrunni til að auðvelda úrvinnslu upplýsinga til eflingar
      flugöryggi. Óheimilt er að setja í gagnagrunninn upplýsingar um nafn
                                  tilkynnanda.
  Óheimilt er að veita þriðja aðila aðgang að upplýsingum eða tilkynningum sem
berast skv. 47. gr. Þetta á ekki við um upplýsingar sem veittar eru til erlendra
 ríkja, stofnana eða samtaka á grundvelli alþjóðasamninga eða skuldbindinga ef
tilgangurinn er að vinna að auknu flugöryggi. Heimilt er að veita rekstraraðila
                 aðgang að upplýsingum er varða starfsemi hans.
  Samgönguráðherra er heimilt að setja nánari reglur um gagnagrunninn, m.a. um
              aðgang og úrvinnslu á grundvelli gagna í honum.]^1)
                             ^1)[37]L. 75/2005, 6. gr.

                   VI. kafli. Vinnuumhverfi áhafna loftfara.
  48. gr. Ákvæði þessa kafla gilda um alla starfsemi sem áhöfn loftfars vinnur
                               fyrir flugrekanda.
 Flugrekandi er sá sem fengið hefur leyfi til loftferðastarfsemi í samræmi við
                              ákvæði laga þessara.
                   Með ákvæðum þessa kafla er leitast við að:
                 a. tryggja öruggt og heilsusamlegt vinnuumhverfi,
     b. tryggja að flugrekendur og áhafnir geti í sameiningu leyst öryggis- og
                    heilbrigðisvandamál um borð í loftförum.
 49. gr. Flugrekandi skal stuðla að góðum aðbúnaði, hollustuháttum og öryggi um
 borð í loftförum og að virkt eftirlit sé með því að vinnuumhverfi þar fullnægi
                                 settum kröfum.
   50. gr. Hjá flugrekanda, þar sem starfa einn til fjórir flugverjar, skulu
     úrbætur á vinnuumhverfi gerðar í nánu samstarfi flugrekanda og áhafna.
   51. gr. Hjá flugrekanda, þar sem starfa fimm flugverjar eða fleiri, skulu
 starfsmenn tilnefna einn öryggistrúnaðarmann fyrir hverja tegund loftfara eða
    annað afmarkað vinnusvæði til að vera fulltrúi þeirra í málum sem varða
                       vinnuumhverfi um borð í loftförum.
    Atvinnurekandi ber kostnað af starfi öryggistrúnaðarmanns og bætir honum
                     tekjutap sem af því kann að hljótast.
Öryggistrúnaðarmenn njóta þeirrar verndar sem ákveðin er í [38]11. gr. laga nr.
                    80/1938, um stéttarfélög og vinnudeilur.
52. gr. Hjá flugrekanda, þar sem starfa fimm flugverjar eða fleiri, skal stofna
                                 öryggisnefnd.
Í öryggisnefnd skulu eiga sæti tveir fulltrúar flugverja, þar af annar fulltrúi
                   flugliða, og tveir fulltrúar flugrekanda.
   Öryggisnefndin skipuleggur aðgerðir varðandi bætt vinnuumhverfi um borð í
             loftförum og annast fræðslu starfsmanna um þessi efni.
  53. gr. Þegar starfsmenn Flugmálastjórnar koma í eftirlitsferðir í fyrirtæki
  skulu þeir hafa samband við hlutaðeigandi öryggistrúnaðarmann og fulltrúa í
öryggisnefnd. Þeim aðilum skal auðvelda, svo sem kostur er, að leggja mál fyrir
                                Flugmálastjórn.
 54. gr. Flugmálastjórn setur nánari reglur um skipulag og framkvæmd ráðstafana
     er miða að auknu öryggi og bættum aðbúnaði og hollustuháttum um borð í
  loftförum. Þar má nefna reglur um stofnun samstarfshópa og öryggisnefnda, um
verkefni þeirra og um daglega stjórn þeirrar starfsemi er lýtur að auknu öryggi
                            og bættu vinnuumhverfi.
                 55. gr. Flugmálastjórn skipar vinnuverndarráð.
                          Verkefni ráðsins skal vera:
   a. að vera ráðgefandi fyrir flugmálastjóra í málum varðandi vinnuumhverfi um
                               borð í loftförum,
    b. að gera tillögur og veita umsagnir um nýjar reglur eða breytingu á eldri
                  reglum um vinnuumhverfi um borð í loftförum,
   c. að fjalla um einstök mál sem ráðherra eða flugmálastjóri leggur fyrir það
       og eiga frumkvæði að málum sem hafa áhrif á vinnuumhverfi áhafna.
   Flugmálastjórn skal sjá um að þegar nauðsyn krefur standi ráðinu til boða
                              sérfræðileg aðstoð.
Vinnuverndarráðið er skipað fjórum fulltrúum frá áhöfnum og fjórum fulltrúum frá
   flugrekendum. Flugmálastjórn skipar formann án tilnefningar. Varamenn eru
                             skipaðir á sama hátt.
  Flugmálastjóri eða fulltrúi hans situr fundi ráðsins ásamt þeim starfsmönnum
Flugmálastjórnar, sem hann telur ástæðu til eða ráðið óskar eftir, með málfrelsi
                                og tillögurétti.
            Flugmálastjórn setur nánari reglur um starfsemi ráðsins.

                    VII. kafli. Flugvellir og flugleiðsaga.
 56. gr. [Flugvöllur telst afmarkað landsvæði, að meðtöldum byggingum og búnaði
  sem ætlað er til afnota við komur, brottfarir og hreyfingar loftfara á jörðu
      niðri. Flugvellir og búnaður þeirra skulu fullnægja þeim kröfum sem
 samgönguráðherra setur í reglugerð^1) eða gilda samkvæmt alþjóðasamningum sem
Ísland er aðili að, eftir því sem landfræðilegar aðstæður leyfa. Í reglugerð um
flugvelli skulu þeir flokkaðir eftir þjónustustigi og lágmarksflugvallarþjónusta
  skilgreind. Flugmálastjórn Íslands skal hafa eftirlit með því að flugvellir
                            uppfylli gerðar kröfur.
  Nú vill aðili hefja starfrækslu flugvallar í þágu almenningsflugs og skal þá
   umráðamaður og/eða eigandi hans sækja um starfsleyfi til Flugmálastjórnar
Íslands minnst þremur mánuðum fyrir fyrirhugaða opnun hans. Umsókn fylgi umsögn
                     þeirrar sveitarstjórnar sem í hlut á.
  Að fullnægðum þeim kröfum sem settar eru skal Flugmálastjórn Íslands gefa út
starfsleyfi. Í leyfi skal koma fram nafn leyfishafa, gildistími ásamt leyfilegu
 umfangi starfsemi og þeim takmörkunum og skilyrðum sem leyfishafi skal hlíta.
  Flugmálastjórn Íslands getur svipt aðila starfsleyfi ef flugvöllur fullnægir
     eigi þeim kröfum og skilyrðum sem fyrir starfsemi hans eru sett eða ef
 leyfishafi brýtur í rekstri sínum í mikilvægum atriðum ákvæði laga og reglna.
      Ákvæðum 84. gr. skal beitt gagnvart leyfishöfum flugvallarreksturs.
  Nú verða verulegar breytingar á aðstöðu flugvallar eða umfangi starfsemi eða
      notkun og skal eigandi eða umráðamaður þá á ný sækja um starfsleyfi.
 Flugmálastjórn Íslands skal heimilt að loka flugvelli tímabundið eða takmarka
 umferð um hann sé ástand eða rekstur með þeim hætti að telja má að flugöryggi
                         kunni að verða stefnt í hættu.
 Gjaldtaka Flugmálastjórnar Íslands fyrir starf stofnunarinnar samkvæmt þessari
   grein skal miðast við að eftirlitsskyldir aðilar standi undir kostnaði við
                                  starfið.]^2)
         ^1)[39]Rg. 297/1964, [40]rg. 347/2004. ^2)[41]L. 21/2002, 8. gr.
   57. gr. [Leyfi Flugmálastjórnar Íslands þarf til reksturs flugstöðva vegna
flutnings á farþegum og farmi í atvinnuskyni. Nánar skal kveðið á um kröfur sem
  gerðar eru til rekstraraðila, aðstöðu og búnaðar flugstöðva í reglugerð sem
                                ráðherra setur.
   Nú vill aðili hefja starfrækslu flugstöðvar og skal þá umráðamaður og/eða
eigandi sækja um starfsleyfi til Flugmálastjórnar Íslands minnst þremur mánuðum
     fyrir opnun. Umsókn fylgi umsögn þeirrar sveitarstjórnar sem í hlut á.
  Að fullnægðum þeim kröfum sem settar eru skal Flugmálastjórn Íslands gefa út
  starfsleyfi. Í starfsleyfi skal koma fram nafn leyfishafa, gildistími ásamt
leyfilegu umfangi starfsemi og þeim takmörkunum og skilyrðum sem leyfishafi skal
                                     hlíta.
 Starfsleyfi má taka aftur ef flugstöð fullnægir eigi þeim kröfum og skilyrðum
 sem fyrir starfsemi hennar eru sett eða ef leyfishafi brýtur í rekstri sínum í
 mikilvægum atriðum ákvæði laga og reglna. Ákvæðum 84. gr. skal beitt gagnvart
                        leyfishöfum flugstöðvarreksturs.
 Nú verða verulegar breytingar á aðstöðu flugstöðvar eða umfangi starfsemi eða
      notkun og skal eigandi eða umráðamaður þá á ný sækja um starfsleyfi.
  Flugmálastjórn Íslands skal heimilt að loka flugstöð tímabundið eða takmarka
 umferð um hana sé ástand eða rekstur með þeim hætti að telja má að flugöryggi
                         kunni að verða stefnt í hættu.
 Gjaldtaka Flugmálastjórnar Íslands fyrir starf stofnunarinnar samkvæmt þessari
   grein skal miðast við að eftirlitsskyldir aðilar standi undir kostnaði við
                                  starfið.]^1)
                             ^1)[42]L. 21/2002, 9. gr.
                     [57. gr. a. Flugleiðsöguþjónusta o.fl.
       Með flugleiðsöguþjónustu er átt við flugumferðar-, fjarskipta- og
  ratsjárþjónustu, veðurþjónustu fyrir flugleiðsögu og flugupplýsingaþjónustu.
    Rekstraraðili flugleiðsöguþjónustu er hver sá opinber aðili, stofnun eða
fyrirtæki sem veitir flugleiðsöguþjónustu fyrir flugumferð. Flugleiðsöguþjónusta
og búnaður hennar skal fullnægja kröfum og stöðlum sem samgönguráðherra setur í
     reglugerð eða gilda samkvæmt alþjóðasamningum sem Ísland er aðili að.
  Nú vill aðili hefja starfrækslu flugleiðsöguþjónustu og skal þá umráðamaður
 og/eða eigandi sækja um starfsleyfi til Flugmálastjórnar Íslands minnst þremur
                       mánuðum fyrir upphaf þjónustunnar.
Að fullnægðum þeim kröfum og stöðlum sem Flugmálastjórn metur fullnægjandi skal
 gefa út starfsleyfi. Í leyfi skal m.a. koma fram nafn leyfishafa og gildistími
    ásamt takmörkunum og skilyrðum sem í leyfinu felast. Ráðherra staðfestir
                            gjaldskrá þjónustunnar.
Flugmálastjórn Íslands, eða aðili sem hún samþykkir, skal hafa eftirlit með því
   að rekstraraðili flugleiðsöguþjónustu uppfylli gerðar kröfur og sinni þeim
 skyldum sem hann tekur að sér. Stofnunin getur m.a. í því skyni beitt úrræðum
                                    84. gr.
 Gjaldtaka Flugmálastjórnar Íslands fyrir starf stofnunarinnar samkvæmt þessari
   grein skal miðast við að eftirlitsskyldir aðilar standi undir kostnaði við
                                    starfið.
           Ákvæði greinarinnar gilda einnig um skólastarfsemi á sviði
               flugleiðsöguþjónustunnar eftir því sem við á.]^1)
   ^1)[43]L. 75/2005, 7. gr. Starfsleyfis á grundvelli 57. gr. a skal aflað eigi
              síðar en 1. júlí 2006, sbr. [44]l. 75/2005, brbákv.
                          [57. gr. b. Flugafgreiðsla.
  Á flugvöllum sem eru opnir fyrir flugumferð í atvinnuskyni og þar sem fjöldi
  farþega og magn farms er yfir nánar tilgreindum mörkum skal heimilt að gera
 hlutaðeigandi leyfishafa að tryggja jafnt aðgengi að flugafgreiðslu í samræmi
  við reglur sem samgönguráðherra setur. Þar skal m.a. tiltaka lágmarksviðmið
varðandi fjölda farþega og magn farmflutnings, takmörkun á fjölda þjónustuaðila
   og val á þeim, fyrirmæli um eigin afgreiðslu, um útboð þjónustu, bann við
    tiltekinni þjónustu eða takmarkanir á henni og aðskilnað í bókhaldi.]^1)
                             ^1)[45]L. 75/2005, 7. gr.
                     [57. gr. c. Afgreiðslugeta flugvalla.
Flugmálayfirvöld skulu taka til athugunar skipulag afgreiðslugetu flugvallar og
   bæta úr ef þess er kostur í samræmi við reglur sem samgönguráðherra setur:
   a. ef hún er ófullnægjandi fyrir núverandi eða áætlaða flugumferð á tilteknum
                                   tímabilum,
         b. þegar nýir flugrekstraraðilar eiga í erfiðleikum með að fá þar
                                afgreiðslutíma,
   c. ef tilmæli þess efnis hafa borist frá flugrekstraraðilum sem sjá um meira
                  en helming af flugumferð um flugvöllinn eða
                      d. vegna tilmæla frá flugvallarstjórn.
   Í reglunum skal m.a. koma fram hvernig standa skuli að mati á afkastagetu,
                úthlutun afgreiðslutíma og breytingum þar á.]^1)
                             ^1)[46]L. 75/2005, 7. gr.
    58. gr. Samgönguráðherra er heimilt að framkvæma eignarnám á hvers kyns
 fasteignaréttindum vegna gerðar og reksturs flugvalla eða flugleiðsögubúnaðar.
  Um framkvæmd eignarnámsins fer samkvæmt [47]lögum nr. 11/1973, um framkvæmd
                                  eignarnáms.
59. gr. Samgönguráðherra er heimilt að setja skipulagsreglur fyrir flugvelli sem
                      ætlaðir eru til almennrar notkunar.
      Skipulagsreglur skulu m.a. geyma fyrirmæli um það svæði utan sjálfs
  flugvallarins þar sem rétt er að setja takmörkun á hæð mannvirkja og annarra
hluta, t.d. húsa, stanga og trjáa, eða takmörkun á meðferð fasteigna eða hluta,
   t.d. að því er varðar leiðslur eða atvinnurekstur, enda séu slíkar kvaðir
nauðsynlegar í þágu almenns öryggis. Kveða skal glöggt á um mörk þess svæðis sem
                             skipulagið tekur yfir.
    60. gr. Innan skipulagssvæðis skal greina hinar mismunandi takmarkanir á
 mannvirkjahæð sem nauðsynlegar eru til öruggrar lendingar og öruggs flugtaks.
   Skipulagsreglur skulu kveða á um tiltekna geira fyrir aðflug og brottflug.
                    Setja má reglur um tímabundið skipulag.
 Uppkast að fyrirhuguðum skipulagsreglum skal liggja frammi mönnum til sýnis á
    hentugum stað og skal auglýsa framlagningu í Lögbirtingablaði og skora á
 fasteignaeigendur og aðra sem í hlut eiga að gera athugasemdir við það áður en
          liðinn er frestur sem eigi má vera styttri en fjórar vikur.
  Flugmálastjórn skal taka til ítarlegrar athugunar þær athugasemdir sem fram
 kunna að koma og gefa þeim sem í hlut eiga færi á því að kynna sér breytingar
áður en gengið er frá skipulagi til fullnaðar. Fullnaðarskipulag skal birta með
                            sama hætti og uppkastið.
 Þinglýsa skal kvöð sem lögð er á fasteignir vegna flugvalla, enda skipti kvöð
                                     máli.
61. gr. Eigi má víkja frá hæðartakmörkun eða öðrum takmörkunum um forræði eigna,
sem í skipulagsreglum segir, án samþykkis Flugmálastjórnar. Fyrir slíku samþykki
má setja skilyrði, svo sem um breytingar eða merkingar þeirra bygginga sem máli
                                    skipta.
 Ef takmörkun er eigi hlítt án þess að fyrir liggi samþykki skal Flugmálastjórn
setja þeim er í hlut á frest til að ganga löglega frá málum. Sama gildir ef eigi
                eru haldin skilyrði fyrir samþykki eftir 1. mgr.
 Ef frestur líður án þess að úr sé bætt er Flugmálastjórn heimilt að framkvæma
   nauðsynlegar aðgerðir með atbeina lögreglu og á kostnað þess sem í hlut á.
  62. gr. Ef loftferðatálmi er fyrir hendi sem fer í bága við skipulagið þegar
  skipulagsreglur taka gildi skal fjarlægja hann, enda samþykki Flugmálastjórn
                             eigi að hann haldist.
  63. gr. Ef lögð er kvöð á eign manns eða forræðisskerðing vegna flugvallar á
eigandi hennar eða réttindahafi kröfu til skaðabóta úr hendi eiganda flugvallar,
 enda hafi kvöð eða forræðisskerðing í för með sér að eignin verði eigi hagnýtt
  til fulls miðað við stærð hennar, legu og allar aðstæður eða eigandi hennar
    verður fyrir fjárhagstjóni sem hann á að fá bætt eftir meginreglum laga.
  Bóta má einnig krefjast úr hendi eiganda flugvallar þegar aðili verður fyrir
                   skaða vegna framkvæmda er getur í 62. gr.
               Ríkið ábyrgist að skaðabætur séu af hendi inntar.
 64. gr. Skaðabætur skal ákveða eftir reglum [48]laga um framkvæmd eignarnáms,
                                  nr. 11/1973.
   Krefjandi skaðabóta getur beiðst mats innan þess frests sem ákveðinn er í
      skipulagsreglum. Frestur má eigi vera styttri en tvö ár frá birtingu
skipulagsreglna. Samgönguráðherra er heimilt að veita framlengingu um sex mánaða
                           tímabil frá lokum frests.
  65. gr. Flugmálastjórn skal sjá um að hinni fyrirskipuðu forræðisskerðingu á
 eignum og mannvirkjum sé hlítt. Ef brugðið er út af þessu ber að tilkynna það
                           Flugmálastjórn tafarlaust.
 66. gr. Við breytingu á skipulagsreglum skal beita sömu aðferð og við setningu
  nýrra. Veita má tilslökun á forræðisskerðingu án þess að uppkast liggi áður
                               frammi til sýnis.
 67. gr. Skipulagsreglur skulu halda gildi sínu uns samgönguráðherra fellir þær
                  úr gildi eða gildistími þeirra er útrunninn.
 Ef skipulagsreglur eru felldar úr gildi taka ákvæði 3. og 4. mgr. 60. gr. til
                          þess með tilsvarandi hætti.
  68. gr. Flugmálastjórn er heimilt að krefjast þess að tálmar utan svæðis sem
  skipulag tekur yfir, er vegna hæðar mega teljast hættulegir flugumferð, séu
fjarlægðir eða merktir. Beitt skal eignarnámi ef þörf krefur. Kostnaður, þar með
      taldar skaðabætur handa eiganda eða notanda, greiðist úr ríkissjóði.
  69. gr. Flugmálastjórn er heimilt að kveða svo á að eigi skuli setja upp eða
nota og, sé því að skipta, að brott skuli nema eða færa í annað horf merki, ljós
 eða hljóðvirki, tæki er senda frá sér útvarpsbylgjur eða annan tækjabúnað sem
                     telja má að flugumferð stafi hætta af.
                 Um skaðabætur fer eftir almennum reglum laga.
     70. gr. Flugmálastjórn er heimilt að takmarka aðgang að flugvöllum og
    flugvallarsvæðum, umferð um þau og dvöl loftfara á þeim, svo og að banna
umgengni eða dvöl á slíkum svæðum ef hún telur það nauðsynlegt vegna öryggis.^1)
     [Óheimilt er að flytja hvers kyns hluti, tæki eða tól inn á haftasvæði
flugverndar eða um borð í loftfar ef af getur stafað ógn eða hætta fyrir öryggi
     flugs og/eða farþega nema þeir teljist nauðsynlegir fyrir starfrækslu
    loftfarsins eða vegna skyldustarfa um borð. Samgönguráðherra skal setja
reglugerð um bannaða hluti, um í hvaða tilvikum heimilt er að víkja frá banninu,
um meðferð, geymslu og eyðingu þeirra og um miðlun upplýsinga til flugfarþega og
                               eigenda farms.]^2)
  Flugmálastjórn skal sjá um að framfylgt verði þjóðréttarlegum skuldbindingum
ríkisins á sviði flugverndar. [Flugmálastjórn Íslands skal hafa eftirlit með því
 að rekstraraðilar flugvalla og flugstöðva og flugrekendur ræki skyldur sínar á
  sviði flugverndar í samræmi við flugverndaráætlun sem stofnunin skal gera og
 viðhalda fyrir Ísland. Flugverndaráætlanir eftirlitsskyldra aðila skulu lagðar
  fyrir stofnunina til samþykktar, en þær skulu greina viðbrögð við ólögmætum
  aðgerðum gegn öryggi flugsamgangna, tilgreina fyrirkomulag við öryggisleit á
 mönnum, leit í farmi og farangri, [pósti og rekstrarvörum]^2) og gegnumlýsingu
    ,^2) tækjabúnað til slíks starfs, lýsingu á gæðakerfum og þjálfunar- og
neyðaráætlanir. Þá setur stofnunin reglur um skipan og starfsemi flugverndarráðs
 og flugverndarnefnda, um fyrirkomulag öryggisleitar á farþegum og öðrum aðilum
  sem vegna starfs síns fara inn á öryggissvæði, svo og fyrirkomulag leitar í
    farmi og farangri, [pósti og rekstrarvörum]^2) og gegnumlýsingu .^2)]^3)
Til að auka flugöryggi er Flugmálastjórn eða þeim sem hún felur framkvæmd þessa
  heimilt að leita á mönnum og í farangri áður en gengið er um borð í loftfar.
  Synja skal þeim mönnum um brottför sem neita að undirgangast leit. Leit skal
    framkvæmd með svo mikilli tillitssemi sem unnt er og hún má aldrei verða
  víðtækari en nauðsynlegt er. Sá sem sætir leit getur krafist þess að ákveðið
                               vitni sé tilkvatt.
[Flugmálayfirvöldum er heimilt að setja reglur um takmarkaðan aðgang starfsmanna
að flugvöllum og flugvallarsvæðum, vegna flugverndar, sem leiðir m.a. af athugun
á viðkomandi í skrám lögreglu og öflun upplýsinga um sakarferil. Athugunin skal
         framkvæmd af lögregluyfirvöldum samkvæmt beiðni frá viðkomandi
                              flugvallaryfirvaldi.
 Samgönguráðherra setur reglur um flugvernd, hvaða aðilar séu eftirlitsskyldir,
           um flugverndaráætlun og um framkvæmd slíkrar áætlunar.]^2)
    ^1)[49]Rg. 293/2002, [50]rg. 361/2005. ^2)[51]L. 75/2005, 8. gr. ^3)[52]L.
                                21/2002, 10. gr.
 71. gr. Heimta má gjöld til að standa undir kostnaði við rekstur flugvalla eða
flugleiðsögutækja í þágu loftferða, sem eru til almennra nota, eftir reglum sem
   samgönguráðherra setur. Þá er heimilt að heimta gjöld fyrir þá aðstöðu sem
   starfsemi tengd flugsamgöngum nýtur á flugvöllum. Taka má gjöld fjárnámi.
   Enn fremur er heimilt að heimta gjöld til greiðslu á kostnaði við rekstur
      flugumferðarstjórnar í þágu loftferða eftir reglum sem settar eru af
      samgönguráðherra. Gjöld þessi eru kræf vegna loftferða yfir íslensk
 yfirráðasvæði, svo og yfir úthafið og erlend yfirráðasvæði, þegar um það hefur
verið samið milli Íslands og viðkomandi ríkis. Taka má gjöld þessi með fjárnámi.
[Flugmálastjórn Íslands fer með framkvæmd Alþjóðaflugþjónustunnar sem sérstakrar
            rekstrareiningar samkvæmt ákvæðum þessarar greinar.]^1)
Heimilt er samgönguráðherra að semja við stjórnvöld annarra ríkja um að þau taki
                       að sér innheimtu á þessum gjöldum.
 Gjaldskyldan hvílir á skráðum umráðendum í loftfaraskrá að íslenskum loftförum
og á eigendum erlendra loftfara vegna ferða um svæðið þar sem þjónusta er veitt
                 eða flugvellir eru. Taka má gjöldin fjárnámi.
                            ^1)[53]L. 21/2002, 11. gr.
[71. gr. a. [Í innanlandsflugi og millilandaflugi skulu lendingargjöld greidd af
      umráðendum loftfara fyrir afnot loftfara af þeim flugvöllum þar sem
  flugupplýsingaþjónusta er veitt. Tekjur af lendingargjöldum skulu renna til
                               Flugmálastjórnar.
Fyrir lendingu loftfars í innanlandsflugi með 2.000 kg hámarksflugtaksmassa eða
meiri skal greiða 238 kr. fyrir hver byrjuð 1.000 kg af massa þess fyrir hverja
            lendingu á flugvöllum sem veita flugupplýsingaþjónustu.
 Fyrir hverja lendingu loftfars í millilandaflugi á flugvöllum utan Reykjavíkur
     skal greiða gjald, 8,15 bandaríkjadali, fyrir hver byrjuð 1.000 kg af
 hámarksflugtaksmassa þess, en samsvarandi 10 bandaríkjadölum fyrir hver byrjuð
  1.000 kg af hámarksflugtaksmassa loftfars fyrir hverja lendingu í Reykjavík.
  Stæðisgjöld skulu innheimt samkvæmt ákvæðum í gjaldskrá sem ráðherra setur.
Leitar- og björgunarflug, prófflug eftir viðgerð, flug með þjóðhöfðingja og flug
loftfara íslenska ríkisins skulu undanþegin gjaldskyldu samkvæmt grein þessari.
 Gjalddagar skulu vera 15. hvers mánaðar vegna gjaldskyldra lendinga í þarnæsta
                                mánuði á undan.
  Flugmálastjórn er heimilt að krefjast greiðslu gjalda samkvæmt grein þessari
 fyrir brottför loftfars eða krefjast tryggingar fyrir greiðslu gjalda.]^1)]^2)
                ^1)[54]L. 88/2004, 1. gr. ^2)[55]L. 74/2000, 2. gr.
 [71. gr. b. [Umráðandi loftfars skal greiða sérstakt gjald, öryggisgjald, þar
   sem vopna- og öryggisleit fer fram, til Flugmálastjórnar Íslands. Gjaldið
   greiðist fyrir hvern mann sem ferðast með loftfari frá Íslandi til annarra
landa. Fjárhæð gjaldsins skal vera 620 kr. fyrir hvern farþega. Fyrir farþega á
aldrinum tveggja til tólf ára skal þó greiða 285 kr. Undanþegin gjaldskyldu eru
  börn yngri en tveggja ára, skráðar áhafnir loftfara, þeir sem viðkomu hafa á
  Íslandi samkvæmt farseðli milli annarra landa og Norður-Ameríku og þeir sem
    ferðast með loftförum varnarliðs Bandaríkja Norður-Ameríku hér á landi.
 Öryggisgjald fyrir farþega sem ferðast með loftförum sem skráð eru erlendis og
 öllum loftförum sem ekki er flogið á áætlunarleiðum skal greiða fyrir brottför
  loftfars. Heimilt er að veita gjaldfrest til 15. dags næsta almanaksmánaðar
                                eftir brottför.
     Öryggisgjald fyrir farþega sem ferðast í áætlunarflugi á viðurkenndum
  áætlunarleiðum skal greiða eigi síðar en 15. dag næsta almanaksmánaðar eftir
                                   brottför.
     Ráðherra er heimilt að setja með gjaldskrá nánari reglur um innheimtu
                               gjaldsins.]^1)]^2)
                ^1)[56]L. 88/2004, 2. gr. ^2)[57]L. 74/2000, 2. gr.
72. gr. Flugvelli og önnur mannvirki í þágu loftferða sem eru til almennra nota
  mega erlend loftför einnig nota með sömu skilyrðum og íslensk loftför í sams
 konar milliríkjaferðum, enda sé fyrir hendi samningur um þetta við það erlenda
  ríki sem í hlut á. Við komu til eða brottför frá landinu er þó skylt að nota
                                  tollhafnir.
73. gr. Samgönguráðherra er heimilt að kveða á um hvaða skilyrðum þeir þurfa að
        fullnægja sem starfa við flugumferðarstjórn, á flugvelli eða við
flugleiðsögubúnað eða hafa á hendi annað það starf utan loftfars sem mikilsvert
er fyrir öryggi loftferða. [Almennt aldurshámark flugumferðarstjóra skal vera 60
  ár, en ráðherra skal heimilt að kveða á um með reglugerð að framlengja megi
     þessi mörk til allt að 63 ára aldurs, að fullnægðum skilyrðum sem hann
setur.]^1) Ráðherra getur jafnframt sett reglur um starfsskírteini fyrir slíkum
                                    starfa.
                            ^1)[58]L. 21/2002, 13. gr.
 74. gr. Ákvæði 34. og 37. gr. taka með viðeigandi hætti til flugumferðarstjóra
og einnig þeirra sem hafa eftirlit með loftförum og loftferðum eða hafa á hendi
 tæknistörf við loftfar eða önnur mikilsverð störf fyrir öryggi loftferða eftir
               því sem samgönguráðherra kveður á um í reglugerð.

                 VIII. kafli. Umferð í lofti og stjórn hennar.
  75. gr. Flugumferðarþjónustu skal veita loftförum til að tryggja flugöryggi.
     [Flugmálastjórn skal heimilt að taka upp hvers konar fjarskipti vegna
      flugumferðar og skrá tilkynningar sem berast vegna þeirrar umferðar.
  Um framkvæmd upptöku, varðveislu, afspilun og skráningar á notkun skal nánar
   kveðið á í reglugerð sem ráðherra setur að höfðu samráði við Persónuvernd.
  Óviðkomandi aðilum skal ekki veittur aðgangur að gögnum þessum nema samkvæmt
                  sérstakri lagaheimild eða dómsúrskurði.]^1)
Samgönguráðherra setur reglur^2) um flugumferðarþjónustuna og framkvæmd hennar.
      ^1)[59]L. 21/2002, 14. gr. ^2)Augl. 55/1992, sbr. 206/1996, 500/2000 og
                                   578/2001.
  76. gr. Samgönguráðherra er heimilt að kveða á um að loftferðir á tilteknum
        leiðum eða yfir tilteknum svæðum skuli háðar sérstöku skipulagi.
    Samgönguráðherra er heimilt að setja reglur um flugleiðir loftfara inn á
       íslenskt yfirráðasvæði og yfir því og hverja flugvelli megi nota í
                                millilandaflugi.
 Samgönguráðherra setur reglur^1) um verndarráðstafanir sem gerðar skulu til að
 afstýra árekstri loftfara, öðrum flugslysum, hættum og óhagræði af loftferðum.
              ^1)Augl. 55/1992, sbr. 206/1996, 500/2000 og 578/2001.
   77. gr. Flugmálastjórn er heimilt að skipa loftfari að lenda, enda miði sú
aðgerð að því að halda uppi allsherjarreglu og öryggi. Lenda skal þá svo skjótt
    sem kostur er. Ef skipun er ekki annars efnis skal loftfar lenda á næsta
       flugvelli hér á landi sem er til almennra flugnota og lenda má á.
  Ef loftfar flýgur inn á svæði þar sem loftferðir eru bannaðar skal loftfarið
 tafarlaust fljúga út fyrir svæðið og tilkynna þetta þeim handhafa stjórnvalds
                                 sem í hlut á.
  Fari stjórnandi loftfars eigi eftir fyrirmælum þessarar greinar er handhafa
    stjórnvaldsins heimilt með viðeigandi ráðum að hindra áframhaldandi flug
                                  loftfarsins.
                      78. gr. [Hergögn og vopnaðir verðir.
Hergögn má eigi flytja í loftförum án leyfis samgönguráðherra eða þess sem hann
   felur leyfisveitinguna samkvæmt reglum^1) þar um. Bann þetta á ekki við um
        loftför Landhelgisgæslu Íslands eða íslenskra lögregluyfirvalda.
    Samgönguráðherra setur fyrirmæli um hvað telst hergögn og veitir almenna
     undanþágu frá ákvæðum þessarar greinar í samráði við dómsmálaráðherra.
  Skotvopn og skotfæri eru hergögn samkvæmt þessari grein. Ríkislögreglustjóri
 setur í samráði við samgöngu- og dómsmálaráðherra reglur um meðferð þeirra um
  borð í íslenskum loftförum og loftförum innan íslenskrar lofthelgi, m.a. um
   hverjir megi bera þau og í hvaða tilvikum og hvernig að því skuli staðið.
    Samgönguráðherra getur ákveðið að vopnaðir verðir séu um borð í íslensku
loftfari í almenningsflugi enda séu til þess brýnar ástæður, beiðni hafi borist
       frá flugrekanda að kröfu erlends ríkis þess efnis og dómsmála- og
                        utanríkisráðherra mæli með því.
  Samgönguráðherra er heimilt að banna eða setja reglur^2) um flutning annars
     varnings en hergagna til að halda uppi allsherjarreglu og öryggi.]^3)
         ^1)[60]Rg. 937/2005. ^2)[61]Rg. 361/2005. [62]Rg. 322/1990, sbr.
      [63]531/2002, [64]715/2002 og [65]32/2006. ^3)[66]L. 75/2005, 9. gr.
   79. gr. Flugmálastjórn, lögreglu og tollyfirvöldum er heimilt að rannsaka
 loftfar og sannreyna þau skjöl sem loftfar og flugverjar skulu hafa meðferðis.

                         IX. kafli. Flugrekstrarleyfi.
 80. gr. Leyfi Flugmálastjórnar þarf til loftferða í atvinnuskyni yfir íslensku
 yfirráðasvæði. [Samgönguráðherra er heimilt að ákvarða með reglugerð að nánar
 tiltekin flugstarfsemi skuli vegna almannaöryggis leyfisskyld þótt hún sé ekki
                           rekin í atvinnuskyni.]^1)
                            ^1)[67]L. 75/2005, 10. gr.
   81. gr. Flugrekstrarleyfi skal veita sé fullnægt skilyrðum laga þessara og
                      reglna sem settar eru samkvæmt þeim.
[Flugrekendur skulu árlega greiða til Flugmálastjórnar eftirlitsgjald sem miðast
  skal við fjölda þeirra loftfara sem hlutaðeigandi rekur í starfsemi sinni og
skráðan hámarksflugtaksmassa þeirra. Skulu árleg eftirlitsgjöld flugrekenda vera
                                 sem hér segir:
                 a. 25.000 kr. fyrir hvert loftfar undir 2.700 kg,
                 b. 45.000 kr. fyrir hvert loftfar 2.7016.700 kg,
               c. 120.000 kr. fyrir hvert loftfar 6.70150.000 kg og
                d. 180.000 kr. fyrir hvert loftfar yfir 50.000 kg.
   Gjald við fyrstu útgáfu flugrekandaskírteinis (AOC) er það sama og árlegt
eftirlitsgjald og miðast þá við fyrirhugaðan rekstur sem sótt er um hvað varðar
                    fjölda og hámarksflugtaksmassa loftfara.
Gjalddagar eftirlitsgjaldsins skulu vera tveir á ári, 1. maí og 1. nóvember, og
 skal þá greitt fyrir næstliðið hálft ár eða hluta úr ári sem flugrekandi hafði
 gilt flugrekstrarleyfi og reiknast þá hlutfallslega fyrir hvern byrjaðan mánuð
       sem hvert loftfar var í rekstri hjá flugrekanda á tímabilinu.]^1)
                             ^1)[68]L. 74/2000, 3. gr.
                    82. gr. Skilyrði flugrekstrarleyfis eru:
     a. að umsækjandi uppfylli skilyrði 10. gr. laga þessara um skrásetningu á
                                   loftfari,
    b. að umsækjandi uppfylli skilyrði sem samgönguráðherra setur um fjármögnun
                                flugrekstrarins,
      c. að umsækjandi hafi hlotið flugrekandaskírteini frá Flugmálastjórn í
                       samræmi við gildandi reglugerðir.
  83. gr. Veita skal leyfi og binda þau skilyrðum sem nauðsynleg þykja að því
 marki sem það samrýmist öðrum lögum eða milliríkjasamningum auk skilyrða skv.
82. gr. Flugrekstrarleyfið fellur úr gildi ef einhverju framangreindra skilyrða
                            er ekki lengur fullnægt.
   [Flugmálastjórn er heimilt að áskilja að fyrirsvarsmenn flugrekanda, þ.e.
  ábyrgðarmaður, flugrekstrarstjóri, tæknistjóri og gæðastjóri, sanni kunnáttu
sína og hæfni með sérstakri próftöku. Að fenginni viðurkenningu Flugmálastjórnar
  Íslands ber þeim að starfa sem sérstakir trúnaðarmenn stofnunarinnar. Komi í
  ljós að kunnáttu eða hæfni fyrirsvarsmanns sem hlotið hefur viðurkenningu sé
 ábótavant eða fyrirsvarsmaður brýtur trúnað við Flugmálastjórn getur hún fellt
                         viðurkenningu sína niður.]^1)
                            ^1)[69]L. 21/2002, 15. gr.
   84. gr. [Flugmálastjórn Íslands getur gefið út rekstrarfyrirmæli varðandi
 einstaka rekstrarþætti hjá flugrekendum og öðrum þeim aðilum sem ber að starfa
  samkvæmt leyfi útgefnu af stofnuninni. Slík fyrirmæli geta þó einnig varðað
   reksturinn í heild. Rekstrarfyrirmæli geta lotið að því að banna tiltekna
starfrækslu, binda hana takmörkunum eða gera hana háða því að tiltekin skilyrði
 sem stofnunin setur séu uppfyllt í þágu aukins flugöryggis. Rekstrarfyrirmæli
    skulu greina ástæðu fyrir útgáfu þeirra, gildissvið og gildistíma og þær
          ráðstafanir sem hlutaðeigandi rekstraraðila ber að viðhafa.
 Brjóti leyfishafi lagaboð, önnur fyrirmæli um starfsemina eða skilyrði leyfis
  eða reynist hann ófær um að reka starfsemina samkvæmt þeim fyrirmælum sem um
  hana gilda getur Flugmálastjórn Íslands svipt hann leyfi að nokkru leyti eða
  öllu, eftir mati stofnunarinnar á aðstæðum. Leyfissvipting að hluta skal þá
  varða nánar afmarkaða þætti í starfi hlutaðeigandi leyfishafa, til að mynda
 tiltekið loftfar eða tiltekna viðhaldsstöð. Sviptingin skal í fyrstu vera til
   bráðabirgða meðan mál er rannsakað með tilliti til þess hvort efni séu til
 endanlegrar leyfissviptingar. Bráðabirgðasviptingunni skal markaður tími.]^1)
                            ^1)[70]L. 21/2002, 16. gr.
  85. gr. Flugmálastjórn getur ákveðið að erlend loftför, sem íslenskur aðili
 notar eða ræður yfir í atvinnuskyni, skuli lúta lögum þessum og reglum settum
                    samkvæmt þeim er varða íslensk loftför.
  Sé skilyrðum 1. mgr. fullnægt telst loftfarið íslenskt í skilningi 2. tölul.
                [71]4. gr. almennra hegningarlaga, nr. 19/1940.
 [85. gr. a. Samgönguráðherra er heimilt að setja frekari reglur til fyllingar
    ákvæðum þessa kafla þar sem fram komi skilyrði flugrekstrar, þ.m.t. þær
fjárhagskröfur sem gerðar eru til flugrekenda. Þá er ráðherra heimilt að ákveða
að hvaða marki kröfum til flugrekenda í flutningaflugi skuli beitt um aðra þætti
                       flugstarfsemi í atvinnuskyni.]^1)
                            ^1)[72]L. 75/2005, 11. gr.

                          X. kafli. Loftflutningar.^1)
               ^1)[73]Rg. 116/1965, um vátryggingu vegna loftferða.
                              [86. gr. Gildissvið.
 Ákvæði þessa kafla gilda um allan flutning í loftfari á farþegum, farangri og
    farmi gegn greiðslu. Hann gildir einnig um ókeypis flutning enda annist
                              flytjandi flutning.
     Ákvæði kaflans gilda um innanlandsflug á Íslandi skv. 1. mgr. hver sem
 flytjandinn er og annað flug skv. 1. mgr. af hálfu flytjenda sem hafa íslenskt
               flugrekstrarleyfi, hvar sem það er innt af hendi.
   Ákvæði þessa kafla gilda einnig um flutning sem framkvæmdur er af íslenska
ríkinu, ríkisstofnunum eða öðrum opinberum aðilum þegar þeir stunda flugrekstur
                                skv. 1. mgr.]^1)
                             ^1)[74]L. 88/2004, 3. gr.
                         87. gr. [Nánar um gildissvið.
 Ákvæðin um flutningsskjöl í 89.93. gr. taka eigi til flutninga sem inntir eru
af hendi við óvenjulegar aðstæður og falla utan venjulegrar loftferðastarfsemi.
   Ekkert í lögum þessum skal koma í veg fyrir að flytjandi geti neitað gerð
 flutningssamnings. Hafi flytjandi lofað rýmri rétti en leiðir af ákvæðum þessa
    kafla skulu þau ekki talin skerða slíkan rétt. Ákvæði kaflans kveða á um
                               lágmarksréttindi.
   Gildissvið 125. og 126. gr. er markað sérstaklega í ákvæðunum sjálfum.]^1)
                             ^1)[75]L. 88/2004, 3. gr.
                            88. gr. [Póstflutningar.
                Ákvæði kafla þessa gilda eigi um póstflutninga.
      Við flutning bréfa og böggla er flytjandi einungis ábyrgur gagnvart
    hlutaðeigandi póstþjónustu í samræmi við þær reglur sem gilda um samband
                         flytjanda og póstþjónustu.]^1)
                             ^1)[76]L. 88/2004, 3. gr.
                      89. gr. [Farseðill og farangursmiði.
  Þegar farþegar eru fluttir skal flytjandi afhenda farseðil eða sameiginlegan
           farseðil fyrir fleiri en einn farþega þar sem greina skal:
                         a. brottfarar- og ákvörðunarstað,
      b. að minnsta kosti einn umsaminn viðkomustað á leiðinni, svo fremi sem
  brottfararstaður og ákvörðunarstaður séu í sama ríki og samið sé um einn eða
                        fleiri viðkomustaði í öðru ríki.
Í stað þess að afhenda farseðil svo sem greinir í 1. mgr. má flytjandi varðveita
   upplýsingar þær sem tilgreindar eru í 1. mgr. með öðrum hætti. Sé þeirrar
   heimildar neytt skal flytjandi bjóða farþega skriflega yfirlýsingu um þær
                        upplýsingar sem varðveittar eru.
Þegar innrituðum farangri er veitt viðtaka til flutnings skal flytjandi gefa út
            farangursmiða fyrir sérhvern innritaðan hluta farangurs.
   Nú eru ekki færðar sönnur á annað og telst þá farseðill eða yfirlýsing, sé
 heimildar skv. 2. mgr. neytt, sönnun um gerð farsamnings og flutningsskilmála.
   Farþega skal afhent skrifleg tilkynning um að flutningurinn hlíti ákvæðum
 Montreal-samningsins eða lögum sem með samsvarandi hætti og samningurinn kunni
að takmarka ábyrgð flytjanda á lífs- og líkamstjóni, glötun eða tjóni á farangri
  og farmi og vegna tafa, með þeim takmörkunum þó sem greinir í lögum þessum.
Þrátt fyrir að fyrirmælum þessarar greinar sé ekki fylgt er farsamningur eigi að
               síður gildur, þ.m.t. ákvæði um takmörkun á ábyrgð.
  Ráðherra er heimilt að kveða frekar á um rafræna bókun, útgáfu farseðils og
            tilkynningu flytjanda skv. 5. mgr. með reglugerð.^1)]^2)
         ^1)[77]Rg. 317/2000, sbr. [78]640/2004. ^2)[79]L. 88/2004, 3. gr.
                              90. gr. [Fylgibréf.
                Þegar farmur er fluttur skal afhenda fylgibréf.
Í stað þess að afhenda fylgibréf má flytjandi varðveita skráningu upplýsinga um
flutning með öðrum hætti. Ef heimildarinnar er neytt skal flytjandi, ef þess er
krafist af sendanda, afhenda sendanda kvittun sem gerir kleift að bera kennsl á
      farm og greinir þær upplýsingar sem varðveittar eru um flutninginn.
Nú er fylgibréf eigi gefið út eða efni fylgibréfs er eigi það sem mælt er fyrir
um, eða fylgibréf hefur glatast, og er þá farmsamningur eigi að síður gildur og
      háður ákvæðum þessa kafla, þ.m.t. ákvæðum um takmörkun á ábyrgð.]^1)
                             ^1)[80]L. 88/2004, 3. gr.
                           91. gr. [Efni fylgibréfs.
            Fylgibréf farms eða kvittun fyrir farmi skal tilgreina:
                         a. brottfarar- og ákvörðunarstað,
      b. að minnsta kosti einn umsaminn viðkomustað á leiðinni, svo fremi sem
  brottfararstaður og ákvörðunarstaður séu í sama ríki og samið sé um einn eða
                        fleiri viðkomustaði í öðru ríki,
                                  c. þyngd farms.
                 Ef um fleiri en eitt stykki farms er að ræða:
    a. getur flytjandi farms krafist þess að sendandi gefi út sérstök fylgibréf
                          fyrir hvert og eitt stykki,
   b. getur sendandi krafist þess að flytjandi farms gefi úr sérstakar kvittanir
         þegar sá háttur er hafður á sem um getur í 2. mgr. 90. gr.]^1)
                             ^1)[81]L. 88/2004, 3. gr.
                      92. gr. [Skjal er lýsir eðli farms.
 Sendandi kann að verða skyldaður, að kröfu lögreglu, tollyfirvalda eða annarra
   yfirvalda, til að afhenda skjal sem tilgreinir eðli farms. Ákvæði þessarar
            greinar leggja engar skyldur eða ábyrgð á flytjanda.]^1)
                             ^1)[82]L. 88/2004, 3. gr.
                          93. gr. [Útgáfa fylgibréfs.
Sendandi skal gefa út fylgibréf í þremur frumritum. Á fyrsta eintakið skal rita
handa flytjanda og skal það undirritað af sendanda. Á annað eintakið skal rita
   handa viðtakanda og skal það undirritað af sendanda og flytjanda. Þriðja
   eintakið skal undirritað af flytjanda sem skal afhenda það sendanda eftir
                                 viðtöku farms.
     Undirritanir flytjanda og sendanda mega vera prentaðar eða stimplaðar.
 Nú hefur flytjandi gefið út fylgibréfið að beiðni sendanda og skal þá talið að
       hann hafi gefið það út í umboði sendanda, nema annað sannist.]^1)
                             ^1)[83]L. 88/2004, 3. gr.
                       94. gr. [Ábyrgð á efni fylgibréfs.
   Sendandi ber ábyrgð á því að upplýsingar um farm séu réttar, og að rétt sé
yfirlýsing um farm sem hann eða aðrir fyrir hans hönd hafa sett í fylgibréf, eða
byggist á gögnum sem sendandi kemur til flytjanda og ætlast er til að flytjandi
  setji í farmkvittun eða skrái þegar heimildar skv. 2. mgr. 90. gr. er neytt.
 Sama ábyrgðarregla gildir þegar sá aðili sem kemur fram fyrir hönd sendanda er
                         einnig umboðsmaður flytjanda.
Sendandi skal bera ábyrgð á hvers konar tjóni, sem flytjandi kann að verða fyrir
 eða aðrir þeir sem flytjandi ber ábyrgð gagnvart, sakir þess að upplýsingar er
          sendandi hefur gefið eru ónákvæmar, ófullkomnar eða rangar.
  Að öðru leyti en greinir í 1. og 2. mgr. skal flytjandi bera ábyrgð á hvers
  konar tjóni sem sendandi kann að verða fyrir eða aðrir þeir sem sendandi er
 ábyrgur gagnvart sakir þess að upplýsingar, sem flytjandi eða aðili fyrir hans
 hönd setti í farmkvittun eða skráði skv. 2. mgr. 90. gr., reyndust ónákvæmar,
                          ófullkomnar eða rangar.]^1)
                             ^1)[84]L. 88/2004, 3. gr.
                         95. gr. [Sönnunargildi skjala.
  Fylgibréf er gild sönnun fyrir gerð farmsamnings, viðtöku vöru og skilmálum
                         flutnings, uns annað sannast.
 Upplýsingar í fylgibréfi eða farmkvittun um þyngd, ummál og umbúðir farms, sem
og fjölda stykkja, skulu taldar réttar þar til annað sannast. Aðrar upplýsingar
um magn, rúmtak og ástand gilda hins vegar ekki sem sönnun gegn flytjanda, nema
    að því leyti sem fram kemur í fylgibréfi eða farmkvittun að hann hafi í
 viðurvist sendanda gengið úr skugga um sannleiksgildi þeirra, eða eiga við um
                         sýnilegt ástand farmsins.]^1)
                             ^1)[85]L. 88/2004, 3. gr.
                     96. gr. [Réttur til ráðstöfunar farms.
 Sendandi hefur, með fyrirvara um þá skyldu að standa við allar skuldbindingar
   sínar samkvæmt farmsamningi, þann ráðstöfunarrétt yfir farmi að hann getur
    endurheimt hann á brottfarar- eða ákvörðunarstað, að hann getur stöðvað
     flutninginn ef lent er á leiðinni, að hann getur látið afhenda farm á
ákvörðunarstað eða á leiðinni öðrum en þeim sem tilgreindur er í fylgibréfi sem
   viðtakandi, eða hann getur krafist þess að farmur verði fluttur aftur til
 brottfararstaðar. Ráðstafanir þessar getur sendandi þó því aðeins gert að þær
 hafi eigi í för með sér tjón fyrir flytjanda eða aðra sendendur og að greiddur
           sé kostnaður sem af því leiðir að hann neyti þessa réttar.
 Sé eigi hægt að framkvæma fyrirmæli sendanda skal flytjandi tilkynna honum það
                                 þegar í stað.
Nú fylgir flytjandi fyrirmælum sendanda um ráðstöfun farms, án þess að krefjast
 eintaks sendanda af fylgibréfi eða farmkvittun, og er flytjandi þá ábyrgur. Þó
 skal flytjandi halda rétti sínum til að krefjast bóta af sendanda vegna tjóns
  sem sá aðili kann að verða fyrir sem hefur eintak sendanda af fylgibréfi eða
                           farmkvittun undir höndum.
Réttur sendanda fellur niður um leið og réttur viðtakanda skv. 97. gr. hefst. Nú
 neitar viðtakandi að taka við vöru eða ekki er hægt að ná sambandi við hann og
              getur þá sendandi haldið ráðstöfunarrétti sínum.]^1)
                             ^1)[86]L. 88/2004, 3. gr.
                           97. gr. [Afhending farms.
Með þeirri undantekningu sem um ræðir í 96. gr. getur viðtakandi þegar farmur er
    kominn á ákvörðunarstað krafist þess að flytjandi láti af hendi við hann
   fylgibréfið og farm gegn greiðslu þeirra gjalda er hvíla á farminum, enda
      uppfylli hann öll þau flutningsskilyrði sem greinir í farmsamningi.
Ef ekki er um annað samið er það skylda flytjanda að tilkynna viðtakanda um komu
                                farms án tafar.
 Nú viðurkennir flytjandi að farmur hafi glatast eða hann ekki komið fram innan
sjö daga frá þeim degi er koma hans var áætluð og getur viðtakandi þá neytt þess
          réttar sem farmsamningur kveður á um gagnvart flytjanda.]^1)
                             ^1)[87]L. 88/2004, 3. gr.
                    98. gr. [Réttur sendanda og viðtakanda.
 Sendandi og viðtakandi geta hvor um sig nýtt sér þann rétt sem þeir hafa skv.
  96. og 97. gr. gegn því að uppfylla þær skuldbindingar sem farmsamningurinn
 leggur þeim á herðar. Gildir það hvort sem þeir koma fram fyrir eigin hönd eða
                                  annarra.]^1)
                             ^1)[88]L. 88/2004, 3. gr.
99. gr. [Tengsl sendanda og viðtakanda eða sameiginleg tengsl við þriðja aðila.
 Ákvæði 96., 97. og 98. gr. varða hvorki tengsl milli sendanda og viðtakanda né
   sameiginleg tengsl við þriðja aðila sem leiðir rétt sinn frá öðrum hvorum.
  Aðeins má víkja frá ákvæðum 96., 97. og 98. gr. að það sé gert með sérstöku
                    ákvæði í fylgibréfi eða farmkvittun.]^1)
                             ^1)[89]L. 88/2004, 3. gr.
                      100. gr. [Upplýsingaskylda sendanda.
     Sendanda er skylt að gefa þær upplýsingar og framvísa þeim skjölum sem
  nauðsynleg teljast til að afgreiðsla toll- og lögregluyfirvalda eða annarra
 yfirvalda geti farið fram áður en farmur er afhentur viðtakanda. Sendandi ber
    gagnvart flytjanda ábyrgð á tjóni sem af kann að hljótast skorti slíkar
 upplýsingar eða skjöl, eða þau reynast ófullkomin eða röng, nema tjónið sé sök
                        flytjanda eða starfsmanna hans.
 Á flytjanda hvílir ekki skylda til að rannsaka hvort upplýsingar eða skjöl séu
                           rétt eða fullnægjandi.]^1)
                             ^1)[90]L. 88/2004, 3. gr.
                             101. gr. [Gerðardómur.
 Aðilar farmsamnings geta tekið fram í samningi að deilur sem upp kunna að koma
hvað varðar ábyrgð flytjanda samkvæmt þessum lögum og Montreal-samningnum skuli
 lagðar til úrlausnar fyrir gerðardómi. Slíkur samningur skal gerður skriflega.
    Málsmeðferð gerðardóms skal að vali stefnanda fara fram á einhverju því
       varnarþingi sem um getur í 115. gr. Gerðardómur skal beita ákvæðum
                            Montreal-samningsins ^1)
 Efni 2. mgr. skal vera hluti sérhvers samnings um að mál skuli lagt í gerð og
     sérhver áskilnaður í samningi eða samningur sem víkur frá efni þessara
                          málsgreina skal ógildur.]^2)
               ^1)[91]L. 75/2005, 12. gr. ^2)[92]L. 88/2004, 3. gr.
             102. gr. [Ábyrgð flytjanda vegna líf- og líkamstjóns.
 Nú lætur farþegi lífið eða hlýtur líkamsmeiðsl eða heilsutjón af völdum slyss
  sem verður í loftfari, þá farið er í loftfar eða úr því og ber flytjandi þá
                                 ábyrgð á því.
 Flytjandi ber hlutlæga bótaábyrgð á tjóni hvers farþega sem nemur 100.000 SDR
                            eða lægri tjónsfjárhæð.
Flytjandi skal hins vegar laus úr ábyrgð skv. 1. mgr. vegna hærri tjónsfjárhæða
                       en 100.000 SDR ef hann sannar að:
    a. tjónið orsakaðist ekki af gáleysi, vanrækslu eða annarri saknæmri hegðun
                flytjanda, starfsmanna hans eða umboðsmanna, eða
   b. tjónið orsakaðist að öllu leyti af gáleysi, vanrækslu eða annarri saknæmri
                              hegðun þriðja aðila.
   Bótafjárhæðir í tjónstilvikum sem valda örorku eða dauða skulu ákvarðaðar
                        samkvæmt ákvæðum skaðabótalaga.
 Vextir reiknast samkvæmt ákvæðum IV. kafla laga um vexti og verðtryggingu, nr.
                                 38/ 2001.]^1)
                             ^1)[93]L. 88/2004, 3. gr.
                          103. gr. [Fyrirframgreiðsla.
 Flytjandi skal án tafar og ekki síðar en 15 dögum eftir að ljóst er hver hinn
    slasaði eða látni er inna af hendi fyrirframgreiðslu til að mæta bráðum
fjárhagsþörfum og skal greiðslan taka mið af aðstæðum. Greiðsla þessi skal ekki
  vera lægri en sem nemur jafnvirði 16.000 SDR í íslenskum krónum vegna hvers
                        farþega sé um dauðsfall að ræða.
Það að inna fyrirframgreiðslu þessa af hendi jafngildir þó ekki viðurkenningu á
ábyrgð og kemur til frádráttar við endanlegt uppgjör bóta vegna slyssins. Hún er
    þó ekki afturkræf, nema í þeim tilvikum sem greinir í 107. gr., þ.e. að
 flytjandi sannar að farþegi hafi verið valdur eða samvaldur að slysinu, eða að
     sá sem greiðsluna fékk hafi ekki átt lögvarið tilkall til hennar.]^1)
                             ^1)[94]L. 88/2004, 3. gr.
                     104. gr. [Ábyrgð flytjanda á farangri.
  Flytjandi er ábyrgur fyrir tjóni sem verður ef innritaður farangur glatast,
  skemmist eða eyðileggst ef tjónsatburðurinn á sér stað í loftfari, eða meðan
 innritaður farangur er í vörslum flytjanda, starfsmanna hans eða umboðsmanna.
 Flytjandi er ekki ábyrgur ef og að því leyti sem tjón á farangri má rekja til
                    eðlislægra galla eða ástands farangurs.
    Flytjandi er ábyrgur fyrir tjóni á óinnrituðum farangri, þar með töldum
   persónulegum eigum, ef tjón má rekja til sakar hans, starfsmanna hans eða
                                  umboðsmanna.
  Ef flytjandi viðurkennir að hafa glatað innrituðum farangri, eða innritaður
   farangur kemur ekki fram innan 21 dags eftir að áætlað var að hann kæmi á
   áfangastað, er farþega heimilt að neyta þeirra réttinda sem í farsamningi
                                    felast.
    Sé það ekki sérstaklega tekið fram í lögum þessum merkir farangur bæði
                      innritaður og óskráður farangur.]^1)
                             ^1)[95]L. 88/2004, 3. gr.
                      105. gr. [Ábyrgð flytjanda á farmi.
Flytjandi er ábyrgur fyrir tjóni sem hlýst af því ef farmur eyðileggst, glatast
                  eða skemmist meðan á loftflutningi stendur.
 Flytjandi skal laus úr ábyrgð að hluta eða öllu leyti ef hann sannar að tjón á
  farmi skv. 1. mgr. hafi orsakast af eftirfarandi ástæðum, einni eða fleiri:
                           a. eðlislægum ágöllum farms,
      b. gölluðum umbúðum farms sem aðrir en flytjandi og starfsmenn hans eða
                          umboðsmenn hafa gengið frá,
                          c. stríði eða vopnuðum átökum,
   d. aðgerðum opinberra yfirvalda varðandi farm við brottför, komu eða viðkomu.
 Ábyrgðarregla tekur skv. 1. mgr. ekki til neins konar flutnings á landi, á sjó
 eða eftir skipgengum vatnaleiðum sem eru utan flugvallar. Ef hins vegar slíkur
  flutningur á sér stað samkvæmt flutningssamningi, í þeim tilgangi að hlaða,
    afhenda eða áframsenda farm, er tjónsatburður talinn hafa átt sér stað í
loftflutningi, nema annað sannist. Ef flytjandi, vegna forfalla, en án samþykkis
sendanda, flytur farm með öðrum flutningstækjum en loftförum hluta eða alla leið
      samkvæmt samningi um loftflutning skal slíkur flutningur vera talinn
                        loftflutningur allt að einu.]^1)
                             ^1)[96]L. 88/2004, 3. gr.
                     106. gr. [Ábyrgð flytjanda vegna tafa.
 Flytjandi ber ábyrgð á tjóni sem verður af völdum tafa í flutningi á farþegum,
   farangri og farmi. Þó verður flytjandi ekki talinn bera ábyrgð á tjóni sem
  orsakast af töfum í flutningi geti hann sannað að hann og starfsmenn hans og
 umboðsmenn hafi viðhaft þær aðgerðir sem sanngjarnt getur talist að viðhafðar
        séu eða að ógerlegt hafi verið að framkvæma slíkar aðgerðir.]^1)
                             ^1)[97]L. 88/2004, 3. gr.
                         107. gr. [Eigin sök tjónþola.
 Nú sannar flytjandi að sá sem fyrir tjóninu varð hafi sjálfur verið valdur eða
      samvaldur að því og má þá lækka skaðabætur eða fella þær niður.]^1)
                             ^1)[98]L. 88/2004, 3. gr.
                   108. gr. [Takmarkanir á ábyrgð flytjanda.
Ábyrgð flytjanda á tjóni sem orsakast af töfum í flutningi á farþegum skv. 106.
             gr. skal takmörkuð við 4.150 SDR vegna hvers farþega.
Ábyrgð flytjanda vegna þess að farangur glatast, eyðileggst, skemmist eða tefst
skal takmörkuð við 1.000 SDR vegna hvers farþega, nema farþegi hafi við innritun
   farangurs sérstaklega tilgreint þá hagsmuni sem tengdir eru við afhendingu
   farangurs á ákvörðunarstað og greitt umkrafið aukagjald, og gildir þá hið
     tilgreinda verðmæti sem hámark á ábyrgð flytjanda, nema hann sanni að
               raunverulegir hagsmunir farþega hafi verið minni.
 Ábyrgð flytjanda vegna þess að farmur glatast, eyðileggst, skemmist eða tefst
skal takmörkuð við 17 SDR á hvert kíló, nema sendandi hafi sérstaklega tilgreint
þá hagsmuni sem tengdir eru við afhendingu farms á áfangastað og greitt umkrafið
aukafarmgjald. Gildir þá hið tilgreinda verðmæti sem hámark á ábyrgð flytjanda,
     nema hann sanni að raunverulegir hagsmunir sendanda hafi verið minni.
  Nú eyðileggst, glatast, skemmist eða tefst farmur eða hluti farms og skal þá
 aðeins leggja þunga þess farms sem eyðileggst, glatast, skemmist eða tefst til
 grundvallar við ákvörðun á hámarksábyrgð flytjanda. Nú er um að tefla glötun,
spjöll eða seinkun á hluta varnings sem lækkar verðmæti annarra hluta farms sem
 sami farangursmiði eða sama fylgibréf eða kvittun tekur til, eða ef slík skjöl
voru ekki gefin út, heldur neytt heimildar skv. 2. mgr. 90. gr., og skal þá við
 ákvörðun hámarksábyrgðar einnig telja til heildarþunga þann hluta farmsins sem
                                rýrnar í verði.
   Ef sannast að flytjandi, starfsmenn eða umboðsmenn hans hafa við framkvæmd
 starfa síns valdið tjóninu af ásetningi eða stórfelldu gáleysi vitandi að tjón
   mundi sennilega hljótast af skal eigi beita ákvæðum 1. og 2. mgr. þessarar
                                    greinar.
 Heimilt er dómara að dæma sækjanda málskostnað án tillits til hámarksábyrgðar.
 Þetta gildir þó eigi ef flytjandi hefur áður en sex mánuðir eru liðnir frá því
   er atburður sá gerðist er tjónið hlaust af eða áður en mál er höfðað boðið
sækjanda skriflega skaðabætur sem eigi eru lægri en dæmd fjárhæð að undanskildum
                               málskostnaði.]^1)
                             ^1)[99]L. 88/2004, 3. gr.
                         109. gr. [Frestir og fyrning.
     Þegar tekið er við innrituðum farangri eða farmi án fyrirvara af hálfu
  viðtakanda skal talið að farangurinn eða farmurinn hafi verið óskemmdur og í
  samræmi við fylgibréf eða kvittun þegar heimildar skv. 2. mgr. 89. gr. og 2.
                   mgr. 90. gr. er neytt, uns annað sannast.
 Verði tjón ber viðtakanda að tilkynna flytjanda það jafnskjótt og þess verður
  vart, í síðasta lagi sjö dögum eftir viðtöku ef um innritaðan farangur er að
     ræða og fjórtán dögum ef um farm er að ræða. Ef um töf er að ræða skal
tilkynning hafa borist í síðasta lagi tuttugu og einum degi frá því að farangur
       eða farmur hefði átt að vera afhentur. Dagur merkir almanaksdagur.
     Sérhver tilkynning skal gerð skriflega og með sannanlegum hætti innan
                            áðurnefndra tímafresta.
 Nú er tjón eigi tilkynnt áður en liðnir eru tímafrestir þeir sem um getur í 2.
    mgr. og fellur þá niður sérhver krafa á flytjanda, nema hann hafi farið
                           sviksamlega að ráði sínu.
Réttur til skaðabóta samkvæmt þessum kafla fyrnist ef mál er eigi höfðað áður en
 tvö ár eru liðin frá því er loftfar kom á ákvörðunarstað eða tvö ár eru liðin
     frá þeim degi er loftfar skyldi koma þangað eða frá því að flutningur
                                stöðvaðist.]^1)
                            ^1)[100]L. 88/2004, 3. gr.
            110. gr. [Umreikningur sérstakra dráttarréttinda (SDR).
 Með SDR er vísað til sérstakra dráttarréttinda, eins og þau eru skilgreind af
  Alþjóðagjaldeyrissjóðnum, og gengisskráningar Seðlabanka Íslands á þeim við
    sölu. Umreikningur í íslenskar krónur skal miðast við dómsuppsögudag, en
                      uppgjörsdag ljúki máli án dóms.]^1)
                            ^1)[101]L. 88/2004, 3. gr.
   111. gr. [Takmarkanir á ábyrgð, ógild ákvæði og frelsi til samningsgerðar.
Flytjanda skal heimilt að taka á sig ríkari flutningsábyrgð en um getur í lögum
               þessum eða ákveða að alls engar takmarkanir gildi.
 Ógildur er áskilnaður eða fyrirvari sem miðar að því að leysa flytjanda undan
        ábyrgð eða kveður á um frekari ábyrgðartakmarkanir en greinir í
    Montreal-samningnum og lögum þessum. Þá skulu ógildir vera fyrirvarar í
 flutningssamningi og samningar gerðir áður en tjón verður þar sem aðilar víkja
frá ákvæðum Montreal-samningsins eða lögum þessum, þ.m.t. ákvæðum um varnarþing.
Slíkur áskilnaður skal vera ógildur, en ógildi slíks áskilnaðar hefur ekki í för
       með sér ógildi samnings í heild sinni sem skal vera háður ákvæðum
                   Montreal-samningsins og þessara laga.]^1)
                            ^1)[102]L. 88/2004, 3. gr.
                      112. gr. [Starfsmenn og umboðsmenn.
 Nú eru starfsmenn eða umboðsmenn flytjanda sóttir til fébóta fyrir tjón sem á
   undir Montreal-samninginn eða lög þessi og skal þeim þá heimilt, geti þeir
sannað að þeir hafi framkvæmt störf sín innan verksviðs síns, að bera fyrir sig
 þær ábyrgðarleysisástæður og takmarkanir á bótaábyrgð sem flytjanda sjálfum er
heimilt að bera fyrir sig samkvæmt ákvæðum Montreal-samningsins og lögum þessum.
 Heildarfjárhæð þeirra skaðabóta sem starfsmönnum og umboðsmönnum flytjanda er
      gert að greiða skal ekki fara fram úr gildandi ábyrgðartakmörkunum.
Að farmtjóni undanskildu skal 1. og 2. mgr. ekki beitt ef sannað er að tjón hafi
     orðið af ásetningi eða stórkostlegu gáleysi starfsmanna flytjanda eða
                             umboðsmanna hans.]^1)
                            ^1)[103]L. 88/2004, 3. gr.
                        113. gr. [Grundvöllur bótakröfu.
    Í málssókn á hendur flytjanda til heimtu bóta vegna tjóns sem verður við
loftflutninga á farþegum, farangri eða farmi, sem fellur undir gildissvið þessa
 kafla, verða málsástæður, lagarök og dómsúrlausn aðeins byggð á ákvæðum þessa
                      kafla og á Montreal-samningnum.]^1)
                            ^1)[104]L. 88/2004, 3. gr.
                 114. gr. [Endurkröfuréttur gegn þriðja manni.
       Ekkert í Montreal-samningnum né lögum þessum skal koma í veg fyrir
                endurkröfurétt þess aðila sem ábyrgur telst.]^1)
                            ^1)[105]L. 88/2004, 3. gr.
                             115. gr. [Varnarþing.
   Skaðabótamál samkvæmt lögum þessum verður einungis höfðað fyrir íslenskum
 dómstól eða fyrir dómstól í ríki sem gerst hefur aðili að Montreal-samningnum.
                   Skaðabótamál skal höfða að vali stefnanda:
   a. á heimilisvarnarþingi flytjanda eða þar sem flytjandi hefur aðalskrifstofu
                                sína eða útibú,
                   b. þar sem flutningssamningur var gerður eða
                               c. á ákvörðunarstað.
Ef um andlát, líkamsmeiðsl eða heilsutjón farþega er að ræða má höfða mál á þeim
      varnarþingum sem um getur í 2. mgr. eða fyrir dómstól í aðildarríki
 Montreal-samningsins þar sem farþegi átti aðalaðsetur eða fast aðsetur er slys
   varð. Það er þó enn fremur háð þeim skilyrðum að flytjandi hafi með höndum
   flutning farþega í lofti til eða frá því ríki, annaðhvort með sínum eigin
    loftförum eða loftförum annars flytjanda samkvæmt viðskiptasamningi, og
viðsemjandi samningsbundna flytjandans annist flutning í lofti til eða frá þessu
 ríki annaðhvort frá eigin starfsstöð eða starfsstöð sem hann hefur á leigu frá
                      þriðja flytjanda samkvæmt samningi.
                   Beita skal eftirgreindum hugtakaskýringum:
    a. viðskiptasamningur: samningur, sem ekki er umboðssamningur, gerður milli
flytjenda sem varðar sameiginlega þjónustu þeirra að farþegaflutningum í lofti,
      b. aðalaðsetur eða fast aðsetur: einn fastur og varanlegur dvalarstaður
farþega er slys verður; þjóðerni farþega skal ekki vera ákvörðunarástæða í þessu
                                   samhengi.
 Leyst skal úr öllum réttarfarságreiningi samkvæmt lögum þess ríkis þar sem mál
                                 er höfðað.]^1)
                            ^1)[106]L. 88/2004, 3. gr.
                         116. gr. [Gagnfær flutningur.
  Ef fleiri flytjendur en einn eiga hver á eftir öðrum að annast flutning sem
   fellur undir ákvæði þessa kafla skal hver flytjandi fylgja ákvæðum hans um
     flutninginn er hann tekur við farþegum, farangri eða farmi. Skal hver
   hlutaðeigandi flytjandi talinn aðili að flutningssamningi að því marki sem
       samningur varðar þann hluta flutnings sem flytjanda ber að annast.
   Við þær aðstæður sem lýst er í 1. mgr. getur farþegi, eða þeir er taka við
  réttindum hans, beint kröfum sínum að þeim flytjanda sem annaðist þann hluta
  flutningsins þar sem tjón eða töf varð, enda hafi sá flytjandi sem annaðist
upphafsáfanga flutningsins eigi með beinum samningi tekið á sig víðtækari ábyrgð
                      en hvað varðar eigin flutningsþátt.
Hvað varðar tjón við flutning á farangri eða farmi getur farþegi eða sendandi þó
     jafnan beint kröfum sínum að þeim flytjanda sem annaðist upphafsáfanga
 flutningsins og sá sem rétt á til afhendingar farangurs eða farms getur jafnan
beint kröfum sínum að þeim flytjanda sem tók að sér lokaáfanga flutnings. Aðilar
 geta að auki beint kröfum sínum að þeim flytjanda sem annaðist flutninginn er
tjón varð. Ábyrgir flytjendur bera óskipta ábyrgð gagnvart farþega, sendanda eða
                                viðtakanda.]^1)
                            ^1)[107]L. 88/2004, 3. gr.
                        117. gr. [Fjölþátta flutningur.
      Nú fer flutningur að nokkru fram með loftfari og að nokkru með öðru
 flutningstæki og taka ákvæði þessa kafla einungis til þess hluta flutnings sem
                               fram fer í lofti.
   Taka má upp í ákvæði samnings um flutning í lofti skilmála er varða aðrar
                            tegundir flutnings.]^1)
                            ^1)[108]L. 88/2004, 3. gr.
 118. gr. [Flutningur sem framkvæmdur er af öðrum en samningsbundnum flytjanda.
Bæði flytjandi sem gert hefur flutningssamninginn (samningsbundinn flytjandi) og
  flytjandi sem að hluta eða öllu leyti annast flutninginn (flytjandi í raun)
skulu teljast flytjendur samkvæmt ákvæðum þessa kafla, enda framkvæmi flytjandi
í raun flutninginn samkvæmt heimild frá samningsbundna flytjandanum. Álitið skal
              að slík heimild sé fyrir hendi, nema annað sannist.
      Ef flytjandi í raun framkvæmir allan eða hluta flutningsins samkvæmt
     flutningssamningi milli samningsbundins flytjanda og aðila skulu báðir
 flytjendur, sá raunverulegi og sá samningsbundni, teljast flytjendur samkvæmt
ákvæðum þessa kafla. Sá flytjandi er gert hefur flutningssamninginn skal talinn
  flytjandi allan loftflutninginn en sá sem framkvæmir flutninginn í raun skal
       talinn flytjandi á þeim hluta loftflutningsins er hann annast.]^1)
                            ^1)[109]L. 88/2004, 3. gr.
                         119. gr. [Sameiginleg ábyrgð.
     Athafnir og athafnaleysi raunverulegs flytjanda og starfsmanna hans og
umboðsmanna sem eru innan verksviðs þeirra hvað varðar flutning flytjanda í raun
     skal fara með sem aðgerðir og aðgerðaleysi samningsbundins flytjanda.
   Athafnir og athafnaleysi samningsbundins flytjanda og starfsmanna hans og
umboðsmanna sem eru innan verksviðs þeirra, og varða flutning flytjanda í raun,
skal farið með sem aðgerðir og aðgerðaleysi flytjanda í raun. Allt að einu skal
 raunverulegur flytjandi ekki ábyrgur umfram þær reglur vegna slíkra athafna og
 athafnaleysis sem greinir í 102., 108. og 110. gr. Hvers konar samkomulag þar
 sem samningsbundinn flytjandi tekst á hendur ríkari ábyrgð en lög þessi leggja
 honum á herðar, eða samningsbundinn flytjandi fellur frá réttindum eða vörnum
    sem lög þessi heimila, eða samningsbundinn flytjandi samþykkir sérstaka
yfirlýsingu um hagsmuni, sbr. 2. og 3. mgr. 108. gr., skal ekki binda flytjanda
              í raun, nema hann hafi samþykkt það sérstaklega.]^1)
                            ^1)[110]L. 88/2004, 3. gr.
                       120. gr. [Kvartanir og fyrirmæli.
 Kvartanir bornar fram við flytjanda eða fyrirmæli honum gefin samkvæmt ákvæðum
 þessa kafla skulu hafa sömu þýðingu hvort sem þeim er beint til samningsbundna
flytjandans eða hins raunverulega flytjanda. Fyrirmæli þau sem lýst er í 96. gr.
      skulu hins vegar því aðeins gild að þeim sé beint til samningsbundna
                                flytjandans.]^1)
                            ^1)[111]L. 88/2004, 3. gr.
                  121. gr. [Ábyrgð starfsmanna og umboðsmanna.
Nú er um að ræða flutning sem framkvæmdur er af raunverulegum flytjanda og er þá
starfsmönnum og umboðsmönnum hans og samningsbundins flytjanda heimilt, ef þeir
sanna að þeir hafi haldið sig innan verksviðs síns, að bera fyrir sig þær varnir
sem flytjanda sjálfum er heimilt að bera fyrir sig, nema sannað sé að þeir hafi
 hagað sér með þeim hætti að takmörkun á bótaábyrgð verði beitt samkvæmt lögum
                                    þessum.
  Sé flutningur framkvæmdur af hinum raunverulega flytjanda skulu samanlagðar
bætur frá honum, samningsbundna flytjandanum, starfsmönnum og umboðsmönnum ekki
verða hærri en sem nemur hæstu upphæð sem hverjum flytjanda yrði samkvæmt lögum
 þessum gert að inna af hendi. Hver bótaskyldur aðili svarar aðeins til bóta að
                     því hámarki sem fyrir hann gildir.]^1)
                            ^1)[112]L. 88/2004, 3. gr.
                         122. gr. [Málshöfðunarreglur.
 Sé flutningur framkvæmdur af raunverulegum flytjanda skal bótakröfum beint að
vali stefnanda hvort sem er gegn samningsbundnum flytjanda eða flytjanda í raun,
                          saman eða hvorum fyrir sig.
  Sé aðeins einum flytjanda stefnt skal sá flytjandi eiga rétt til að krefjast
  samlagsaðildar annarra flytjenda að málinu, enda sé sú krafa sett fram eigi
 síðar en í greinargerð. Skal þá sakaukasök eða sakir höfða innan eins mánaðar
frá því að krafa um samlagsaðild var sett fram að viðlagðri frávísun aðalsakar.
     Mál til heimtu bóta skv. 1. og 2. mgr. skal höfða að vali stefnanda, í
   aðildarríki Montreal-samningsins, annaðhvort á varnarþingi samningsbundins
 flytjanda, eins og greinir í 115. gr., eða fyrir dómstól sem hefur lögsögu þar
   sem flytjandi í raun hefur heimilisvarnarþing eða aðalstarfsstöð sína.]^1)
                            ^1)[113]L. 88/2004, 3. gr.
                 123. gr. [Áskilnaður eða fyrirvari um ábyrgð.
 Ógildur er áskilnaður eða fyrirvari sem miðar að því að leysa samningsbundinn
      flytjanda eða flytjanda í raun undan ábyrgð eða kveður á um frekari
     ábyrgðartakmarkanir en greinir í Montreal-samningnum og lögum þessum.
  Ekkert í 118.122. gr. skal hafa áhrif á réttindi og skyldur flytjenda sín á
            milli, þ.m.t. réttinn til endurkröfu eða skaðabóta.]^1)
                            ^1)[114]L. 88/2004, 3. gr.
                              124. gr. [Aukagjald.
 Viðbótarfjárhæðin sem flytjandi getur krafist í samræmi við 2. og 3. mgr. 108.
gr., þegar farþegi eða sendandi gefur sérstaka yfirlýsingu um mikilvægi þess að
    fá farangur eða farm sinn afhentan á áfangastað, skal ákvörðuð samkvæmt
  gjaldskrá. Hún skal miðuð við þann aukakostnað sem hlýst af því að flytja og
   tryggja viðkomandi farangur eða farm umfram takmarkanir á bótafjárhæðum í
  tilvitnuðum ákvæðum. Gjaldskráin skal vera aðgengileg farþegum og sendendum
                                   farms.]^1)
                            ^1)[115]L. 88/2004, 3. gr.
                          125. gr. [Upplýsingaskylda.
  Allir flytjendur sem selja eða annast loftflutninga á Íslandi eða til og frá
   landinu skulu láta farþegum í té skriflega á öllum sölustöðum, þ.m.t. við
                 símsölu og við sölu á netinu, upplýsingar um:
      a. helstu ákvæði sem gilda um bótaábyrgð á farþegum og farangri þeirra,
   þ.m.t. mörk bótaábyrgðar á lífs- og líkamstjóni og eyðileggingu, tapi eða
                         skemmdum á farangri, auk tafa,
                      b. frest til að gera kröfu um bætur og
     c. möguleika á því að setja fram sérstaka yfirlýsingu varðandi farangur á
                               öllum sölustöðum.
 Hvað varðar flytjendur með útgefin flugrekstrarleyfi utan EES og aðildarríkja
 EFTA tekur ákvæði þetta eingöngu til loftflutnings til, frá og innan Íslands.
 Nú býður flytjandi farþegum rýmri bótarétt en lög þessi kveða á um og skal þá
                             þeim aukna rétti lýst.
Ferða- og samningsskilmálar skulu ávallt vera farþegum til reiðu á einfaldan og
   skýran hátt á vefsíðu og söluskrifstofum flytjanda, hjá umboðsaðilum hans,
             ferðaskrifstofum og við innritunarborð til brottfarar.
    Ráðherra skal heimilt að kveða nánar á um upplýsingaskyldu flytjanda með
                                 reglugerð.]^1)
                            ^1)[116]L. 88/2004, 3. gr.
        126. gr. [Bætur vegna umframskráningar og niðurfellingar flugs.
  Flytjendum, sem fljúga til eða frá landinu eða innan Íslands, skal skylt að
   greiða bætur til farþega sem vísað er frá flugi vegna umframskráningar og
   niðurfellingar flugs, enda hafi farþegi farseðil í fullu gildi, staðfesta
farskráningu með fluginu sem um ræðir og hafi komið til skráningar á tilskildum
                                     tíma.
   Flytjendum skal ekki skylt að greiða bætur til farþega sem vísað er frá ef
     farþegi ferðast endurgjaldslaust eða á afsláttarverði sem ekki stendur
                              almenningi til boða.
 Nánar skal kveðið á um bætur vegna umframskráningar og niðurfellingar flugs og
 um frávísun farþega, fyrirkomulag bótagreiðslna, ferðatilhögun, upphæð bóta og
             aðrar úrbætur til handa farþega með reglugerð.^1)]^2)
                 ^1)[117]Rg. 574/2005. ^2)[118]L. 88/2004, 3. gr.
                              127. gr. [Lagaskil.
        Í kafla þessum skal flutningur talinn vera milli landa samkvæmt
 flutningssamningi þegar brottfararstaður og ákvörðunarstaður eru innan tveggja
    samningsríkja Montreal-samningsins og gildir það einnig þótt hlé verði á
  flutningnum eða skipt sé um loftfar. Sé brottfararstaður og ákvörðunarstaður
innan landsvæða sama samningsríkis skal flutningurinn talinn vera milli landa ef
 lenda þarf innan annars ríkis á leiðinni, enda þótt það ríki sé eigi aðili að
      Montreal-samningnum. Ekki skal flutningur án slíkrar viðkomu teljast
                             millilandaflutningur.
Flutningur, sem framkvæmdur er af mörgum flytjendum hverjum á eftir öðrum, skal
talinn óslitinn samkvæmt lögum þessum ef aðilar flutningssamnings hafa litið svo
á að um einn og sama flutninginn sé að ræða, hvort sem einn eða fleiri samningar
 hafa verið um það gerðir, og það breytir ekki stöðu flutningssamningsins þótt
   einn þáttur flutnings eða fleiri hafi alfarið verið innan landsvæðis sama
                                   ríkisins.
          Með Montreal-samningnum í lögum þessum er átt við samning um
   alþjóðaloftflutninga sem gerður var í Montreal 28. maí 1999. Skulu ákvæði
   Montreal-samningsins og lög þessi að öllu leyti ganga framar eftirgreindum
         reglum sem gilda um loftflutninga milli landa sem aðildarríki
                      Montreal-samningsins eru aðilar að:
    a. Varsjársamningnum sem gerður var um samræmingu nokkurra reglna varðandi
              loftflutninga milli landa í Varsjá 12. október 1929,
              b. bókun sem undirrituð var í Haag 28. september 1955,
    c. viðbótarsamningi um samræmingu tiltekinna reglna um loftflutninga milli
landa sem annar aðili en hinn samningsbundni flytjandi annast, sem undirritaður
                     var í Gvadalajara 18. september 1961,
   d. bókuninni um breytingar á Varsjársamningnum frá 1929 og Haag-bókuninni frá
               1955 sem undirrituð var í Gvatemala 8. mars 1971,
       e. viðbótarbókunum nr. 13 og 4 sem undirritaðar voru í Montreal 25.
                              september 1975, eða
innan yfirráðasvæðis aðildarríkis Montreal-samningsins sem er aðili að einum eða
             fleiri gerningum sem um getur í ae-lið hér að framan.
       Nú er brottfarar- eða ákvörðunarstaður í ríki sem ekki er aðili að
   Varsjársamningnum frá 1929 og skal þá ákvæðum kaflans beitt gagnvart slíku
                                   flugi.]^1)
                            ^1)[119]L. 88/2004, 3. gr.

                     XI. kafli. Skaðabætur og vátryggingar.
  128. gr. Nú hlýst af notkun loftfars skaði á mönnum eða hlutum sem eru utan
   loftfarsins, og er eigandi þess eða, eftir því sem við á, aðili sá sem ber
                kostnað af rekstri þess skyldur að bæta skaðann.
 Skaðabótaskyldan fellur niður ef sannað er að sá sem fyrir skaða verður hefur
              valdið tjóninu af ásetningi eða stórfelldu gáleysi.
   129. gr. Nú er um að tefla tjón sem verður á mönnum eða hlutum innan marka
      viðurkennds flugvallar, og skal eigi beita ákvæðum 1. mgr. 128. gr.
    Verði tjón á loftfari eða farmi við árekstur loftfara skal beita ákvæðum
                        siglingalaga um árekstur skipa.
Nú verður við árekstur tveggja eða fleiri loftfara tjón sem hver þeirra er bera
kostnaðinn af rekstri loftfaranna á að greiða samkvæmt ákvæði 1. mgr. 128. gr.,
og eru þeir allir samábyrgir. Dómstólar skera úr með hliðsjón af aðstæðum hversu
 mikinn hluta goldinna skaðabóta hver þeirra megi framkrefja úr hendi þess eða
                           þeirra sem samábyrgir eru.
 130. gr. Ákvæði 128. og 129. gr. takmarka að engu þann rétt til skaðabóta sem
                           leiðir af almennum reglum.
131. gr. Umráðandi loftfars, sem nota skal til loftferða samkvæmt lögum þessum,
 skal taka og halda við vátryggingu er örugg telst, til greiðslu skaðabóta sem
 falla kunna á hann eða umráðanda loftfarsins vegna tjóns er verður á mönnum og
    hlutum utan loftfarsins og stafar af notkun þess. [Óheimilt er að skerða
bótarétt aðila utan loftfars, sem fyrir tjóni verður, með vátryggingarskilmálum
       sem lúta að sjálfsáhættu vátryggingartaka, eigin sök hans eða með
  ábyrgðarundanþágum, og skulu slík ákvæði teljast ógild.]^1) Vátrygging þessi
skal meðal annars tryggja greiðslu kostnaðar við hreinsun á slysstað og brottnám
    flaks. Leita skal viðurkenningar Flugmálastjórnar á vátryggingafélagi og
                             vátryggingarskilmálum.
  Nú fellur vátrygging úr gildi, og ber vátryggingafélag gagnvart þriðja aðila
 ábyrgð á tjóni samkvæmt hljóðan vátryggingarskírteinis í tvo mánuði frá því er
   það tilkynnti Flugmálastjórn að vátryggingin væri niður fallin, enda hafi
loftfarið eigi á þeim tíma verið strikað af skrá eða flugleyfi skv. c-lið 3. gr.
                                  afturkallað.
 Flugrekendur skulu taka vátryggingu gegn tjóni á mönnum eða hlutum í loftfari
    eða við för eða flutning þeirra í loftfar eða úr því og svo gegn tjóni á
   innrituðum farangri og varningi meðan flytjandi ber ábyrgð á honum skv. X.
    kafla. [Vátryggingarfjárhæðir skulu tryggja bætur samkvæmt ákvæðum þessa
                                   kafla.]^2)
                                      ^2)
Eigendum kennslu- og einkaflugvéla skal skylt að taka og viðhalda slysatryggingu
 fyrir þá sem ferðast með slíkum vélum. Skulu vátryggingarfjárhæðir vegna dauða
   og 100% varanlegrar örorku að lágmarki miðast við jafnvirði 100.000 SDR í
                               íslenskum krónum.
      Samgönguráðherra er heimilt að setja með reglugerð nánari reglur um
       vátryggingarskyldu^3) þá sem hér er mælt fyrir um, þar á meðal um
 vátryggingarfjárhæðir og afleiðingar þess að vátryggingu eða tryggingu er eigi
                                haldið í gildi.
   ^1)[120]L. 21/2002, 17. gr. ^2)[121]L. 88/2004, 4. gr. ^3)[122]Rg. 551/1998,
                              sbr. [123]909/2001.

                         XII. kafli. Aðstoð og björgun.
   132. gr. Samgönguráðherra er heimilt að setja reglur um leit og björgun er
  viðhafa skal þegar loftfars er saknað eða því hefur hlekkst á eða það hefur
 farist, þar á meðal um aðstoð þá sem einstaklingum og fyrirtækjum er skylt að
       veita við leit og björgunarstörf og um þóknun fyrir slíka aðstoð.
 Flugmálastjórn stjórnar leitarstarfi fram til þess að slysstaður finnst, en þá
     tekur lögreglustjóri í viðkomandi umdæmi við ábyrgð á vettvangsstjórn.
    Rannsóknarnefnd flugslysa fer með yfirstjórn vettvangsrannsóknar og skal
                    lögreglustjóri aðstoða hana í hvívetna.
     Kostnað, sem ríkissjóður hefur af leit að loftfari sem er saknað, skal
 Flugmálastjórn heimilt að leggja að nokkru eða öllu leyti á skráðan umráðanda
 loftfarsins í loftfaraskrá eða eiganda ef hann er erlendur, enda hnígi rök til
þess og það brjóti eigi í bága við milliríkjasamninga. Sama gildir um kostnað af
      björgunarstarfi að því leyti sem ekki greiðist með björgunarlaunum.
      Heimilt er að skylda skráðan eiganda loftfars til að hlutast til um
                  brottflutning flaks og hreinsun á slysstað.
133. gr. Ef maður bjargar eða stuðlar að björgun á loftfari, sem hlekkst hefur á
 eða er statt í háska, farangri eða vöru sem í því er eða nokkru því sem telst
til slíks loftfars, farangurs eða vöru á hann, hvort heldur bjargað er í lofti,
  á láði eða legi, rétt til björgunarlauna samkvæmt gildandi reglum um björgun
skipa og varnings sem til þeirra telst. Ef maður bjargar eða stuðlar að björgun
   á mannslífum úr þeim háska sem varð tilefni til björgunar á hann kröfu til
                        hlutdeildar í björgunarlaununum.
Hafi maður stofnað til óvenjulegra útgjalda sem nauðsynleg voru til varðveislu á
loftfari eða varningi úr því á hann rétt til að honum sé endurgreitt, enda hafi
  hann eigi breytt gegn beinu og réttmætu banni flugstjóra þess sem í hlut á.
Krafa um björgunarlaun eða endurgjald fyrir óvenjuleg útgjöld má eigi fara fram
 úr verðmæti því sem bjargað var, svo sem loftfari, ásamt flutningsgjaldi fyrir
                         farangur, varning og farþega.
134. gr. Eigandi bjargaðs varnings ábyrgist einungis björgunarlaun með verðmæti
  þess sem bjargað var. Krafa um björgunarlaun er tryggð með veði í loftfari,
  farangri og varningi og gengur það fyrir öllum öðrum veðböndum. Veðkrafa sem
  stafar af síðari atburði gengur fyrir veðkröfu sem stafar af fyrri atburði.
    Ef farangur eða varningur er látinn af hendi fellur veðrétturinn niður.
 Veðréttur í loftfari fellur niður eftir þrjá mánuði ef hann er eigi þinglesinn
og fjárhæð hans samþykkt eða mál höfðað til staðfestu veðrétti. Mál má höfða þar
         sem björgunarstarfi lauk eða þar sem loftfar og varningur er.

                           XIII. kafli. Ýmis ákvæði.
  135. gr. Ef ástæða er til að ætla að loftfar, sem á að hefja á loft, sé ekki
 lofthæft eða ekki tilhlýðilega skipað áhöfn eða það muni verða notað andstætt
 ákvæðum laga þessara eða reglum settum samkvæmt þeim er Flugmálastjórn heimilt
að leggja bann við för loftfarsins og, beri nauðsyn til, að aftra því að það sé
hafið upp af flugvelli uns úr er bætt. Flugmálastjórn getur kallað eftir aðstoð
     lögregluyfirvalda til að halda uppi slíku banni og ber að veita hana.
 136. gr. [Flugmálastjórn Íslands er heimilt að aftra för loftfars af flugvelli
uns gjöld eru greidd eða trygging sett fyrir greiðslu vegna þess loftfars sem í
 hlut á eða annarrar starfsemi hlutaðeigandi eiganda eða umráðanda loftfarsins.
Ef eftirlitsskyldur aðili veitir Flugmálastjórn Íslands ekki þær upplýsingar sem
   hún krefur hann um, innan þess frests sem stofnunin setur, eða sinnir ekki
  kröfum stofnunarinnar um úrbætur sem hún telur nauðsynlegar, innan hæfilegs
 frests, getur Flugmálastjórn Íslands gert aðila skylt að greiða dagsektir. Þær
skulu þá greiðast þar til farið hefur verið að kröfum Flugmálastjórnar Íslands.
  Dagsektirnar geta numið frá 10.000 kr. til 1 millj. kr. á dag. Við ákvörðun
 fjárhæðar dagsekta er heimilt að taka tillit til eðlis vanrækslu eða brots og
              fjárhagslegs styrkleika hins eftirlitsskylda aðila.
  Flugmálastjórn Íslands getur lagt févíti á eftirlitsskyldan aðila sem brýtur
  gegn ákvörðunum sem teknar hafa verið af stofnuninni, þ.m.t. þeim sem teknar
  hafa verið samkvæmt ákvæðum 28., 84. og 140. gr. laga þessara. Févíti getur
                 numið allt að 10 millj. kr. vegna hvers brots.
Ákvörðunum um févíti eða dagsektir má skjóta til samgönguráðherra innan sjö daga
frá því að viðkomandi aðila var tilkynnt um ákvörðunina, sem skal gera skriflega
gagnvart þeim sem ákvörðun beinist að og með sannanlegum hætti. Sé févítis- eða
   dagsektaákvörðun kærð er innheimta ekki heimil fyrr en að gengnum úrskurði
     ráðherra. Óinnheimtar dagsektir og févíti falla ekki niður við það að
     eftirlitsskyldur aðili verður síðar við þeim kröfum sem knúið er á um.
Ákvarðanir um dagsektir og févíti eru aðfararhæfar. Málskot til ráðherra frestar
aðför, en úrskurðir ráðherra eru aðfararhæfir. Við aðför skal kveðja gerðarþola
 fyrir héraðsdóm og um málsmeðferð fara samkvæmt ákvæðum 13. kafla aðfararlaga.
             Innheimt févíti og dagsektir renna til ríkissjóðs.]^1)
                            ^1)[124]L. 21/2002, 18. gr.
137. gr. Til aukins öryggis við loftferðir er samgönguráðherra heimilt að setja
reglur^1) um meðferð, geymslu og afhendingu eldsneytis og annars sem til búnaðar
         loftfara þarf og um eftirlit með því að reglurnar séu haldnar.
                     ^1)[125]Rg. 282/1980, sbr. [126]466/1991.
 138. gr. Skráður umráðandi loftfars í loftfaraskrá, flugrekstraraðili, þar með
  talinn erlendur aðili, og réttur umráðandi viðurkennds flugvallar eða annars
        loftferðamannvirkis, [eigandi eða umráðandi viðhaldsstöðvar eða
       viðhaldsaðili]^1) eru skyldir til að láta í té þær upplýsingar sem
Flugmálastjórn krefst. Sömu skyldu hefur fyrirsvarsmaður viðurkenndrar starfsemi
 skv. 28. gr. eða annarrar starfsemi sem rekin er samkvæmt viðurkenningu eftir
                 lögum þessum eða reglum settum samkvæmt þeim.
  Flugmálastjórn er óheimilt að skýra þriðja aðila frá vitneskju sem hún hefur
 fengið með framangreindum hætti eða skv. 27. gr., nema að því leyti sem það er
       nauðsynlegt í samstarfi við önnur yfirvöld, þar með talin erlend.
                            ^1)[127]L. 21/2002, 19. gr.
    139. gr. Samgönguráðherra kveður á um gjöld sem inna ber af hendi fyrir
   starfsemi sem Flugmálastjórn annast samkvæmt lögum þessum og reglum settum
               samkvæmt þeim með setningu sérstakrar gjaldskrár.
Samgönguráðherra er heimilt að ákveða að við gjaldtöku sé mætt þeim kostnaði sem
                rekstur þessarar starfsemi hefur í för með sér.
              Gjöld samkvæmt þessari grein má heimta með fjárnámi.
                                      ^1)
                            ^1)[128]L. 88/2004, 5. gr.
       140. gr. Flugmálastjórn skal gefa út upplýsingabréf um flugmál og
 flugmálahandbók. Skulu allir handhafar flugrekstrarleyfa og flugkennsluleyfa,
       útgefinna af Flugmálastjórn, vera áskrifendur að útgáfum þessum. Í
 flugmálahandbók skulu birtar þær ákvarðanir Flugmálastjórnar sem teknar eru á
grundvelli laga þessara og reglna settra samkvæmt þeim og hafa almennt gildi en
 birtast ekki í Stjórnartíðindum. Skulu þær vera á íslensku eða ensku eftir því
sem við á. Samgönguráðherra er heimilt að höfðu samráði við Íslenska málnefnd að
                kveða nánar á um útgáfu þeirra með reglugerð.^1)
     ^1)[129]Rg. 326/2000, sjá og augl. 753/2000, 987/2000, 93/2003, 827/2003,
                             686/2004 og 206/2005.
141. gr. [Brot gegn lögum þessum, reglugerðum, reglum eða fyrirmælum settum eða
  gefnum samkvæmt þeim varða sektum eða fangelsi allt að fimm árum. Tilraun og
  hlutdeild í brotum er refsiverð skv. III. kafla almennra hegningarlaga.]^1)
[Aðila sem tilkynnir, í samræmi við ákvæði 47. gr., innan 72 klst. um atvik sem
ekki hafa leitt til flugslyss eða alvarlegs flug- eða flugumferðaratviks, verður
 ekki refsað eða hann beittur viðurlögum þótt um sé að ræða brot á ákvæðum laga
     þessara eða á reglum settum á grundvelli heimilda í lögum þessum, nema
ásetningi, stórfelldu gáleysi, neyslu áfengis, örvandi eða deyfandi lyfja sé til
                                   að dreifa.
Tilkynningu um atvik sem ekki verður refsað fyrir, sbr. 2. mgr., skal ekki beitt
                     sem sönnunargagni í opinberu máli.]^2)
              ^1)[130]L. 21/2002, 20. gr. ^2)[131]L. 75/2005, 13. gr.
142. gr. Svipta skal skírteinishafa rétti til starfa þess sem skírteinið veitir
 ef hann hefur gerst sekur um vítavert brot gegn lögum þessum eða reglum settum
  samkvæmt þeim, eða ef telja verður með hliðsjón af eðli brotsins eða annars
 framferðis hans sem skírteinishafa varhugavert að hann neyti réttinda samkvæmt
                                  skírteininu.
Svipting starfsréttinda skal vera um ákveðinn tíma, eigi skemur en þrjá mánuði,
               eða ævilangt ef sakir eru miklar eða brot ítrekað.
       143. gr. [Nú telur Flugmálastjórn Íslands skilyrði til sviptingar
   skírteinisréttinda vera fyrir hendi og skal hún þá til bráðabirgða svipta
  hlutaðeigandi þeim rétti sem skírteini hans greinir, svo skjótt sem unnt er.
Bráðabirgðasviptingin skal tímabundin. Bera má ákvörðun Flugmálastjórnar Íslands
   undir dómstóla samkvæmt reglum um meðferð opinberra mála og skal stofnunin
    leiðbeina hlutaðeigandi um þann rétt. Úrlausn héraðsdóms sætir kæru til
                                  Hæstaréttar.
 Sviptingartími skv. 1. mgr. skal dragast frá endanlegum sviptingartíma eins og
                   hann kann að verða ákveðinn með dómi.]^1)
                            ^1)[132]L. 21/2002, 21. gr.
   144. gr. Áfrýjun dóms þar sem kveðið er á um sviptingu réttar frestar ekki
verkun hans að því leyti. Þó getur dómari ákveðið með úrskurði að áfrýjun fresti
                 framkvæmd sviptingar er sérstaklega stendur á.
 145. gr. Samgönguráðherra er heimilt að setja reglugerðir^1) til framkvæmda og
                           skýringar á lögum þessum.
       ^1)Rg. um vöruflutninga með loftförum, 51/1976, sbr. 562/1987. Rg. um
  mannflutninga í loftförum, sbr. 53/1976, sbr. 293/1979, 443/1979, 251/1984,
 33/1993, 86/1995, 492/2002 og 711/2002. [133]Rg. um fallhlífastökk, 440/1976,
  sbr. [134]479/1982. [135]Rg. 442/1976 (flugsýningar og flugkeppni). [136]Rg.
 443/1976, sbr. [137]433/1979 og [138]478/1982 (skoðanir, viðhald og viðgerðir
    loftfara). Rg. um flutning hreyfiskerts fólks með [139]stórum flugvélum,
442/1979. [140]Rg. um heimasmíði loftfara, 216/1982. Augl. 176/1983 (þjóðernis-
  og skrásetningarmerki), sbr. 590/2001 og 749/2001. [141]Rg. um lágmarksbúnað
      loftfara, 627/1983, sbr. [142]396/1985 og [143]254/1986. [144]Rg. um
  lágmarksafkastagetu flugvéla, 263/1986. [145]Rg. 523/1989. [146]Rg. 237/1990
(starfsreglur fyrir flugeftirlitsnefnd). [147]Rg. 322/1990 (um öruggan flutning
      hættulegs varnings flugleiðis), sbr. [148]531/2002, [149]715/2002 og
 [150]32/2006. Augl. 55/1992, sbr. 206/1996, 500/2000 og 578/2001 (um setningu
    flugreglna). Augl. 375/1992, sbr. 232/1994. [151]Rg. um Flugmálastjórn,
  292/1993. Augl. 102/1994. Augl. 439/1994. Augl. 477/1994. [152]Rg. 336/1995.
[153]Rg. 185/1997 (um leiguflug til og frá Íslandi). [154]Rg. 441/1997. [155]Rg.
488/1997 (um almannaflug), sbr. [156]491/2002 og [157]704/2002. Augl. 575/1997.
 [158]Rg. 419/1999 (um skírteini útgefin af Flugmálastjórn Íslands), sbr. augl.
  418/1999, [159]rg. 579/2001, [160]134/2003, [161]542/2004 og [162]569/2005.
[163]Rg. 450/1999 (um einelti loftfara í almenningsflugi). [164]Rg. 490/1999 (um
 takmarkanir á hávaða frá þotum sem fljúga undir hljóðhraða í almenningsflugi).
     [165]Rg. 680/1999 (um ráðstafanir er stuðla að bættu öryggi og heilsu
   flugverja), sbr. [166]678/2004. [167]Rg. 692/1999 (um flugskóla). [168]Rg.
 580/2001 (um fis). [169]Rg. 780/2001 (um flutningaflug), sbr. [170]707/2002 og
 [171]849/2003. [172]Rg. 781/2001 (um útleigu loftfara). [173]Rg. 782/2001 (um
flug- og vinnutímamörk og hvíldartíma flugáhafna). [174]Rg. 263/2002 (um aðgang
    að flugafgreiðslu á íslenskum flugvöllum). Augl. 426/2002 (um kröfur til
viðhaldsvotta, JAR-66). [175]Rg. 347/2004 (um flugvelli). [176]Rg. 361/2005 (um
   flugvernd). [177]Rg. 53/2006 (um tilkynningarskyldu flugslysa, alvarlegra
                             flugatvika og atvika).
[146. gr. Flugmálastjórn tekur þátt í starfi Flugöryggisstofnunar Evrópu (EASA)
 með það m.a. að markmiði að auka öryggi í flugi, draga úr mengun frá flugvélum
     og koma að sjónarmiðum íslenskra stjórnvalda í starfi stofnunarinnar.
   Samgönguráðherra skal setja reglugerð,^1) sbr. 1. mgr., sem felur í sér að
  reglugerð Evrópuþingsins og ráðsins (EB) nr. 1592/2002 frá 15. júlí 2002, um
   stofnun Flugöryggisstofnunar Evrópu, verði innleidd í íslenskan rétt.]^2)
                 ^1)[178]Rg. 612/2005. ^2)[179]L. 88/2004, 6. gr.
                 [146. gr. a. Styrkveitingar til áætlunarflugs.
Samgönguráðherra er heimilt að setja reglur um styrkveitingar til áætlunarflugs
 til jaðarsvæða eða á flugleiðum til flugvalla með litla flugumferð. Kveða skal
     nánar á um mat þarfar, fargjöld, útboð þjónustunnar og önnur kjör. Um
           fjárframlög fer samkvæmt samgönguáætlun og fjárlögum.]^1)
                            ^1)[180]L. 75/2005, 14. gr.
                   [147. gr.]^1) Lög þessi taka þegar gildi.
                            ^1)[181]L. 88/2004, 6. gr.

                            Ákvæði til bráðabirgða.
                                   I.IV. ^1)
                            ^1)[182]L. 88/2004, 7. gr.

References

   Visible links
   1. http://www.althingi.is/dba-bin/lawformpr.pl?lnr=1998060
   2. http://www.althingi.is/dba-bin/ferill.pl?ltg=122&mnr=201
   3. http://www.althingi.is/altext/122/s/0210.html
   4. file:///altext/stjt/2000.074.html
   5. file:///altext/stjt/2001.148.html
   6. file:///altext/stjt/2002.021.html
   7. file:///altext/stjt/2002.073.html
   8. file:///altext/stjt/2002.111.html
   9. file:///altext/stjt/2003.072.html
  10. file:///altext/stjt/2004.088.html
  11. file:///altext/stjt/2005.075.html
  12. file:///altext/stjt/2005.075.html
  13. http://www.reglugerd.is/interpro/dkm/WebGuard.nsf/key2/904-2005
  14. file:///altext/stjt/2002.073.html
  15. http://www.reglugerd.is/interpro/dkm/WebGuard.nsf/key2/377-2003
  16. file:///altext/stjt/2002.073.html
  17. file:///altext/stjt/2003.072.html
  18. file:///altext/stjt/2002.021.html
  19. file:///altext/stjt/2000.074.html
  20. file:///altext/stjt/2005.075.html
  21. http://www.reglugerd.is/interpro/dkm/WebGuard.nsf/key2/443-1976
  22. http://www.reglugerd.is/interpro/dkm/WebGuard.nsf/key2/433-1979
  23. http://www.reglugerd.is/interpro/dkm/WebGuard.nsf/key2/478-1982
  24. http://www.reglugerd.is/interpro/dkm/WebGuard.nsf/key2/281-1980
  25. file:///altext/stjt/2002.021.html
  26. file:///altext/stjt/2005.075.html
  27. file:///altext/stjt/2002.021.html
  28. http://www.reglugerd.is/interpro/dkm/WebGuard.nsf/key2/612-2005
  29. file:///altext/stjt/2002.021.html
  30. file:///altext/stjt/2005.075.html
  31. http://www.reglugerd.is/interpro/dkm/WebGuard.nsf/key2/782-2001
  32. file:///altext/stjt/2002.021.html
  33. file:///altext/stjt/2002.021.html
  34. file://2004035.html
  35. http://www.reglugerd.is/interpro/dkm/WebGuard.nsf/key2/053-2006
  36. file:///altext/stjt/2005.075.html
  37. file:///altext/stjt/2005.075.html
  38. file://1938080.html#g11
  39. http://www.reglugerd.is/interpro/dkm/WebGuard.nsf/key2/297-1964
  40. http://www.reglugerd.is/interpro/dkm/WebGuard.nsf/key2/347-2004
  41. file:///altext/stjt/2002.021.html
  42. file:///altext/stjt/2002.021.html
  43. file:///altext/stjt/2005.075.html
  44. file:///altext/stjt/2005.075.html
  45. file:///altext/stjt/2005.075.html
  46. file:///altext/stjt/2005.075.html
  47. file://1973011.html
  48. file://1973011.html
  49. http://www.reglugerd.is/interpro/dkm/WebGuard.nsf/key2/293-2002
  50. http://www.reglugerd.is/interpro/dkm/WebGuard.nsf/key2/361-2005
  51. file:///altext/stjt/2005.075.html
  52. file:///altext/stjt/2002.021.html
  53. file:///altext/stjt/2002.021.html
  54. file:///altext/stjt/2004.088.html
  55. file:///altext/stjt/2000.074.html
  56. file:///altext/stjt/2004.088.html
  57. file:///altext/stjt/2000.074.html
  58. file:///altext/stjt/2002.021.html
  59. file:///altext/stjt/2002.021.html
  60. http://www.reglugerd.is/interpro/dkm/WebGuard.nsf/key2/937-2005
  61. http://www.reglugerd.is/interpro/dkm/WebGuard.nsf/key2/361-2005
  62. http://www.reglugerd.is/interpro/dkm/WebGuard.nsf/key2/322-1990
  63. http://www.reglugerd.is/interpro/dkm/WebGuard.nsf/key2/531-2002
  64. http://www.reglugerd.is/interpro/dkm/WebGuard.nsf/key2/715-2002
  65. http://www.reglugerd.is/interpro/dkm/WebGuard.nsf/key2/032-2006
  66. file:///altext/stjt/2005.075.html
  67. file:///altext/stjt/2005.075.html
  68. file:///altext/stjt/2000.074.html
  69. file:///altext/stjt/2002.021.html
  70. file:///altext/stjt/2002.021.html
  71. file://1940019.html#g4
  72. file:///altext/stjt/2005.075.html
  73. http://www.reglugerd.is/interpro/dkm/WebGuard.nsf/key2/116-1965
  74. file:///altext/stjt/2004.088.html
  75. file:///altext/stjt/2004.088.html
  76. file:///altext/stjt/2004.088.html
  77. http://www.reglugerd.is/interpro/dkm/WebGuard.nsf/key2/317-2000
  78. http://www.reglugerd.is/interpro/dkm/WebGuard.nsf/key2/640-2004
  79. file:///altext/stjt/2004.088.html
  80. file:///altext/stjt/2004.088.html
  81. file:///altext/stjt/2004.088.html
  82. file:///altext/stjt/2004.088.html
  83. file:///altext/stjt/2004.088.html
  84. file:///altext/stjt/2004.088.html
  85. file:///altext/stjt/2004.088.html
  86. file:///altext/stjt/2004.088.html
  87. file:///altext/stjt/2004.088.html
  88. file:///altext/stjt/2004.088.html
  89. file:///altext/stjt/2004.088.html
  90. file:///altext/stjt/2004.088.html
  91. file:///altext/stjt/2005.075.html
  92. file:///altext/stjt/2004.088.html
  93. file:///altext/stjt/2004.088.html
  94. file:///altext/stjt/2004.088.html
  95. file:///altext/stjt/2004.088.html
  96. file:///altext/stjt/2004.088.html
  97. file:///altext/stjt/2004.088.html
  98. file:///altext/stjt/2004.088.html
  99. file:///altext/stjt/2004.088.html
 100. file:///altext/stjt/2004.088.html
 101. file:///altext/stjt/2004.088.html
 102. file:///altext/stjt/2004.088.html
 103. file:///altext/stjt/2004.088.html
 104. file:///altext/stjt/2004.088.html
 105. file:///altext/stjt/2004.088.html
 106. file:///altext/stjt/2004.088.html
 107. file:///altext/stjt/2004.088.html
 108. file:///altext/stjt/2004.088.html
 109. file:///altext/stjt/2004.088.html
 110. file:///altext/stjt/2004.088.html
 111. file:///altext/stjt/2004.088.html
 112. file:///altext/stjt/2004.088.html
 113. file:///altext/stjt/2004.088.html
 114. file:///altext/stjt/2004.088.html
 115. file:///altext/stjt/2004.088.html
 116. file:///altext/stjt/2004.088.html
 117. http://www.reglugerd.is/interpro/dkm/WebGuard.nsf/key2/574-2005
 118. file:///altext/stjt/2004.088.html
 119. file:///altext/stjt/2004.088.html
 120. file:///altext/stjt/2002.021.html
 121. file:///altext/stjt/2004.088.html
 122. http://www.reglugerd.is/interpro/dkm/WebGuard.nsf/key2/551-1998
 123. http://www.reglugerd.is/interpro/dkm/WebGuard.nsf/key2/909-2001
 124. file:///altext/stjt/2002.021.html
 125. http://www.reglugerd.is/interpro/dkm/WebGuard.nsf/key2/282-1980
 126. http://www.reglugerd.is/interpro/dkm/WebGuard.nsf/key2/466-1991
 127. file:///altext/stjt/2002.021.html
 128. file:///altext/stjt/2004.088.html
 129. http://www.reglugerd.is/interpro/dkm/WebGuard.nsf/key2/326-2000
 130. file:///altext/stjt/2002.021.html
 131. file:///altext/stjt/2005.075.html
 132. file:///altext/stjt/2002.021.html
 133. http://www.reglugerd.is/interpro/dkm/WebGuard.nsf/key2/440-1976
 134. http://www.reglugerd.is/interpro/dkm/WebGuard.nsf/key2/479-1982
 135. http://www.reglugerd.is/interpro/dkm/WebGuard.nsf/key2/442-1976
 136. http://www.reglugerd.is/interpro/dkm/WebGuard.nsf/key2/443-1976
 137. http://www.reglugerd.is/interpro/dkm/WebGuard.nsf/key2/433-1979
 138. http://www.reglugerd.is/interpro/dkm/WebGuard.nsf/key2/478-1982
 139. http://www.reglugerd.is/interpro/dkm/WebGuard.nsf/key2/442-1979
 140. http://www.reglugerd.is/interpro/dkm/WebGuard.nsf/key2/216-1982
 141. http://www.reglugerd.is/interpro/dkm/WebGuard.nsf/key2/627-1983
 142. http://www.reglugerd.is/interpro/dkm/WebGuard.nsf/key2/396-1985
 143. http://www.reglugerd.is/interpro/dkm/WebGuard.nsf/key2/254-1986
 144. http://www.reglugerd.is/interpro/dkm/WebGuard.nsf/key2/263-1986
 145. http://www.reglugerd.is/interpro/dkm/WebGuard.nsf/key2/523-1989
 146. http://www.reglugerd.is/interpro/dkm/WebGuard.nsf/key2/237-1990
 147. http://www.reglugerd.is/interpro/dkm/WebGuard.nsf/key2/322-1990
 148. http://www.reglugerd.is/interpro/dkm/WebGuard.nsf/key2/531-2002
 149. http://www.reglugerd.is/interpro/dkm/WebGuard.nsf/key2/715-2002
 150. http://www.reglugerd.is/interpro/dkm/WebGuard.nsf/key2/032-2006
 151. http://www.reglugerd.is/interpro/dkm/WebGuard.nsf/key2/292-1993
 152. http://www.reglugerd.is/interpro/dkm/WebGuard.nsf/key2/336-1995
 153. http://www.reglugerd.is/interpro/dkm/WebGuard.nsf/key2/185-1997
 154. http://www.reglugerd.is/interpro/dkm/WebGuard.nsf/key2/441-1997
 155. http://www.reglugerd.is/interpro/dkm/WebGuard.nsf/key2/488-1997
 156. http://www.reglugerd.is/interpro/dkm/WebGuard.nsf/key2/491-2002
 157. http://www.reglugerd.is/interpro/dkm/WebGuard.nsf/key2/704-2002
 158. http://www.reglugerd.is/interpro/dkm/WebGuard.nsf/key2/419-1999
 159. http://www.reglugerd.is/interpro/dkm/WebGuard.nsf/key2/579-2001
 160. http://www.reglugerd.is/interpro/dkm/WebGuard.nsf/key2/134-2003
 161. http://www.reglugerd.is/interpro/dkm/WebGuard.nsf/key2/542-2004
 162. http://www.reglugerd.is/interpro/dkm/WebGuard.nsf/key2/569-2005
 163. http://www.reglugerd.is/interpro/dkm/WebGuard.nsf/key2/450-1999
 164. http://www.reglugerd.is/interpro/dkm/WebGuard.nsf/key2/490-1999
 165. http://www.reglugerd.is/interpro/dkm/WebGuard.nsf/key2/680-1999
 166. http://www.reglugerd.is/interpro/dkm/WebGuard.nsf/key2/678-2004
 167. http://www.reglugerd.is/interpro/dkm/WebGuard.nsf/key2/692-1999
 168. http://www.reglugerd.is/interpro/dkm/WebGuard.nsf/key2/580-2001
 169. http://www.reglugerd.is/interpro/dkm/WebGuard.nsf/key2/780-2001
 170. http://www.reglugerd.is/interpro/dkm/WebGuard.nsf/key2/707-2002
 171. http://www.reglugerd.is/interpro/dkm/WebGuard.nsf/key2/849-2003
 172. http://www.reglugerd.is/interpro/dkm/WebGuard.nsf/key2/781-2001
 173. http://www.reglugerd.is/interpro/dkm/WebGuard.nsf/key2/782-2001
 174. http://www.reglugerd.is/interpro/dkm/WebGuard.nsf/key2/263-2002
 175. http://www.reglugerd.is/interpro/dkm/WebGuard.nsf/key2/347-2004
 176. http://www.reglugerd.is/interpro/dkm/WebGuard.nsf/key2/361-2005
 177. http://www.reglugerd.is/interpro/dkm/WebGuard.nsf/key2/053-2006
 178. http://www.reglugerd.is/interpro/dkm/WebGuard.nsf/key2/612-2005
 179. file:///altext/stjt/2004.088.html
 180. file:///altext/stjt/2005.075.html
 181. file:///altext/stjt/2004.088.html
 182. file:///altext/stjt/2004.088.html
