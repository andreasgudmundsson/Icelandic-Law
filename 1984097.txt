
   --------------------------------------------------------------------------

                                                        Lög um bókasafnsfræðinga

                              1984 nr. 97 28. maí

   --------------------------------------------------------------------------

                                     1. gr.
            Rétt til að kalla sig bókasafnsfræðing og starfa sem slíkur hér á
             landi hefur sá einn sem til þess hefur leyfi menntamálaráðherra.

                                     2. gr.
                                       Leyfi samkvæmt 1. gr. má aðeins veita:

   1.
           þeim sem lokið hafa B.A.-prófi frá Háskóla Íslands með
           bókasafnsfræði sem aðalgrein (það er a.m.k. 60 einingar samkvæmt
           núgildandi reglugerð Háskóla Íslands, nr. 78/1979,^1) eða 3 stig
           samkvæmt eldri reglugerð);
   2.
           þeim sem tekið hafa lokapróf frá háskóla og a.m.k. 60 einingar í
           bókasafnsfræði við Háskóla Íslands;
   3.
           þeim sem lokið hafa hliðstæðu prófi erlendis sé námið viðurkennt
           sem slíkt af yfirvöldum þess lands þar sem námið er stundað;
   4.
           þeim sem tekið hafa lokapróf frá háskóla og framhaldsgráðu í
           bókasafnsfræði til viðbótar.

             Áður en leyfi er veitt samkvæmt 3. og 4. lið skal leita umsagnar
              Félags bókasafnsfræðinga og fastra kennara í bókasafnsfræði við
                                          félagsvísindadeild Háskóla Íslands.

   ^1)Nú rg. 98/1993.

                                     3. gr.
        Bókasafnsfræðingi ber að starfa samkvæmt lögum og reglugerðum um
   bókasöfn sem í gildi eru á hverjum tíma.

                                     4. gr.
        Brot á lögum þessum varða sektum. Með mál út af brotum gegn lögunum
   skal farið að hætti opinberra mála.

                                     5. gr.
        Menntamálaráðherra getur sett nánari ákvæði í reglugerð um framkvæmd
   laga þessara.

                                     6. gr.
        Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1984097
