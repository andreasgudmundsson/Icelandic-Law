
   --------------------------------------------------------------------------

  Lög um heimild til fjárhagslegrar fyrirgreiðslu úr ríkissjóði í tengslum við
   málshöfðun fyrir erlendum dómstólum vegna íþyngjandi stjórnvaldsákvarðana
       erlendra stjórnvalda á tímabilinu 1. október til 1. desember 2008

                           2008 nr. 172 29. desember

   --------------------------------------------------------------------------

                 Ferill málsins á Alþingi.   Frumvarp til laga.

                           Tóku gildi 1. janúar 2009.
1. gr. Fjármálaráðherra, fyrir hönd íslenska ríkisins, er samkvæmt lögum þessum
  heimilt að veita fjárhagslega fyrirgreiðslu til að standa undir kostnaði af
 undirbúningi og rekstri dómsmála, sem kveðið er á um í 2. gr., fyrir erlendum
                                   dómstólum.
 Fyrirgreiðsla sú sem mælt er fyrir um í 1. mgr. skal byggjast á samningi milli
aðila og getur meðal annars falið í sér beinan fjárhagslegan styrk, lánveitingu
                     eða fjárhagslega aðstoð að öðru leyti.
  2. gr. Skilyrði fyrir veitingu fjárhagslegrar fyrirgreiðslu skv. 1. gr. eru
                                 eftirfarandi:
    a. að fyrirhuguð málshöfðun lúti með einhverjum hætti að lögmæti íþyngjandi
 stjórnvaldsákvörðunar eða stjórnvaldsathafnar erlends stjórnvalds á tímabilinu
           1. október til 1. desember 2008 í garð íslenskra lögaðila,
     b. að ætla megi að með málshöfðun fáist niðurstaða sem sé mikilvæg fyrir
 íslenska almannahagsmuni og væri mögulega til þess fallin að styrkja hagsmuni
                           Íslands á erlendri grundu.
                      3. gr. Lög þessi öðlast þegar gildi.
     Ákvæði til bráðabirgða. Lög þessi skulu endurskoðuð fyrir árslok 2009.
