                                    dálkum.

   --------------------------------------------------------------------------

                                    Safnalög

                              2001 nr. 106 31. maí

   --------------------------------------------------------------------------

                       I. kafli. Yfirstjórn og skipulag.
   1. gr. Í lögum þessum er kveðið á um skipulag lista- og minjasafna í þeim
tilgangi að varðveita og kynna menningarsögu íslensku þjóðarinnar og náttúrusögu
                                    Íslands.
 2. gr. Menntamálaráðherra fer með yfirstjórn málefna minja- og listasafna. Til
           minjasafna teljast menningarminjasöfn og náttúruminjasöfn.
 Menntamálaráðherra skipar safnaráð til fjögurra ára í senn. Samband íslenskra
sveitarfélaga tilnefnir einn fulltrúa auk varamanns og Félag íslenskra safnmanna
    einn fulltrúa auk varamanns. Auk þeirra eiga sæti í ráðinu forstöðumenn
   höfuðsafna og skulu þeir tilnefna varamenn í sinn stað. Menntamálaráðherra
                skipar formann og varaformann úr hópi ráðsmanna.
 3. gr. Safnaráð er samráðsvettvangur starfsemi lista- og minjasafna. Safnaráð
  hefur eftirlit með söfnum í eigu ríkisins og söfnum sem hljóta ríkisstyrki.
                 Safnaráð úthlutar úr safnasjóði, sbr. 10. gr.

                           II. kafli. Safnastarfsemi.
  4. gr. Safn er samkvæmt lögum þessum stofnun, opin almenningi, sem hefur það
hlutverk að safna heimildum um manninn, sögu hans, umhverfi og náttúru landsins,
standa vörð um þær, rannsaka, miðla upplýsingum og hafa þær til sýnis svo að þær
               megi nýtast til rannsókna, fræðslu og skemmtunar.
  5. gr. Höfuðsöfn eru í eigu íslenska ríkisins og eru miðstöð safnastarfsemi
hvert á sínu verksviði. Höfuðsöfn skal stofna með lögum þar sem nánar er kveðið
á um starfsemi þeirra. Höfuðsöfn eru öðrum söfnum til ráðgjafar og stuðla þau að
          samvinnu safna og samræmdri safnastefnu hvert á sínu sviði.
  Höfuðsöfn kalla eftir safnastefnu þeirra safna sem starfa á þeirra sviði. Á
 fjögurra ára fresti skulu höfuðsöfn semja sameiginlega stefnuyfirlýsingu fyrir
 það safnasvið sem þau veita forstöðu og skal stefnuyfirlýsing ásamt verkáætlun
                                kynnt safnaráði.
   Þjóðminjasafn Íslands er höfuðsafn á sviði þjóðminjavörslu. Þjóðminjasafn
   Íslands annast söfnun, skrásetningu, varðveislu og rannsóknir á minjum um
       menningarsögu þjóðarinnar og kynningu þeirra, innan lands og utan.
  Listasafn Íslands er höfuðsafn á sviði myndlistar. Listasafn Íslands annast
          heimildasöfnun, kynningu og rannsóknir á íslenskri myndlist.
  Náttúruminjasafn Íslands er höfuðsafn á sviði náttúrufræða. Náttúruminjasafn
        Íslands annast kynningu og sýningar á náttúru Íslands og nýtingu
                                náttúruauðlinda.
   6. gr. Höfuðsöfn mega ekki taka við gjöfum sem kvaðir fylgja, en þó getur
menntamálaráðherra veitt undanþágu frá þessu ákvæði ef sérstök rök mæla með því.
   Gjafir og fjárframlög til safna eru frádráttarbær til skatts, sbr. ákvæði
   [2]laga um tekjuskatt og eignarskatt, nr. 75/1981, með áorðnum breytingum.
7. gr. Heimilt er að lána gripi eða verk úr söfnum til sýningar, en þó eigi til
 útlanda nema með samþykki menntamálaráðherra að fenginni umsögn forstöðumanns
viðkomandi höfuðsafns og safnaráðs ef um er að ræða gripi sem falla undir ákvæði
  laga um flutning menningarverðmæta úr landi og um skil menningarverðmæta til
    annarra landa. Höfuðsöfnum er heimilt að lána um lengri eða skemmri tíma
einstaka gripi eða verk til annarra safna eða opinberra stofnana, en tryggilega
 skal gengið frá varðveislu þeirra og þeir tryggðir eftir því sem forstöðumaður
ákveður. Sama regla gildir um söfn sem hljóta styrki á grundvelli laga þessara.
          Nánari reglur um útlán muna og verka skal setja í reglugerð.
 8. gr. Ekki má nota myndir af gripum eða verkum höfuðsafna sem vörumerki eða í
 auglýsingaskyni og ekki heldur gera af þeim myndir eða eftirlíkingar nema með
      leyfi viðkomandi forstöðumanns enda sé gætt réttar rétthafa samkvæmt
  höfundalögum. Sama regla gildir um söfn sem hljóta styrki á grundvelli laga
                                    þessara.
       9. gr. Hvert höfuðsafn hefur sjálfstæða fjárveitingu í fjárlögum.
  Menntamálaráðherra gerir tillögur um fjárveitingar á grundvelli fjárhags- og
                 starfsáætlunar hvers höfuðsafns til fimm ára.

                         III. kafli. Safnasjóður o.fl.
 10. gr. Hlutverk safnasjóðs er að styrkja starfsemi safna sem heyra undir lög
   þessi. Safnaráð úthlutar úr sjóðnum styrkjum til safna samkvæmt sérstökum
       úthlutunarreglum sem ráðið setur og menntamálaráðherra staðfestir.
                              Tekjur sjóðsins eru:
            a. framlag ríkissjóðs eftir því sem ákveðið er í fjárlögum,
                                 b. önnur framlög.
 Öll söfn sem undir lög þessi falla geta sótt um verkefnastyrki til safnasjóðs.
    Til þess að geta sótt um rekstrarstyrki þarf safn að uppfylla eftirtalin
                                   skilyrði:
    1. Safnið skal hafa sjálfstæðan fjárhag og vera stjórnað af forstöðumanni í
                              a.m.k. hálfu starfi.
   2. Safnið skal starfa eftir stofnskrá sem hlotið hefur staðfestingu safnaráðs
     og skal starfa eftir stefnu sem endurskoðuð er á fjögurra ára fresti.
    3. Safnið skal rekið óaðfinnanlega að mati safnaráðs og fjárhagsgrundvöllur
                            þess skal vera tryggður.
     4. Safnið skal vera opið almenningi daglega á auglýstum tíma a.m.k. þrjá
                                 mánuði á ári.
      5. Safnið skal bjóða upp á safnfræðslu eftir því sem við verður komið.
         6. Safnið skal skrá safngripi eftir viðurkenndu skráningarkerfi.
         7. Safnið skal fylgja viðurkenndum alþjóðlegum siðareglum safna.
  Höfuðsöfn og önnur söfn, sem rekin eru af ríkinu, geta ekki notið styrkja úr
                                  safnasjóði.
   11. gr. Nú vilja stjórnendur safns sem uppfyllir skilyrði laga þessara um
 rekstrarstyrk, sbr. 10. gr., afla sér húsnæðis fyrir safnið, hvort heldur með
 kaupum eða nýsmíði, og eiga þeir þá kost á að fá styrk til þess úr ríkissjóði,
 allt að einum þriðja hluta kostnaðar, eftir því sem fé kann að vera veitt til
   þess í fjárlögum enda samþykki safnaráð húsnæðið og stofnkostnað. Framlag
ríkissjóðs skal innt af hendi samkvæmt sérstökum samningi og greiðsluáætlun sem
  stjórnendur safns gera við menntamálaráðuneyti og fjármálaráðuneyti áður en
                              framkvæmdir hefjast.
  12. gr. Nú telur safnaráð að safni sem hlýtur ríkisstyrk sé hætta búin sökum
    vanhirðu eða af öðrum orsökum og ekki hefur fengist úr bætt þrátt fyrir
 endurteknar áskoranir og getur þá menntamálaráðherra svipt safnið ríkisstyrk.

                           IV. kafli. Almenn ákvæði.
13. gr. Ráðherra setur með reglugerð nánari ákvæði um framkvæmd laganna í heild
                          eða einstakra kafla þeirra.
                     14. gr. Lög þessi öðlast þegar gildi.

                            Ákvæði til bráðabirgða.
  I. Söfn sem nú starfa samkvæmt sérstökum lögum skulu laga starfsemi sína að
lögum þessum innan tveggja ára frá gildistökudegi þeirra. Á þeim tíma skal lokið
                 við að endurskoða löggjöf um starfsemi þeirra.
  Ákvæði 5. mgr. 5. gr. sem kveður á um að Náttúruminjasafn Íslands hafi stöðu
     höfuðsafns kemur ekki til framkvæmda fyrr en sett hafa verið sérlög um
 Náttúruminjasafn Íslands í samræmi við lög þessi. Náttúruminjasöfn eiga eftir
 sem áður rétt á styrkjum úr safnasjóði á grundvelli 10. gr. með sama hætti og
                                önnur minjasöfn.
 II. Þar til Náttúruminjasafn Íslands hefur verið sett á stofn, sbr. 5. mgr. 5.
   gr., skal forstjóri Náttúrufræðistofnunar Íslands eiga sæti í safnaráði og
       tilnefna varamann í sinn stað. Eftir þann tíma tekur forstöðumaður
       Náttúruminjasafns Íslands sæti í safnaráði samkvæmt lögum þessum.

References

   Visible links
   1. http://www.althingi.is/dba-bin/lawformpr.pl?lnr=2001106
   2. file://1981075.html
