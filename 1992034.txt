
   --------------------------------------------------------------------------

                                Lög um Jarðasjóð

                              1992 nr. 34 27. maí

   --------------------------------------------------------------------------

                 Ferill málsins á Alþingi.   Frumvarp til laga.

   Tóku gildi 10. júní 1992. Breytt með l. 28/1995 (tóku gildi 9. mars 1995;
EES-samningurinn: VII. viðauki tilskipun 63/261/EBE, 63/262/EBE og 88/361/EBE),
   l. 73/1996 (tóku gildi 19. júní 1996) og l. 126/2011 (tóku gildi 30. sept.
                                     2011).

    1. gr. Við jarðadeild [ráðuneytisins]^1) skal starfrækja sjóð er nefnist
  Jarðasjóður ríkisins. Hlutverk sjóðsins er að kaupa jarðir bænda sem afsalað
 hafa framleiðslurétti og jarðir sem ekki seljast á frjálsum markaði og aðstoða
           sveitarfélög með lánveitingum við eigendaskipti að jörðum.
   Erindi, sem Jarðasjóði berast varðandi kaup og sölu jarða, skulu send til
      umsagnar [stjórn Bændasamtaka Íslands]^2) áður en þau eru afgreidd.
                  ^1)L. 126/2011, 164. gr. ^2)L. 73/1996, 26. gr.
 2. gr. Jarðasjóði ríkisins er heimilt að kaupa jarðir sem svo er ástatt um er
           hér greinir, enda hafi sveitarstjórn hafnað forkaupsrétti:
    1. jarðir sem ekki seljast með eðlilegum hætti en eigandi þeirra verður að
                    hætta búskap vegna aldurs eða vanheilsu,
     2. jarðir sem hafa óhagstæð búskaparskilyrði og eru án framleiðsluréttar,
            3. jarðir sem eru afskekktar og liggja illa við samgöngum,
      4. jarðir sem eigendur hafa ekki tök á að sitja lengur vegna áhvílandi
                skulda, enda sitji seljendur jarðarinnar áfram,
       5. jarðir sem hreppsnefndir hafa hafnað forkaupsrétti á en jarðanefnd
                   sýslunnar mælir með að Jarðasjóður kaupi,
         6. jarðir sem hlunnindi eða önnur sérstök verðmæti fylgja eða eru
     þýðingarmiklar fyrir sveitarfélög til að koma betra skipulagi á byggð,
            7. jarðir sem heppilegar teljast til almennra útilífsnota.
   [Jarðasjóði er jafnframt heimilt að kaupa eignir þegar sveitarstjórn hefur
   framselt sjóðnum forkaupsrétt sinn skv. 3. mgr. [1]30. gr. jarðalaga, nr.
 65/1976, með síðari breytingum. Ákvæði 2. mgr. 1. gr. og 3. gr. gilda ekki um
                       kaup sjóðsins á slíkum eignum.]^1)
                              ^1)L. 28/1995, 15. gr.
   3. gr. Við ákvörðun kaupverðs skv. 2. gr. skal höfð hliðsjón af gangverði
  hliðstæðra jarða sé þess kostur. Náist ekki samkomulag um kaupverð skal mat
                             dómkvaddra manna ráða.
                         4. gr. Tekjur Jarðasjóðs eru:
                          1. andvirði seldra ríkisjarða,
            2. afgjald ríkisjarða sem eru á forræði [ráðuneytisins],^1)
       3. framlag á fjárlögum ár hvert sem nauðsynlegt er talið til þess að
                      sjóðurinn geti gegnt hlutverki sínu.
                             ^1)L. 126/2011, 164. gr.
5. gr. Heimilt er að selja jarðir sjóðsins sveitarfélögum eða upprekstrarfélögum
           sem þær tilheyra, svo og einstaklingum eða félagasamtökum.
 Þá er heimilt, að fengnum meðmælum jarðanefndar, að selja jarðir þessar öðrum
  jarðeigendum í sama sveitarfélagi til þess að bæta búrekstraraðstöðu þeirra.
Ábúendur jarða, sem selt hafa jarðir sínar skv. 4. tölul. 2. gr., eiga rétt á að
  kaupa þær aftur ef þeir óska þess. Náist ekki samkomulag milli Jarðasjóðs og
                    kaupanda skal mat dómkvaddra manna ráða.
6. gr. Jarðasjóður ríkisins er undanþeginn öllum opinberum gjöldum og sköttum af
 ónytjuðum jörðum sjóðsins, öðrum en fasteignaskatti og fjallskilum. Öll skjöl,
   sem gefin eru út af sjóðnum og í hans nafni, skulu undanþegin stimpil- og
                              þinglýsingargjöldum.
   Nú er fasteign seld á nauðungaruppboði eða við gjaldþrotaskipti og ber þá
  uppboðshaldara að rannsaka hvort eignin sé veðsett Jarðasjóði og geta þess í
uppboðsgerðinni. Ef svo reynist skal [ráðuneytinu]^1) gert aðvart svo tímanlega
                 að unnt sé að mæta eða láta mæta við uppboðið.
                             ^1)L. 126/2011, 164. gr.
    7. gr. Heimilt er [ráðherra]^1) að setja með reglugerð nánari ákvæði um
                            framkvæmd laga þessara.
                       Lög þessi öðlast þegar gildi. ...
                             ^1)L. 126/2011, 164. gr.

References

   Visible links
   1. file://1976065.html
