
   --------------------------------------------------------------------------

                               Lög um hreppstjóra

                             1965 nr. 32 26. apríl

   --------------------------------------------------------------------------

 1. gr. [Hreppstjóri skal vera í hverju sveitarfélagi utan aðseturs sýslumanns,
                   nema sýslumaður telji þess ekki þörf.]^1)
                             ^1)[2]L. 50/1989, 1. gr.
  2. gr. [Þá er starf hreppstjóra losnar skal sýslumaður auglýsa það laust til
        umsóknar. Sýslumaður veitir stöðu hreppstjóra að fenginni umsögn
                                sveitarstjórnar.
 Hafi sýslumaður skrifstofu í sveitarfélagi utan aðseturs síns er honum heimilt
án auglýsingar að skipa forstöðumann þeirrar skrifstofu jafnframt hreppstjóra í
 því sveitarfélagi. Er hreppstjórastarfið þá hluti af starfi forstöðumanns.]^1)
                             ^1)[3]L. 50/1989, 2. gr.
   3. gr. Engan má skipa hreppstjóra, nema hann uppfylli eftirtalin skilyrði:
       1. Sé svo andlega og líkamlega hraustur, að hann geti gegnt stöðunni.
                              2. Sé 21 árs að aldri.
                     3. Sé lögráða og hafi forræði á fé sínu.
                           4. Sé íslenskur ríkisborgari.
    4. gr. [Nú uppfyllir hreppstjóri eigi lengur skilyrði 3. gr. og skal þá
    sýslumaður leysa hann frá störfum. Enn fremur skal leysa hreppstjóra frá
     störfum, þegar hann er fullra 70 ára að aldri eða hann flyst brott úr
                                 hreppnum.]^1)
                             ^1)[4]L. 13/1983, 1. gr.
    5. gr. Nú losnar starf hreppstjóra og [sveitarstjórn]^1) hefur eigi gert
 tillögur samkvæmt 2. gr. Skal sýslumaður þá setja einhvern þann, sem uppfyllir
skilyrði 3. gr. sbr. 4. gr., til að gegna starfinu. Á sama hátt getur sýslumaður
sett mann til að gegna hreppstjórastarfi um stundarsakir í forföllum hreppstjóra
       eða til að fara með einstök mál, sem hreppstjóri má eigi fara með.
                             ^1)[5]L. 50/1989, 3. gr.
 6. gr. Hreppstjórar eru umboðsmenn sýslumanns, hver í sínum hreppi. Fara þeir
með lögregluvald, annast innheimtu opinberra gjalda ^1) og fleiri störf í umboði
 sýslumanns, svo og þau önnur störf, sem nánar kann að vera kveðið á um í lögum
                                eða reglugerðum.
                             ^1)[6]L. 92/1991, 43. gr.
7. gr. [Hreppstjórar taka laun úr ríkissjóði og skulu þau greiðast mánaðarlega.
        Launin skulu miðast við laun almennra lögreglumanna og úrskurðar
fjármálaráðherra við hvaða launaflokk skuli miða á hverjum tíma. Launin ákveðast
             sem hundraðshluti af viðmiðunarlaununum sem hér segir:
               Í hreppum með 100 íbúa eða færri greiðast 6,5% launa.
                  Í hreppum með 101200 íbúa greiðast 8,0% launa.
                  Í hreppum með 201300 íbúa greiðast 9,5% launa.
                  Í hreppum með 301400 íbúa greiðast 11% launa.
                 Í hreppum með 401500 íbúa greiðast 12,5% launa.
               Í hreppum með 501 og fleiri íbúa greiðast 14% launa.
Í hreppum þar sem verkefni hreppstjóra eru sérstaklega umfangsmikil eða þar sem
 þeim er gert að hafa opna skrifstofu tiltekinn tíma í viku hverri og hin föstu
laun hrökkva eigi fyrir áætluðu vinnuframlagi getur dómsmálaráðherra ákveðið, að
  fengnum tillögum viðkomandi sýslumanns, að greiða hreppstjóra viðbótarlaun.
        Auk launa skulu hreppstjórar fá greiddan útlagðan kostnað vegna
         hreppstjórastarfsins. Heimilt er fjármálaráðherra að ákveða að
        starfskostnaður^1) reiknist sem ákveðið hlutfall af launum.]^2)
                     ^1)Rg. 349/1985. ^2)[7]L. 13/1983, 2. gr.
 8. gr. [Um greiðslu lífeyrissjóðsiðgjalda af hreppstjóralaunum og um réttindi
           þeim tengd fer eftir reglum er fjármálaráðherra setur.]^1)
                             ^1)[8]L. 13/1983, 3. gr.
  9. gr. Auk hinna föstu launa samkvæmt 7. gr. hafa hreppstjórar þóknun fyrir
         einstök verk eftir því sem nánar segir í lögum og reglugerðum.
10. gr. [Dómsmálaráðherra setur í reglugerð frekari ákvæði um hreppstjóra, störf
þeirra og kjör, að undanskildum þeim atriðum sem fjármálaráðherra ber að ákveða,
                             sbr. 7. og 8. gr.]^1)
                             ^1)[9]L. 13/1983, 4. gr.
 [Ákvæði til bráðabirgða. Þrátt fyrir ákvæði 1. gr. um hámarksaldur skulu þeir
 hreppstjórar, sem eru í starfi þegar lög þessi taka gildi og eru orðnir 70 ára
 fyrir 30. júní 1984, gegna starfi til 30. júní 1984 nema þeir óski að láta af
                                  starfi fyrr.
                                      ]^1)
                                ^1)[10]L. 13/1983.

References

   Visible links
   1. http://www.althingi.is/dba-bin/lawformpr.pl?lnr=1965032
   2. file:///altext/stjt/1989.050.html
   3. file:///altext/stjt/1989.050.html
   4. file:///altext/stjtnr.html#1983013?g1
   5. file:///altext/stjt/1989.050.html
   6. file:///altext/stjt/1991.092.html
   7. file:///altext/stjtnr.html#1983013?g2
   8. file:///altext/stjtnr.html#1983013?g3
   9. file:///altext/stjtnr.html#1983013?g4
  10. file:///altext/stjtnr.html#1983013
