
   --------------------------------------------------------------------------

                                                     Lög um laun forseta Íslands

                            1990 nr. 10 26. febrúar

   --------------------------------------------------------------------------

                                     1. gr.
                        Launakjör forseta Íslands skulu ákveðin af Kjaradómi.

                                     2. gr.
           Forseti hefur ókeypis bústað, ljós og hita og er undanþeginn öllum
                                                opinberum gjöldum og sköttum.
                           Undanþága skv. 1. mgr. nær þó ekki til eftirlauna.

                                     3. gr.
             Allan útlagðan kostnað forseta vegna rekstrar embættisins ber að
                                            greiða sérstaklega úr ríkissjóði.

                                     4. gr.
                Sá sem kjörinn hefur verið til og gegnt hefur embætti forseta
   Íslands á rétt til launa skv. 1. gr. í fyrstu sex mánuði eftir að látið er
        af embætti. Taki fyrrverandi forseti stöðu í þjónustu ríkisins fellur
     þessi launagreiðsla niður ef stöðunni fylgja jafnhá eða hærri laun, ella
                        greiðist launamismunurinn til loka sex mánaða tímans.

                                     5. gr.
              Fyrrverandi forseti Íslands á rétt á eftirlaunum að liðnum þeim
                                 sex mánuðum sem hann nýtur launa skv. 4. gr.
           Eftirlaunin skulu nema 60 hundraðshlutum af launum forseta Íslands
    eins og þau eru ákveðin af Kjaradómi hverju sinni. Ef forseti hefur gegnt
                embættinu meira en eitt kjörtímabil skulu eftirlaunin vera 70
       hundraðshlutar launa forseta Íslands og 80 hundraðshlutar hafi forseti
                                   gegnt embættinu lengur en tvö kjörtímabil.
                    Taki fyrrverandi forseti stöðu í þjónustu ríkisins fellur
      eftirlaunagreiðsla niður ef stöðunni fylgja jafnhá eða hærri laun, ella
                                                      greiðist launamismunur.

                                     6. gr.
                 Nú andast forseti eða fyrrverandi forseti, er laun tekur eða
      eftirlauna hefur notið, og skal þá greiða eftirlifandi maka laun út sex
     mánaða tímann skv. 4. gr. og að þeim tíma liðnum 60 hundraðshluta þeirra
                                  eftirlauna sem hinn látni hefði átt rétt á.
               Taki maki fyrrverandi forseta stöðu í þjónustu ríkisins fellur
    niður launa- og eftirlaunagreiðsla skv. 1. mgr. ef stöðunni fylgja jafnhá
                                 eða hærri laun, ella greiðist launamismunur.

                                     7. gr.
               Handhafar forsetavalds skv. [2]8. gr. stjórnarskrárinnar skulu
   samanlagt njóta jafnra launa og laun forseta eru þann tíma sem þeir hverju
   sinni fara með forsetavald um stundarsakir. Skulu launin skiptast að jöfnu
                                                                milli þeirra.
              Handhafar forsetavalds skulu fá greiddan útlagðan kostnað vegna
                                                                    starfans.

                                     8. gr.


                                     9. gr.
                                                Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1990010
   2. file://1944033.html#g8
