                                    dálkum.

   --------------------------------------------------------------------------

             Lög um starfsheiti og starfsréttindi heilbrigðisstétta

                              1985 nr. 24 28. maí

   --------------------------------------------------------------------------

                           Tóku gildi 14. júní 1985.
1. gr. Lög þessi taka til starfsheita og starfsréttinda þeirra heilbrigðisstétta
  sem sérlög gilda ekki um og heilbrigðismálaráðherra ákveður hverju sinni að
                         fella undir lögin, sbr. 2. gr.
     Sé um að ræða heilbrigðisstéttir sem lokið hafa viðurkenndu námi fyrir
tæknimenntað starfsfólk við lækningar skal nota orðið heilbrigðistæknir í lögum
                  þessum sem sameiginlegt starfsheiti þeirra.
  2. gr. Rétt til þess að starfa hér á landi sem starfsmaður heilbrigðisstétta
  samkvæmt lögum þessum hefur sá einn sem lokið hefur prófi í einhverri grein
 heilbrigðisfræði og fengið löggildingu heilbrigðismálaráðherra að loknu námi.
 Ráðherra setur reglur^1) með nánari ákvæðum um nám og menntunarskilyrði fyrir
   hverja stétt er hann ákveður að fella undir þessi lög, að fengnum tillögum
 viðkomandi starfsstétta og umsögn landlæknis. Ráðherra er heimilt að setja sem
   skilyrði fyrir fullu starfsleyfi að viðkomandi sé íslenskur ríkisborgari.
 Í þeim tilvikum, þar sem um er að ræða fólk er starfað hefur í starfsgrein án
   þess að hafa tilskilda starfsmenntun, skal ætíð leita umsagnar viðkomandi
              starfsstéttar og landlæknis áður en leyfi er veitt.
     Gerist Ísland aðili að milliríkjasamningi um gagnkvæma viðurkenningu á
   starfsréttindum heilbrigðisstétta er undir lög þessi falla skal fara eftir
  ákvæðum þessarar greinar eftir því sem við getur átt og samrýmst viðkomandi
                              milliríkjasamningi.
       ^1)[2]Rg. 186/1976, sbr. [3]445/1979 (meinatæknar), [4]199/1983, sbr.
      [5]379/1992, [6]395/1992 (lyfjatæknar), [7]504/1986, sbr. [8]39/1989
       (sjúkraflutningamenn), [9]46/1987 (næringarfræðingar), [10]47/1987
      (næringarráðgjafar), [11]161/1987, sbr. [12]162/1988 og [13]325/1991
 (læknaritarar), [14]204/1987, sbr. [15]285/1989 (sjúkranuddarar), [16]215/1987
        (þroskaþjálfar), [17]432/1987, sbr. [18]163/1988 og [19]418/1989
    (matvælafræðingar), [20]618/1987, sbr. [21]480/1988 (talmeinafræðingar),
     [22]27/1989, sbr. [23]374/1993, (matartæknar), [24]60/1990 (hnykkjar),
     [25]184/1991 (fótaaðgerðarfræðingar), [26]272/1991 (náttúrufræðingar),
     [27]372/1993 (matarfræðingar), [28]259/1998 (tanntæknar), [29]185/2001
               (geislafræðingar), [30]145/2003 (sjúkraþjálfarar).
3. gr. Rétt til þess að nota hér á landi starfsheiti sem heilbrigðismálaráðherra
 ákveður að fella undir lög þessi, sbr. 2. gr., hafa þeir einir sem hlotið hafa
                 til þess löggildingu heilbrigðismálaráðherra.
 4. gr. Þær stéttir, er falla undir lög þessi, starfa við heilbrigðisstofnanir,
  kennslustofnanir heilbrigðisstétta eða matvælastofnanir. Starfa þær ýmist á
 eigin ábyrgð eða undir handleiðslu og á ábyrgð læknis eða annars sérfræðings á
                               viðkomandi sviði.
5. gr. Óheimilt er að ráða til þeirra starfa, sem undir þessi lög heyra, aðra en
þá sem heilbrigðismálaráðherra hefur veitt löggildingu samkvæmt lögum þessum og
              reglugerðum sem settar kunna að verða samkvæmt þeim.
 6. gr. Um þær starfsstéttir, er falla undir lög þessi, gilda að öðru leyti og
eftir því sem við á ákvæði [31]læknalaga, nr. 80/1969, með síðari breytingum.^1)
      Reglur læknalaga gilda og um viðurlög við brotum í starfi, sviptingu
              löggildingar starfsréttinda og endurveitingu þeirra.
                               ^1)Nú [32]l. 53/1988.
   7. gr. Auk þeirra reglna, sem kveðið er á um í 2. gr., getur ráðherra sett
              nánari ákvæði í reglugerð um framkvæmd laga þessara.
                      8. gr. Lög þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1985024
   2. http://www.reglugerd.is/interpro/dkm/WebGuard.nsf/key2/186-1976
   3. http://www.reglugerd.is/interpro/dkm/WebGuard.nsf/key2/445-1979
   4. http://www.reglugerd.is/interpro/dkm/WebGuard.nsf/key2/199-1983
   5. http://www.reglugerd.is/interpro/dkm/WebGuard.nsf/key2/379-1992
   6. http://www.reglugerd.is/interpro/dkm/WebGuard.nsf/key2/395-1992
   7. http://www.reglugerd.is/interpro/dkm/WebGuard.nsf/key2/504-1986
   8. http://www.reglugerd.is/interpro/dkm/WebGuard.nsf/key2/039-1989
   9. http://www.reglugerd.is/interpro/dkm/WebGuard.nsf/key2/046-1987
  10. http://www.reglugerd.is/interpro/dkm/WebGuard.nsf/key2/047-1987
  11. http://www.reglugerd.is/interpro/dkm/WebGuard.nsf/key2/161-1987
  12. http://www.reglugerd.is/interpro/dkm/WebGuard.nsf/key2/162-1988
  13. http://www.reglugerd.is/interpro/dkm/WebGuard.nsf/key2/325-1991
  14. http://www.reglugerd.is/interpro/dkm/WebGuard.nsf/key2/204-1987
  15. http://www.reglugerd.is/interpro/dkm/WebGuard.nsf/key2/285-1989
  16. http://www.reglugerd.is/interpro/dkm/WebGuard.nsf/key2/215-1987
  17. http://www.reglugerd.is/interpro/dkm/WebGuard.nsf/key2/432-1987
  18. http://www.reglugerd.is/interpro/dkm/WebGuard.nsf/key2/163-1988
  19. http://www.reglugerd.is/interpro/dkm/WebGuard.nsf/key2/418-1989
  20. http://www.reglugerd.is/interpro/dkm/WebGuard.nsf/key2/618-1987
  21. http://www.reglugerd.is/interpro/dkm/WebGuard.nsf/key2/480-1988
  22. http://www.reglugerd.is/interpro/dkm/WebGuard.nsf/key2/027-1989
  23. http://www.reglugerd.is/interpro/dkm/WebGuard.nsf/key2/374-1993
  24. http://www.reglugerd.is/interpro/dkm/WebGuard.nsf/key2/060-1990
  25. http://www.reglugerd.is/interpro/dkm/WebGuard.nsf/key2/184-1991
  26. http://www.reglugerd.is/interpro/dkm/WebGuard.nsf/key2/272-1991
  27. http://www.reglugerd.is/interpro/dkm/WebGuard.nsf/key2/372-1993
  28. http://www.reglugerd.is/interpro/dkm/WebGuard.nsf/key2/259-1998
  29. http://www.reglugerd.is/interpro/dkm/WebGuard.nsf/key2/185-2001
  30. http://www.reglugerd.is/interpro/dkm/WebGuard.nsf/key2/145-2003
  31. file:///altext/stjtnr.html#1969080
  32. file://1988053.html
