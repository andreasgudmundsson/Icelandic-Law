
   --------------------------------------------------------------------------

          Úrskurður handhafa valds forseta Íslands um sendiráð, fastanefndir hjá
                                       alþjóðastofnunum og sendiræðisskrifstofur

                              1998 nr. 33 7. apríl

   --------------------------------------------------------------------------

   Samkvæmt tillögu utanríkisráðherra og með vísan til [2]4. gr. laga nr.
   39/1971 um utanríkisþjónustu Íslands eru hér með sett eftirfarandi ákvæði:

   1.
           a. Sendiráð skulu vera í Bonn, Brussel, Helsinki, Kaupmannahöfn,
           London, Moskvu, Ósló, París, Peking, Stokkhólmi og Washington.
           Fastanefndin í New York skal jafnframt gegna hlutverki sendiráðs
           gagnvart nánar tilteknum ríkjum.

                b.
                        Fastanefndir skulu vera í Brussel, Genf, New York og
                        Strassborg. Sendiráðið í París skal jafnframt gegna
                        hlutverki fastanefndar hjá nánar tilteknum
                        alþjóðastofnunum.
                c.
                        Aðalræðisskrifstofa skal vera í New York.

   2.
           Umdæmi sendiráða skulu vera sem hér segir:

                a.
                        Bonn. Auk Þýskalands skal umdæmi sendiráðsins vera
                        Austurríki, Serbía-Svartfjallaland (fyrrum
                        Sambandslýðveldi Júgóslavíu), Sviss og Ungverjaland.
                b.
                        Brussel. Auk Belgíu skal umdæmi sendiráðsins vera
                        Liechtenstein og Lúxemborg. Forstöðumaður
                        sendiráðsins skal vera sendiherra Íslands hjá
                        Evrópusambandinu (EU).
                c.
                        Helsinki. Auk Finnlands skal umdæmi sendiráðsins vera
                        Eistland, Lettland og Úkraína.
                d.
                        Kaupmannahöfn. Auk Danmerkur skal umdæmi sendiráðsins
                        vera Bosnía og Hersegóvína, Litháen og Tyrkland.
                e.
                        London. Auk Bretlands skal umdæmi sendiráðsins vera
                        Grikkland, Holland, Indland, Írland, Maldíveyjar og
                        Nepal.
                f.
                        Moskva. Auk Rússlands skal umdæmi sendiráðsins vera
                        Armenía, Aserbaídsjan, Búlgaría, Georgía, Moldóva,
                        Rúmenía, Túrkmenistan og Úsbekistan.
                g.
                        Ósló. Auk Noregs skal umdæmi sendiráðsins vera
                        Króatía, Makedónía (fyrrum Sambandslýðveldi
                        Júgóslavíu), Pólland, Slóvakía og Tékkland.
                h.
                        París. Auk Frakklands skal umdæmi sendiráðsins vera
                        Andorra, Ítalía, Portúgal, San Marínó og Spánn.
                        Sendiráðið skal gegna hlutverki fastanefndar gagnvart
                        Efnahagssamvinnu- og þróunarstofnuninni (OECD),
                        Menningarmálastofnun Sameinuðu þjóðanna (UNESCO) og
                        Matvæla- og landbúnaðarstofnun Sameinuðu þjóðanna
                        (FAO) í Róm á Ítalíu.
                i.
                        Peking. Auk Kína skal umdæmi sendiráðsins vera
                        Ástralía, Indónesía, Japan, Mongólía, Norður-Kórea
                        (Alþýðulýðveldið Kórea), Nýja-Sjáland, Suður-Kórea
                        (Lýðveldið Kórea), Taíland og Víetnam.
                j.
                        Stokkhólmur. Auk Svíþjóðar skal umdæmi sendiráðsins
                        vera Albanía, Bangladess, Kýpur, Pakistan og
                        Slóvenía.
                k.
                        Washington. Auk Bandaríkjanna skal umdæmi
                        sendiráðsins vera Argentína, Brasilía, Chile,
                        Gvatemala, Kanada, Kostaríka, Kólumbía,
                        Marshalleyjar, Mexíkó, Níkaragva, Perú, Úrúgvæ og
                        Venesúela.

   3.
           Fyrirsvar fastanefnda skal vera sem hér segir:

                a.
                        Brussel. Auk Atlantshafsbandalagsins (NATO) og
                        stofnana tengdum því skal fastanefndin fara með
                        fyrirsvar gagnvart Vestur-Evrópusambandinu (WEU) og
                        Stofnuninni um bann við efnavopnum (OPCW) í Haag í
                        Hollandi.
                b.
                        Genf. Auk Fríverslunarsamtaka Evrópu (EFTA) skal
                        fastanefndin fara með fyrirsvar gagnvart
                        Alþjóðaviðskiptastofnuninni (WTO), Skrifstofu
                        Sameinuðu þjóðanna í Genf og öðrum alþjóðastofnunum
                        sem hafa aðsetur í Genf og Ísland er aðili að.
                c.
                        New York. Auk þess að fara með fyrirsvar gagnvart
                        Sameinuðu þjóðunum í New York skal fastanefndin gegna
                        hlutverki sendiráðs. Umdæmi þess skal vera eftirtalin
                        ríki Karíbahafs: Bahamaeyjar, Barbadoseyjar, Grenada
                        og Kúba.
                d.
                        Strassborg. Fastanefndin skal fara með fyrirsvar
                        gagnvart Evrópuráðinu.

   4.
           Umdæmi aðalræðisskrifstofunnar í New York skal vera fylkin New
           York, Connecticut, New Jersey og Rhode Island.
   5.
           Utanríkisráðherra ákveður hvar fyrirsvar gagnvart eftirtöldum
           alþjóðastofnunum í Vín skal vera hverju sinni:
           Alþjóðakjarnorkumálastofnuninni (IAEA), Skrifstofu Sameinuðu
           þjóðanna í Vín og Öryggis- og samvinnustofnun Evrópu (OSCE).
   6.
           Sendiherra gagnvart Páfagarði skal hafa búsetu í Reykjavík.
   7.
           Sendiherra gagnvart eftirtöldum ríkjum í Miðausturlöndum og
           Norður-Afríku skal hafa búsetu í Reykjavík: Alsír, Barein,
           Egyptalandi, Írak, Íran, Ísrael, Jórdaníu, Kúveit, Líbanon,
           Marokkó, Óman, Sádi-Arabíu og Túnis.
   8.
           Sendiherra gagnvart eftirtöldum ríkjum í Afríku skal hafa búsetu í
           Reykjavík: Angóla, Botsvana, Eþíópíu, Gana, Grænhöfðaeyjum, Kenía,
           Lesótó, Mósambík, Namibíu, Níger, Nígeríu, Seychelleseyjum,
           Sómalíu, Suður-Afríku, Svasílandi, Tansaníu og Úganda.

   Úrskurður þessi öðlast þegar gildi.

References

   Visible links
   1. http://www.althingi.is/dba-bin/lawformpr.pl?lnr=1998033
   2. file://1971039.html#g4
