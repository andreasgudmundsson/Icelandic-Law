
   --------------------------------------------------------------------------

                                  Lög um rétt manna til að kalla sig iðnfræðinga

                              1982 nr. 46 11. maí

   --------------------------------------------------------------------------

                                     1. gr.
             Rétt til að kalla sig iðnfræðinga eða nota heiti sem felur í sér
                orðið iðnfræðingur hafa þeir einir hér á landi sem lokið hafa
    fullnaðarprófi í iðnfræði frá Tækniskóla Íslands eða hafa fengið til þess
                                                              leyfi ráðherra.
        Engum má veita leyfi það sem um ræðir í 1. mgr. þessarar greinar nema
     hann hafi lokið sambærilegu námi og iðnfræðingar frá Tækniskóla Íslands.
              Þrátt fyrir ákvæði 2. mgr. þessarar greinar má veita mönnum sem
        starfað hafa sem iðnfræðingar eigi skemur en sex ár leyfi til þess að
   kalla sig iðnfræðinga, enda þótt þeir fullnægi eigi prófskilyrðum þeim sem
                                                                 þar greinir.

                                     2. gr.
        Áður en leyfi skv. 1. gr. er veitt skal leita álits Iðnfræðingafélags
                                                                     Íslands.
          Réttur til að kalla sig iðnfræðing skv. 1. og 2. mgr. 1. gr. gildir
             frá þeim tíma er iðnfræðingur lauk fullnaðarprófi í grein sinni.

                                     3. gr.
            Brot gegn lögum þessum varða sektum. Sektirnar renna í ríkissjóð.
              Mál út af brotum gegn lögum þessum sæta meðferð opinberra mála.

                                     4. gr.
        Ráðherra er heimilt að setja með reglugerð nánari ákvæði um framkvæmd
                                                                laga þessara.

References

   Visible links
   1. http://www.althingi.is/dba-bin/lawformpr.pl?lnr=1982046
