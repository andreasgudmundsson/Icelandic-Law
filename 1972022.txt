
   --------------------------------------------------------------------------

                                            Lög um Stýrimannaskólann í Reykjavík

                               1972 nr. 22 3. maí

   --------------------------------------------------------------------------

                                   I. kafli.
                          Markmið skólans og skipulag.
                                     1. gr.
             Markmið Stýrimannaskólans er að veita þá fræðslu, er þarf til að
        standast fiskimannapróf, farmannapróf og próf skipstjóra á varðskipum
                                                                    ríkisins.

                                     2. gr.
           Skipstjórnarnám skal vera í 4 stigum, og veiti hvert stig tiltekin
        atvinnuréttindi, eins og þau verða ákveðin í lögum um atvinnuréttindi
   skipstjórnarmanna. 1. stig farmanna og fiskimanna, námstími 6 mán. 2. stig
     farmanna og fiskimanna, námstími 7^1/[2] mán. 3. stig farmanna, námstími
   7^1/[2] mán. 4. stig skipstjóraefna á varðskipum ríkisins, námstími 4 mán.
                       Heimilt er að lengja námstímann með reglugerðarákvæði.

                                     3. gr.
           Til þess að ljúka 2., 3. og 4. stigi skipstjórnarnáms þarf nemandi
                                             áður að hafa lokið lægri stigum.

                                   II. kafli.
                                    Kennsla.
                                     4. gr.
              Í skólanum skal kenna: Stærðfræði, siglingafræði, þar með talin
     kennsla í notkun siglinga- og fiskileitartækja, íslensku, ensku, dönsku,
          eðlisfræði, rafmagnsfræði, vélfræði, sjórétt, landa- og veðurfræði,
   heilsufræði, bókhald, viðskiptafræði, sjómennsku og íþróttir, einkum sund.
           Þá skal leitast við að veita nemendum fiskimannadeildar fræðslu um
          fiskverkun og annað, er lýtur að meðferð og geymslu fisks um borð í
                                                                      skipum.
            Auk þessa skal kenna þær fræðigreinar, sem sérstaklega er krafist
                                  fyrir skipstjóraefni á varðskipum ríkisins.
             Heimilt er að bæta við námsgreinum, ef þörf þykir. Kennslumagn í
                                       hverri grein skal ákveðið í reglugerð.

                                  III. kafli.
                                Inntaka nemenda.
                                     5. gr.
                                  Almenn inntökuskilyrði í skólann eru þessi:

   1.
           Að fullnægja kröfum reglugerðar um siglingatíma.
   2.
           Að hafa þá sjón, heyrn og málfæri, sem yfirmannsstaða krefst.
   3.
           Að kunna sund.
   4.
           Að vera ekki haldinn neinum næmum sjúkdómi eða líkamskvilla, er
           geti orðið öðrum nemendum skaðvænir.
   5.
           Að hafa lokið gagnfræðaprófi eða hliðstæðu prófi.

             Heimilt er að halda námskeið við skólann fyrir þá, sem ekki hafa
    gagnfræðapróf eða annað hliðstætt próf. Námskeið þetta skal standa minnst
    4 mánuði. Námsgreinar skulu vera: Stærðfræði, eðlisfræði, íslenska, enska
   og danska. Skal námsefnið miðað við það, sem kennt er til gagnfræðaprófs í
      þessum greinum. Próf frá þessu námskeiði með tilskilinni einkunn veitir
                 rétt til setu í 1. bekk, sé öðrum inntökuskilyrðum fullnægt.

                                   IV. kafli.
                                  Kennslutími.
                                     6. gr.
           Heimilt er að halda hálfsmánaðar námskeið í stærðfræði og íslensku
       eða fleiri greinum að haustinu, áður en skóli hefst, fyrir þá, er ekki
     náðu tilskilinni lágmarkseinkunn í þessum greinum til að setjast í hærri
    bekk, en náðu þó tilskilinni lágmarksmeðaleinkunn, eins og ákveðið verður
                                                                 í reglugerð.

                                   V. kafli.
                                     Próf.
                                     7. gr.
        Próf skulu haldin í lok kennslutímabils hvers stigs og skulu gefin út
    prófskírteini fyrir hvert stig. Prófskírteini við próf 2. stigs, 3. stigs
                         og 4. stigs skulu gefin út bæði á íslensku og ensku.

                                     8. gr.
         Við próf 1., 2., 3. og 4. stigs skal auk kennarans, sem prófar, vera
        einn prófdómari í hverri grein, nema í siglingafræði skulu vera tveir
             prófdómarar, og skipar ráðuneytið prófdómara að fengnum tillögum
                                                                 skólastjóra.

                                     9. gr.
        Vilji maður ganga undir próf án þess að hafa stundað nám við skólann,
    skal hann senda menntamálaráðuneytinu beiðni um það eigi síðar en tveimur
          mánuðum áður en próf hefst, og skal fylgja beiðninni vottorð um, að
      umsækjandi fullnægi kröfum þeim, er um getur í 1.5. lið 5. gr. þessara
                  laga, og vottorð um þann undirbúning, er hann hefur fengið.
        Heimilt skal skólastjóra að veita manni leyfi til að ganga undir próf
           upp úr undirbúningsdeildinni, þótt hann hafi ekki stundað þar nám.

                                   VI. kafli.
                               Kennarar skólans.
                                    10. gr.
         Menntamálaráðuneytið skipar skólastjóra við skólann og fasta kennara
              eftir þörfum að fengnum tillögum skólastjóra. Skólastjóri ræður
                                                  stundakennara eftir þörfum.
            Laun skólastjóra og fastra kennara skulu ákveðin í kjarasamningum
                                 starfsmanna ríkisins eða með dómi kjaradóms.

                                    11. gr.
                                                                       ...^1)

   ^1)[2]L. 51/1978, 18. gr.

                                  VII. kafli.
                                  Ýmis ákvæði.
                                    12. gr.
        Kostnaður við skólahaldið greiðist úr ríkissjóði.

                                    13. gr.
        Menntamálaráðuneytið setur reglugerð,^1) þar sem ákveðið sé um
   námsefni fyrir hvert stig. Enn fremur ákvæði um próf og einkunnir, inntöku
   nemenda í skólann, kennslutilhögun, námskeið og annað, er varðar
   skólahaldið almennt.

   ^1)Rg. 174/1991, sbr. 238/1992, og 175/1991.

                                    14. gr.
        Menntamálaráðuneytið fer með yfirstjórn skólans.
        Í skólanefnd eiga sæti 7 menn. Ráðuneytið skipar 5 skólanefndarmenn
   til 4 ára í senn: tvo samkvæmt tilnefningu Farmanna- og fiskimannasambands
   Íslands, annan úr farmannastétt, hinn úr fiskimannastétt, einn samkvæmt
   tilnefningu Vinnuveitendasambands Íslands og einn samkvæmt tilnefningu
   Landssambands íslenskra útvegsmanna. Formann skipar ráðuneytið án
   tilnefningar. Tvo skólanefndarmenn skipar ráðuneytið til eins árs í senn
   samkvæmt tilnefningu nemenda skólans. Tilnefning fulltrúa nemenda skal
   fara fram eftir reglum, sem ráðuneytið setur.
        Skólanefndin skal fylgjast með kennslutilhögun og námsefni og vera
   skólastjóra til aðstoðar í málefnum skólans almennt.

                                    15. gr.
        Námskeið, er veiti þá fræðslu, sem um getur í 5. gr., svo og þá
   fræðslu, sem þarf til að standast fiskimannapróf 1. stigs og jafnframt til
   að setjast í 2. bekk í stýrimannaskóla, skal skólastjóri Stýrimannaskólans
   í Reykjavík láta halda árlega á eftirfarandi stöðum, þegar næg þátttaka er
   að dómi ráðuneytisins: Akureyri, Ísafirði og í Neskaupstað.
        Námskeiðin skulu haldin á sama tíma og kennsla fer fram í sams konar
   deildum Stýrimannaskólans í Reykjavík. Inntökuskilyrði skulu vera hin sömu
   og í sams konar deildir í Reykjavík.
        Heimilt er að hafa námskeiðin á öðrum stöðum en að ofan greinir, að
   tilskildu samþykki menntamálaráðuneytisins.
        Í reglugerð skal ákveðið nánar um lágmarksþátttöku o.fl. varðandi
   námskeiðin. Verkefni fyrir skrifleg próf við lok námskeiðanna skulu send
   frá Stýrimannaskólanum í Reykjavík. Prófdómara skipar menntamálaráðuneytið
   að fenginni tillögu skólastjóra Stýrimannaskólans í Reykjavík.
        Kostnaður við námskeiðin greiðist úr ríkissjóði af fjárlagalið
   Stýrimannaskólans.

                                    16. gr.
        Lög þessi öðlast þegar gildi. ...

References

   Visible links
   1. http://www.althingi.is/dba-bin/lawformpr.pl?lnr=1972022
   2. file:///altext/stjtnr.html#1978051?g18
