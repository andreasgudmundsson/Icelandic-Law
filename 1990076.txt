
   --------------------------------------------------------------------------

                            Lög um Skákskóla Íslands

                              1990 nr. 76 17. maí

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 1. janúar 1991. Breytt með l. 126/2011 (tóku gildi 30. sept. 2011).

 1. gr. Á vegum Skáksambands Íslands og í samvinnu við [ráðuneytið]^1) starfar
                      skóli er nefnist Skákskóli Íslands.
                             ^1)L. 126/2011, 146. gr.
  2. gr. Skólinn er starfræktur í húsakynnum Skáksambands Íslands. Skal árlega
              veittur til hans styrkur á fjárlögum sem hér segir:
           a. Framlag sem nemi einu stöðugildi í 8. þrepi 144. lfl. BHM.
         b. Rekstrarstyrkur sem nemi hæfilegri leigu fyrir afnot húsnæðis.
  3. gr. Hlutverk skólans er að annast skákkennslu og hafa á hendi hvers kyns
fræðslu sem miðar að því að efla vöxt og viðgang skáklistarinnar á Íslandi. Skal
   skólinn m.a. halda námskeið úti á landi í samvinnu við skóla og taflfélög.
 4. gr. Skólastjórn Skákskóla Íslands skal skipuð þremur mönnum sem tilnefndir
  eru af eftirtöldum aðilum til þriggja ára í senn: [Ráðherra]^1) skipar einn,
   Skáksamband Íslands skipar tvo, þar af annan í samráði við Félag íslenskra
                                 stórmeistara.
Stjórnin skiptir sjálf með sér verkum. Nánar skal kveðið á um verksvið hennar í
                                   reglugerð.
                             ^1)L. 126/2011, 146. gr.
   5. gr. Skólastjórn ræður skólastjóra Skákskóla Íslands sem annast rekstur
            skólans og ræður til hans kennara með samþykki stjórnar.
   6. gr. Skólinn skiptist í almenna deild og framhaldsdeild. Nám í almennum
 deildum skal auglýst og greiða nemendur námsgjald fyrir. Í framhaldsdeild eru
   nemendur valdir á grundvelli inntökuprófs og skólavist ókeypis. Kennslu í
framhaldsdeild annast skákmeistarar sem laun þiggja samkvæmt lögum um launasjóð
                              stórmeistara í skák.
      Í starfsemi skólans er skylt að gæta jafnréttis kynjanna í hvívetna.
  Nánar skal kveðið á um starfsemi deilda og tilhögun kennslu í reglugerð.^1)
                                 ^1)Rg. 459/1990.
    7. gr. Til að standa straum af kostnaði við stofnun skólans skal veittur
                   sérstakur styrkur á fjárlögum ársins 1991.
 8. gr. [Ráðherra]^1) er heimilt að semja við önnur félagasamtök eða einkaaðila
                  um rekstur skákskóla samkvæmt lögum þessum.
                             ^1)L. 126/2011, 146. gr.
                 9. gr. Lög þessi öðlast gildi 1. janúar 1991.
