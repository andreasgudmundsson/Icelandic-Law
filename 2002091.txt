
   --------------------------------------------------------------------------

                          Lög um varnir gegn landbroti

                              2002 nr. 91 15. maí

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 31. maí 2002. Breytt með [1]l. 61/2006 (tóku gildi 1. júlí 2006), l.
 31/2007 (taka gildi 1. júlí 2010), l. 133/2007 (tóku gildi 27. okt. 2007), l.
167/2007 (tóku gildi 1. jan. 2008), l. 127/2008 (tóku gildi 1. nóv. 2008) og l.
                      79/2010 (tóku gildi 30. júní 2010).

               I. kafli. Tilgangur, skilgreiningar og yfirstjórn.
                               1. gr. Tilgangur.
  Tilgangur laga þessara er að draga úr eða koma í veg fyrir landbrot og annað
 tjón á landi, landkostum eða mannvirkjum með fyrirhleðslum gegn ágangi vatna.
                             2. gr. Skilgreiningar.
                 Merking orða í lögum þessum er sem hér segir:
     1. Fyrirhleðsla: Mannvirki til varnar gegn landbroti, svo sem til að hafa
 áhrif á rennsli vatna eða verja land og mannvirki fyrir ágangi vatna með öðrum
                                     hætti.
       2. Landbrot: Jarðvegsrof og gróðureyðing sem stafar af ágangi vatna.
       3. Landkostir: Auðlindir sem felast í gróðri, jarðvegi og vistkerfum
                                   landsins.
       4. Nytjaland: Land sem tekið hefur verið til sérstakra nytja, svo sem
                           þaulræktar eða skógræktar.
   5. Umráðahafi lands: Sá telst umráðahafi lands sem hefur lögmætan rétt til að
                             ráðstafa nýtingu þess.
                               3. gr. Yfirstjórn.
Landgræðsla ríkisins fer fyrir hönd [umhverfisráðherra]^1) með yfirstjórn þeirra
                         mála sem lög þessi fjalla um.
                              ^1)L. 167/2007, 32. gr.

                             II. kafli. Framkvæmd.
             4. gr. Hlutverk Landgræðslu ríkisins  forgangsröðun.
Landgræðsla ríkisins metur hvar þörf er á fyrirhleðslum til að draga úr eða koma
    í veg fyrir landbrot sem ógnar eða veldur tjóni á landi eða mannvirkjum.
    Við forgangsröðun verkefna skal höfð hliðsjón af verðmæti þess lands eða
   mannvirkis sem landbrotið ógnar. Nytjalönd, mannvirki og gróðurlendi skulu
                   jafnan njóta forgangs við röðun verkefna.
   Landgræðsla ríkisins telst ávallt vera framkvæmdaraðili þegar unnið er að
                      fyrirhleðslum samkvæmt lögum þessum.
       5. gr. Hlutverk umráðahafa lands og skráning Landgræðslu ríkisins.
Verði umráðahafi lands var við landbrot eða telji hættu á landbroti yfirvofandi
 skal hann tilkynna það til Landgræðslu ríkisins. Hún heldur skrá yfir landbrot
  eða staði þar sem hætta er á landbroti og metur hvar þörf á fyrirhleðslum er
                                    brýnust.
                        6. gr. Samráð um fyrirhleðslur.
  Landgræðsla ríkisins skal hafa samráð við eiganda/umráðahafa mannvirkja eða
  lands sem fyrirhleðslu er ætlað að verja. Ef framkvæmd kann að hafa áhrif á
    veiði eða fiskrækt skal tilkynna það stjórn viðkomandi veiðifélags [eða
    [Matvælastofnun]^1) ef ekki er starfandi veiðifélag, sbr. lög um lax- og
                      silungsveiði og lög um fiskrækt].^2)
Vilji landeigandi eða veiðifélag gera athugasemd við fyrirhugaða framkvæmd skal
   hún vera skrifleg og berast Landgræðslu ríkisins innan fjögurra vikna frá
                           dagsetningu tilkynningar.
    Landgræðsla ríkisins skal hafa samráð við viðkomandi búnaðarsamband eða
  héraðsráðunauta um forgangsröðun fyrirhleðsluverkefna. Hún getur einnig haft
  samráð við þessa aðila um eftirlit með framkvæmdum og viðhald fyrirhleðslna.
                 ^1)L. 167/2007, 32. gr. ^2)[2]L. 61/2006, 57. gr.
                     7. gr. Framkvæmdir við fyrirhleðslur.
    Þegar fyrirhugaðar eru umfangsmiklar framkvæmdir við fyrirhleðslur skal
Vegagerðin hafa umsjón með verkfræðilegum undirbúningi og framkvæmdum í samráði
við Landgræðslu ríkisins. Landgræðsla ríkisins telst þó ávallt framkvæmdaraðili
                  fyrirhleðslna samkvæmt lögunum, sbr. 4. gr.
                      8. gr. Kostnaður við fyrirhleðslur.
Landgræðsla ríkisins greiðir kostnað við varnir gegn landbroti, svo sem ákveðið
  er árlega í fjárlögum. Nú þarf með fyrirhleðslum eða á annan hátt að stöðva
    landbrot sem stofnar í hættu mannvirkjum í eigu ríkis eða sveitarfélaga,
stofnana þeirra eða fyrirtækja sem eru að hálfu eða meiri hluta í eigu ríkis eða
sveitarfélaga, svo sem samgöngumannvirkjum, raflínum eða öðrum dreifikerfum, og
greiðir þá viðkomandi aðili allan kostnað, enda þótt í landi einstaklinga sé. Á
 sama hátt greiðir viðkomandi aðili að fullu kostnað við framkvæmdir sem vinna
  þarf til þess að hindra landbrot eða ágang vatns sem rekja má til framkvæmda
     opinberra aðila, t.d. þar sem þrengt er að ám við vega- og brúargerð,
           straumrennsli breytist vegna efnistöku úr farvegi o.s.frv.
  Þegar fyrirhleðslu er bæði ætlað að verja samgöngu- og/eða veitumannvirki og
  land skal kostnaður við framkvæmdirnar og undirbúning þeirra skiptast milli
 Landgræðslu ríkisins og þess aðila skv. 1. mgr. sem viðkomandi mannvirki heyra
  undir, eftir nánara samkomulagi þeirra á milli. Ef upp kemur ágreiningur um
        skiptingu þessa kostnaðar skal [umhverfisráðherra]^1) skera úr.
  Landgræðslu ríkisins er heimilt að styrkja framkvæmdir við fyrirhleðslur sem
  ætlað er að vernda mannvirki eða land í eigu einkaaðila. Auglýsa skal eftir
 umsóknum um slíka styrki á opinberum vettvangi þar sem fram koma skilyrði þau
sem umsækjandi þarf að uppfylla til að geta hlotið styrk, sem og hámarksfjárhæð
                                    styrks.
  Kostnaður við framkvæmd laga þessara er greiddur úr ríkissjóði eftir því sem
                           ákveðið er í fjárlögum.^2)
    ^1)L. 167/2007, 32. gr. ^2)Nýrri grein, 9. gr., var bætt við II. kafla skv.
 l. 31/2007, 1. gr. Breytingin tekur gildi 1. október 2011 skv. l. 79/2010, 3.
                                      gr.

                            III. kafli. Ýmis ákvæði.
                9. gr. Bætur fyrir tjón af völdum fyrirhleðslna.
Ef framkvæmdir við fyrirhleðslur valda bótaskyldu tjóni skal greiða skaðabætur í
    samræmi við lög og almennar venjur. Við undirbúning verks skulu áætlaðar
      skaðabætur, ef einhverjar eru, taldar með til kostnaðar við verkið.
                     10. gr. Heimild til útgáfu reglugerða.
    [Umhverfisráðherra]^1) getur í reglugerð sett nánari ákvæði um framkvæmd
                                    laganna.
                              ^1)L. 167/2007, 32. gr.
                        11. gr. Ágreiningsmál og kærur.
Ef ágreiningur rís um framkvæmd þessara laga sker [umhverfisráðherra]^1) úr. Sú
         málsmeðferð fer eftir ákvæðum [3]stjórnsýslulaga, nr. 37/1993.
                              ^1)L. 167/2007, 32. gr.
                            12. gr. Gildistaka o.fl.
                         Lög þessi öðlast þegar gildi.

References

   Visible links
   1. file://2006061.html
   2. file://2006061.html#g57
   3. file://1993037.html
