
   --------------------------------------------------------------------------

Lög um skipan prestakalla og prófastsdæma og um starfsmenn þjóðkirkju Íslands^1)

                             1990, nr. 62, 17. maí

   --------------------------------------------------------------------------

   ^1)Falla úr gildi 31. desember 1998, sbr. [2]l. 78/1997, 64. gr.

                                   I. kafli.

                     Um skipan prestakalla og prófastsdæma.

                                     1. gr.
           Prestaköllum og prófastsdæmum skal skipa þannig:
                              I. Múlaprófastsdæmi.

           1. Skeggjastaðaprestakall:

           Skeggjastaðasókn.

           Prestssetur: Skeggjastaðir.

           2. Hofsprestakall:

           Vopnafjarðar- og Hofssóknir.

           Prestssetur: Hof.

           3. Valþjófsstaðarprestakall:

           Valþjófsstaðar-, Áss-, Hofteigs-, Eiríksstaða- og Möðrudalssóknir.

           Prestssetur: Valþjófsstaður.

           4. Eiðaprestakall:

           Eiða-, Hjaltastaðar-, Kirkjubæjar- og Sleðbrjótssóknir.

           Prestssetur: Eiðar.

           5. Vallanessprestakall:

           Egilsstaða-, Vallaness- og Þingmúlasóknir.

           Prestssetur: Egilsstaðir.

           6. Desjarmýrarprestakall:

           Bakkagerðissókn.

           Prestssetur: Desjarmýri.

           7. Seyðisfjarðarprestakall:

           Seyðisfjarðarsókn.

           Prestssetur: Seyðisfjörður.
                          II. Austfjarðaprófastsdæmi.

           1. Norðfjarðarprestakall:

           Norðfjarðar- og Brekkusóknir.

           Prestssetur: Neskaupstaður.

           2. Eskifjarðarprestakall:

           Eskifjarðar- og Reyðarfjarðarsóknir.

           Prestssetur: Eskifjörður.

           3. Kolfreyjustaðarprestakall:

           Kolfreyjustaðar- og Fáskrúðsfjarðarsóknir.

           Prestssetur: Kolfreyjustaður.

           4. Heydalaprestakall:

           Heydala- og Stöðvarfjarðarsóknir.

           Prestssetur: Heydalir.

           5. Djúpavogsprestakall:

           Beruness-, Berufjarðar-, Djúpavogs- og Hofssóknir.

           Prestssetur: Djúpivogur.
                         III. Skaftafellsprófastsdæmi.

           1. Bjarnarnessprestakall:

           Stafafells-, Bjarnaness- og Hafnarsóknir.

           Prestssetur: Höfn.

           2. Kálfafellsstaðarprestakall:

           Brunnhóls-, Kálfafellsstaðar- og Hofssóknir.

           Prestssetur: Kálfafellsstaður.

           3. Kirkjubæjarklaustursprestakall:

           Kálfafells- og Prestsbakkasóknir.

           Prestssetur: Kirkjubæjarklaustur.

           4. Ásaprestakall:

           Langholts-, Grafar- og Þykkvabæjarsóknir.

           Prestssetur: Ásar.

           5. Víkurprestakall:

           Víkur-, Reynis- og Skeiðflatarsóknir.

           Prestssetur: Vík.
                          IV. Rangárvallaprófastsdæmi.

           1. Holtsprestakall:

           Eyvindarhóla-, Ásólfsskála- og Stóradalssóknir.

           Prestssetur: Holt.

           2. Bergþórshvolsprestakall:

           Akureyjar- og Krosssóknir.

           Prestssetur: Bergþórshvoll.

           3. Breiðabólsstaðarprestakall:

           Hlíðarenda-, Breiðabólsstaðar- og Stórólfshvolssóknir.

           Prestssetur: Breiðabólsstaður.

           4. Oddaprestakall:

           Odda-, Keldna- og Hábæjarsóknir.

           Prestssetur: Oddi.

           5. Fellsmúlaprestakall:

           Árbæjar-, Kálfholts-, Haga-, Marteinstungu- og Skarðssóknir.

           Prestssetur: Fellsmúli.
                             V. Árnessprófastsdæmi.

           1. Hrunaprestakall:

           Hruna- og Hrepphólasóknir.

           Prestssetur: Hruni.

           2. Stóranúpsprestakall:

           Stóranúps- og Ólafsvallasóknir.

           Prestssetur: Tröð.

           3. Hraungerðisprestakall:

           Hraungerðis-, Villingaholts- og Laugardælasóknir.

           Prestssetur: Hraungerði.

           [4. Skálholtsprestakall:

           Skálholts-, Bræðratungu-, Haukadals- og Torfastaðasóknir.

           Prestssetur: Skálholt.]^1)

           5. Mosfellsprestakall:

           Mosfells-, Stóruborgar-, Búrfells-, Miðdals- og
           Úlfljótsvatnssóknir.

           Prestssetur: Mosfell.

           6. Selfossprestakall:

           Selfosssókn.

           7. Eyrarbakkaprestakall:

           Eyrarbakka-, Stokkseyrar- og Gaulverjabæjarsóknir.

           Prestssetur: Eyrarbakki.

           8. Hveragerðisprestakall:

           Hveragerðis- og Kotstrandarsóknir.

           Prestssetur: Hveragerði.

           9. Þorlákshafnarprestakall:

           Hjalla- og Strandarsóknir.

           Prestssetur: Þorlákshöfn.

           10. Þingvallaprestakall:

           Þingvallasókn.

           Prestssetur: Þingvellir.
                         VI. Borgarfjarðarprófastsdæmi.

           1. Saurbæjarprestakall:

           Saurbæjar-, Innrahólms- og Leirársóknir.

           Prestssetur: Saurbær.

           2. Garðaprestakall á Akranesi:

           Akranesssókn.

           Prestssetur: Akranes.

           3. Hvanneyrarprestakall:

           Hvanneyrar-, Bæjar-, Lundar- og Fitjasóknir.

           Prestssetur: Staðarhóll.

           4. Reykholtsprestakall:

           Reykholts-, Stóraáss-, Gilsbakka- og Síðumúlasóknir.

           Prestssetur: Reykholt.

           5. Stafholtsprestakall:

           Stafholts-, Hjarðarholts-, Norðtungu- og Hvammssóknir.

           Prestssetur: Stafholt.

           6. Borgarprestakall:

           Borgar-, Borgarness-, Akra-, Álftártungu- og Álftanessóknir.

           Prestssetur: Borg.
                    VII. Snæfellsness- og Dalaprófastsdæmi.

           1. Staðastaðarprestakall:

           Staðastaðar-, Staðarhrauns-, Fáskrúðarbakka-, Rauðamels- og
           Kolbeinsstaðasóknir.

           Prestssetur: Staðastaður.

           2. Ingjaldshólsprestakall:

           Hellna-, Búða- og Ingjaldshólssóknir.

           Prestssetur: Hellissandur.

           3. Ólafsvíkurprestakall:

           Ólafsvíkur- og Brimilsvallasóknir.

           Prestssetur: Ólafsvík.

           4. [Setbergsprestakall:]^2)

           Setbergssókn.

           Prestssetur: Grundarfjörður.

           5. Stykkishólmsprestakall:

           Bjarnarhafnar-, Helgafells-, Stykkishólms-, Narfeyrar- og
           Breiðabólsstaðarsóknir.

           Prestssetur: Stykkishólmur.

           6. Hjarðarholtsprestakall:

           Snóksdals-, Kvennabrekku-, Stóra-Vatnshorns- og
           Hjarðarholtssóknir.

           Prestssetur: Búðardalur.

           7. Hvammsprestakall:

           Hvamms-, Staðarfells-, Dagverðarness-, Skarðs- og
           Staðarhólssóknir.

           Prestssetur: Hvoll í Saurbæ.
                        VIII. Barðastrandarprófastsdæmi.

           1. Reykhólaprestakall:

           Reykhóla-, Garpsdals-, Gufudals- og Flateyjarsóknir.

           Prestssetur: Reykhólar.

           2. Patreksfjarðarprestakall:

           Patreksfjarðar-, Sauðlauksdals-, Breiðuvíkur- og Saurbæjarsóknir.

           Prestssetur: Patreksfjörður.

           3. Tálknafjarðarprestakall:

           Stóra-Laugardals-, Haga- og Brjánslækjarsóknir.

           Prestssetur: Tálknafjörður.

           4. Bíldudalsprestakall:

           Bíldudals- og Selárdalssóknir.

           Prestssetur: Bíldudalur.
                          IX. Ísafjarðarprófastsdæmi.

           1. Þingeyrarprestakall:

           Hrafnseyrar-, Þingeyrar-, Mýra-, Núps- og Sæbólssóknir.

           Prestssetur: Þingeyri.

           2. Holtsprestakall:

           Kirkjubóls-, Holts- og Flateyrarsóknir.

           Prestssetur: Holt í Önundarfirði.

           3. Staðarprestakall í Súgandafirði:

           Staðarsókn.

           Prestssetur: Suðureyri.

           4. Bolungarvíkurprestakall:

           Hólssókn.

           Prestssetur: Bolungarvík.

           5. Ísafjarðarprestakall:

           Hnífsdals-, Ísafjarðar- og Súðavíkursóknir.

           Prestssetur: Ísafjörður.

           6. Vatnsfjarðarprestakall:

           Vatnsfjarðar-, Nauteyrar-, Melgraseyrar-, Unaðsdals- og
           Ögursóknir.

           Prestssetur: Vatnsfjörður.
                           X. Húnavatnsprófastsdæmi.

           1. Árnessprestakall:

           Árnessókn.

           Prestssetur: Árnes.

           2. Hólmavíkurprestakall:

           Kaldrananess-, Drangsness-, Staðar-, Hólmavíkur- og
           Kollafjarðarnesssóknir.

           Prestssetur: Hólmavík.

           3. Prestsbakkaprestakall:

           Prestsbakka-, Staðar- og Óspakseyrarsóknir.

           Prestssetur: Prestsbakki.

           4. Melstaðarprestakall:

           Efranúps-, Staðarbakka-, Melstaðar- og Víðidalstungusóknir.

           Prestssetur: Melstaður.

           5. Breiðabólsstaðarprestakall:

           Hvammstanga-, Tjarnar-, Vesturhópshóla- og Breiðabólsstaðarsóknir.

           Prestssetur: Hvammstangi.

           6. Þingeyraklaustursprestakall:

           Blönduóss-, Þingeyra- og Undirfellssóknir.

           Prestssetur: Blönduós.

           7. Bólstaðarhlíðarprestakall:

           Bólstaðarhlíðar-, Bergsstaða-, Holtastaða-, Svínavatns- og
           Auðkúlusóknir.

           Prestssetur: Bólstaður.

           8. Skagastrandarprestakall:

           Höskuldsstaða-, Höfða- og Hofssóknir.

           Prestssetur: Skagaströnd.
                         XI. Skagafjarðarprófastsdæmi.

           1. Sauðárkróksprestakall:

           Sauðárkróks-, Hvamms- og Ketusóknir.

           Prestssetur: Sauðárkrókur.

           2. Glaumbæjarprestakall:

           Reynistaðar-, Glaumbæjar- og Víðimýrarsóknir.

           Prestssetur: Glaumbær.

           3. Mælifellsprestakall:

           Mælifells-, Goðdala-, Ábæjar- og Reykjasóknir.

           Prestssetur: Mælifell.

           4. Miklabæjarprestakall:

           Silfrastaða-, Miklabæjar-, Flugumýrar- og Hofstaðasóknir.

           Prestssetur: Miklibær.

           5. Hólaprestakall:

           Hóla-, Viðvíkur- og Rípursóknir.

           Um þjónustu prestakallsins fer eftir ákvæði 42. gr. laga þessara.

           6. Hofsóssprestakall:

           Hofsóss-, Hofs-, Fells- og Barðssóknir.

           Prestssetur: Hofsós.

           7. Siglufjarðarprestakall:

           Siglufjarðarsókn.

           Prestssetur: Siglufjörður.
                         XII. Eyjafjarðarprófastsdæmi.

           1. Ólafsfjarðarprestakall:

           Ólafsfjarðarsókn.

           Prestssetur: Ólafsfjörður.

           2. Dalvíkurprestakall:

           Upsa-, Tjarnar-, Urða- og Vallasóknir.

           Prestssetur: Dalvík.

           3. Hríseyjarprestakall:

           Hríseyjar- og Stærra-Árskógssóknir.

           Prestssetur: Hrísey.

           4. Möðruvallaprestakall:

           Möðruvalla-, Bakka-, Bægisár- og Glæsibæjarsóknir.

           Prestssetur: Möðruvellir.

           5. Glerárprestakall:

           Lögmannshlíðarsókn.

           6. Akureyrarprestakall:

           Akureyrar- og Miðgarðasóknir.

           7. Laugalandsprestakall:

           Grundar-, Saurbæjar-, Hóla-, Möðruvalla-, Munkaþverár- og
           Kaupangssóknir.

           Prestssetur: Syðra-Laugaland.
                          XIII. Þingeyjarprófastsdæmi.

           1. Laufássprestakall:

           Svalbarðs-, Laufáss- og Grenivíkursóknir.

           Prestssetur: Laufás.

           2. Ljósavatnsprestakall:

           Draflastaða-, Háls-, Illugastaða-, Ljósavatns-, Lundarbrekku- og
           Þóroddsstaðasóknir.

           Prestssetur: Háls.

           3. Skútustaðaprestakall:

           Skútustaða-, Reykjahlíðar- og Víðirhólssóknir.

           Prestssetur: Skútustaðir.

           4. Grenjaðarstaðarprestakall:

           Grenjaðarstaðar-, Þverár-, Einarsstaða- og Nessóknir.

           Prestssetur: Grenjaðarstaður.

           5. Húsavíkurprestakall:

           Húsavíkursókn.

           Prestssetur: Húsavík.

           6. Skinnastaðarprestakall:

           Skinnastaðar-, Garðs- og Snartarstaðasóknir.

           Prestssetur: Skinnastaður.

           7. Raufarhafnarprestakall:

           Raufarhafnarsókn.

           Prestssetur: Raufarhöfn.

           8. Þórshafnarprestakall:

           Sauðaness- og Svalbarðssóknir.

           Prestssetur: Þórshöfn.
                          XIV. Kjalarnessprófastsdæmi.

           Nær yfir Vestmannaeyjar og sóknir í Reykjaneskjördæmi utan
           Kópavogs og Seltjarnarness.
                      XV. Reykjavíkurprófastsdæmi vestra.

           Nær yfir sóknir í Reykjavík vestan Elliðavogs og Reykjanesbrautar
           og Seltjarnarneskaupstað.
                      XVI. Reykjavíkurprófastsdæmi eystra.

           Nær yfir sóknir í Kópavogskaupstað og í Reykjavík austan
           Elliðavogs og Reykjanesbrautar.

   ^1)[3]L. 69/1997, 1. gr.^2)[4]L. 18/1991, 1. gr.

                                     2. gr.
           Ráðherra ákveður takmörk sókna og prestakalla og fjölda presta í
   Kjalarness- og Reykjavíkurprófastsdæmum, að fengnum tillögum biskups og
   hlutaðeigandi safnaðarráðs. Prestssetur skulu haldast í Vestmannaeyjum, á
   Reynivöllum í Kjósarhreppi, í Mosfellsbæ, í Grindavík og Útskálum í
   Gerðahreppi.
           Í Kjalarness- og Reykjavíkurprófastsdæmum skulu vera safnaðarráð.
   Skulu þau skipuð formönnum sóknarnefnda, safnaðarfulltrúum og prestum
   prófastsdæmisins. Prófastar eru formenn ráðanna og kalla þau saman. Skylt
   skal að kalla safnaðarráð saman til fundar þegar fullur þriðjungur
   safnaðarráðsmanna óskar þess.
           Verkefni safnaðarráðs eru:

           1. Að gera tillögur um skiptingu prófastsdæmisins í sóknir og
           prestaköll og um breytingar á þeim.
           2. Að vinna að eflingu kirkjulegs starfs innan prófastsdæmisins.

           Aðalfundur safnaðarráðs er héraðsfundur prófastsdæmisins og fer
   eftir lögum um héraðsfundi.

                                     3. gr.
           ...^1)
           Ráðherra er heimilt að ráða prest sóknarpresti til aðstoðar í
   prestaköllum þar sem íbúafjöldi er yfir 4.000. Í mannfærri prestaköllum
   hefur ráðherra sömu heimild ef sérstaklega stendur á. Nú fer íbúafjöldi
   yfir 8.000 og skal prestakallinu þá að jafnaði skipt.
           Aðstoðarprestur er ráðinn samkvæmt tillögu biskups í samráði við
   sóknarprest og með samþykki sóknarnefndar. Ráðningartími aðstoðarprests
   skal vera allt að fjórum árum í senn.
           Aðstoðarprestur starfar undir stjórn sóknarprests samkvæmt
   erindisbréfi er biskup setur.

   ^1)[5]L. 78/1997, 64. gr.

                                     4. gr.
           Ráðherra er heimilt að stofna nýtt prestakall eða breyta mörkum
   prestakalla eftir tillögu biskups og að fengnum umsögnum héraðsfundar
   (safnaðarráðs) og aðalsafnaðarfundar viðkomandi sókna.

                                     5. gr.
           Verði prestakalli skipt í tvö eða fleiri prestaköll, sbr. 4. gr.,
   hefur skipaður sóknarprestur rétt til þess að velja hvaða hluta þess hann
   hyggst þjóna.

                                     6. gr.
           Ráðherra er heimilt, að fenginni tillögu biskups og umsögn
   viðkomandi héraðsfundar, að sameina prestakall öðru prestakalli fari
   íbúafjöldi þess niður fyrir 250 enda hafi það verið prestlaust í a.m.k.
   tvö ár.
           Prestsembættum innan þjóðkirkjunnar utan Reykjavíkur- og
   Kjalarnessprófastsdæma skal þó ekki fækka við framkvæmd þessa ákvæðis.

                                     7. gr.
           ...^1)

   ^1)[6]L. 78/1997, 64. gr.

                                     8. gr.
           ...^1)
           Um réttindi og skyldur presta gagnvart prestssetursjörðum gilda
   ákvæði ábúðarlaga og annarra laga eftir því sem við getur átt. ...^2)
           Farprestar (skv. 9. gr.) njóti sambærilegra húsnæðiskjara og
   sóknarprestar.
           Eigi má ráðstafa prestssetri til langframa nema til þess komi
   samþykki biskups, að fenginni umsögn viðkomandi prófasts, héraðsfundar og
   sóknarnefnda í viðkomandi prestakalli, svo og samþykki þess prests er
   veitingu hefur fyrir viðkomandi brauði.
           Ráðherra er heimilt, að fenginni umsögn biskups og hlutaðeigandi
   prófasts, sóknarnefndar og sóknarprests, að flytja prestssetur til innan
   prestakalls. Ákvörðun um þetta efni skal birt í B-deild Stjórnartíðinda.

   ^1)[7]L. 78/1997, 64. gr.^2)[8]L. 137/1993, 10. gr.

                                   II. kafli.

                             Um sérþjónustuembætti.

                                   9.14. gr.
           ...^1)

   ^1)[9]L. 78/1997, 64. gr.

                                  III. kafli.

                            Um embættisgengi presta.

                                  15.17. gr.
           ...^1)

   ^1)[10]L. 78/1997, 64. gr.

                                   IV. kafli.

                 Ýmis ákvæði um presta og starfsskyldur þeirra.

                                  18.19. gr.
           ...^1)

   ^1)[11]L. 78/1997, 64. gr.

                                    20. gr.
           Hver sóknarprestur skal hafa með höndum kirkjulega þjónustu
   samkvæmt vígslubréfi í sínu prestakalli nema lög eða stjórnvaldsreglur
   mæli fyrir um annað.

                                    21. gr.
           Prestum ber að hafa samstarf um kirkjulega þjónustu innan hvers
   prófastsdæmis undir stjórn prófasts. Samstarf presta skal m.a. lúta að:

           1. Afleysingaþjónustu í sumarleyfum og á frídögum presta.
           2. Samvinnu um ýmsa kirkjulega þjónustu sem er með einhverjum
           hætti sameiginleg fyrir prófastsdæmið í heild eða hluta þess.

                                    22. gr.
           Biskupi er heimilt að fela sóknarpresti, er þjónar í prestakalli
   þar sem íbúafjöldi er innan við 700 íbúa og aðstæður að öðru leyti leyfa,
   að annast bæði tiltekin verkefni og þjónustu í einstökum sóknum utan
   prestakalls síns að tillögu prófasts gegn greiðslu kostnaðar.

                                    23. gr.
           Sóknarpresti er skylt að taka að sér aukaþjónustu sókna innan
   prófastsdæmis, ef þörf krefur, samkvæmt boði biskups gegn launum skv.
   [12]26. gr. laga nr. 38/1954.

                                    24. gr.
           Nú er kirkja á prestssetursjörð og skal prestur þá hafa umsjón með
   henni í samvinnu við sóknarnefnd. Ef prestur situr ekki prestssetursjörð
   skal ábúanda skylt, að ósk sóknarnefndarmanna, að hafa eftirlit með slíkri
   kirkju.

                                    25. gr.
           Sóknarprestur skal að jafnaði sitja sóknarnefndarfundi, sbr. 17.
   gr. laga um kirkjusóknir o.[13]fl., nr. 25/1985. Hann á sæti á
   héraðsfundum og er skylt að sækja þá. Þá er honum að forfallalausu skylt
   að sitja fundi er biskup og prófastur boða hann til.

                                    26. gr.
           Nú rís ágreiningur milli presta um rétt eða skyldu þeirra til
   tiltekinnar þjónustu. Ber þá viðkomandi prófasti að leita sátta í málinu.
   Ef niðurstaða næst ekki leggur hann málið fyrir biskup til úrskurðar.

                                   V. kafli.

                                  Um prófasta.

                                    27. gr.
           ...^1) Sóknarpresti er skylt að takast á hendur prófastsembætti.
   Biskup getur falið presti eða nágrannaprófasti að gegna prófastsembætti um
   stundarsakir ef sérstaklega stendur á svo sem vegna fjarveru prófasts eða
   veikinda hans eða vegna þess að prófasts missir við.
           Nú lætur prófastur af prestsembætti í prestakalli og verður
   prófastsembætti þá laust. Nú telur prófastur sér óhægt að gegna embættinu
   vegna veikinda eða af öðrum sérstökum persónulegum ástæðum og er þá
   heimilt að leysa hann undan því embætti þótt hann gegni prestsembætti sínu
   eftirleiðis.
           Biskup setur próföstum erindisbréf.

   ^1)[14]L. 78/1997, 64. gr.

                                    28. gr.
           Prófastur er fulltrúi biskups í prófastsdæminu og trúnaðarmaður
   hans og hefur í umboði hans almenna umsjón með kirkjulegu starfi þar. Hann
   er í fyrirsvari fyrir prófastsdæmið að því er varðar sameiginleg málefni
   þess, gagnvart stjórnvöldum, stofnunum og einstaklingum.
           Nú er kirkjuleg starfsstöð stofnuð í prófastsdæminu og veitir
   prófastur henni jafnaðarlega forstöðu og skipuleggur starfsemi á hennar
   vegum. Hann er formaður stjórnar héraðssjóðs prófastsdæmis, svo og
   héraðsnefndar. Hann boðar héraðsfund í samvinnu við héraðsnefnd og
   stjórnar fundum hennar, undirbýr mál sem sá fundur fær til meðferðar og
   kemur ályktunum fundarins til biskups og annarra aðila og fylgir þeim
   eftir, sbr. og [15]VII. kafla laga nr. 25/1985.

                                    29. gr.
           Prófastur hefur eftirlit með prestssetrum, kirkjum og kirknaeignum
   í prófastsdæmi. Hann skýrir biskupi frá því sem honum þykir athugavert um
   þessar eignir, þar á meðal skort á viðhaldi, og getur biskup lagt fyrir
   rétta aðila að bæta úr.
           Prófastur framkvæmir úttekt á prestssetrum og embættisbústöðum
   presta við prestaskipti og þegar prestur flytur í annað húsnæði innan
   prestakallsins. Hann tekur út nýjar kirkjur, kapellur og safnaðarheimili.
           Prófastur setur nýjan prest í embætti, heimsækir presta og
   vísiterar kirkjur og söfnuði samkvæmt nánari ákvæðum í erindisbréfi. Hann
   fylgir biskupi á vísitasíum hans til presta og safnaða í prófastsdæminu.
           Prófastur hefur eftirlit með að prestar skili embættisskýrslum til
   Hagstofu Íslands. Hann gengur eftir því að starfsskýrslum og endurskoðuðum
   reikningum sé skilað á réttum tíma og leggur fyrir héraðsfund með
   athugasemdum sínum og sóknarnefnda og gerir tillögur um úrlausn. Þá
   fjallar hann um ágreining sem kann að rísa milli sóknarprests,
   sóknarnefndar og safnaðar.
           Prófastur löggildir gerðabækur og aðrar bækur sóknarnefndar, eftir
   því sem við á.
           Prófastur veitir presti leyfi til fjarvista úr prestakalli um
   stundarsakir, en leyfi til lengri fjarvista veitir biskup, að höfðu
   samráði við kirkjumálaráðherra.
           Prófastur skipuleggur samstarf presta innan prófastsdæmis, sbr.
   21. gr., og afleysingarþjónustu presta í sumarleyfum og öðrum
   samningsbundnum leyfum þeirra.
           Nú getur sóknarprestur ekki gegnt embætti vegna veikinda,
   fjarvista eða af öðrum ástæðum og ákveður prófastur þá í samráði við
   sóknarprest hvernig þjónusta hans skuli leyst af hendi.

                                    30. gr.
           Prófastur hefur þau afskipti af veitingu prestakalla sem lög kveða
   á um.
           Prófastur skipuleggur endurmenntun presta, sem prófastsdæmið
   beitir sér fyrir, í samráði við biskup og prestafélög.
           Prófastur sér um bókasafn prófastsdæmis, en guðfræðilegu bókasafni
   prófastsdæmis skal komið á fót samkvæmt ákvörðun héraðsfundar og
   héraðsnefndar fyrir fé sem veitt kann að vera á fjárlögum í þessu skyni og
   úr héraðssjóði, svo og fyrir framlög einstakra manna.

                                    31. gr.
           Prófastur hefur þau afskipti af kirkjugörðum og heimagrafreitum
   sem lög kveða á um.

                                    32. gr.
           Í hverju prófastsdæmi skal með samþykki ráðherra og að fenginni
   tillögu biskups leggja prófasti til sérstaka aðstöðu eða árlegt
   fjárframlag vegna skrifstofuhalds, eftir því sem ráðuneytið samþykkir.

                                    33. gr.
           Prófastur fær greiðslur úr ríkissjóði vegna ferðalaga í þágu
   prófastsdæmisins samkvæmt reikningi er dóms- og kirkjumálaráðuneytið
   úrskurðar.

                                    34. gr.
           Biskup boðar prófasta til fundar a.m.k. einu sinni á ári til
   umræðna um málefni þjóðkirkjunnar og þau mál er sérstaklega varða störf
   prófasta og tengsl þeirra við biskup og dóms- og kirkjumálaráðuneyti.
           Ferðakostnaður prófasta og önnur útgjöld vegna fundarsetu greiðist
   úr ríkissjóði samkvæmt reikningi er dóms- og kirkjumálaráðuneytið
   úrskurðar.

                                   VI. kafli.

                       Um biskup Íslands og embætti hans.

                                  35.41. gr.
           ...^1)

   ^1)[16]L. 78/1997, 64. gr.

                                  VII. kafli.

                      Um vígslubiskupa og embætti þeirra.

                                  42.45. gr.
           ...^1)

   ^1)[17]L. 78/1997, 64. gr.

                                    46. gr.
           Vígslubiskupar eiga sæti á árlegum prófastafundi. Þeir skulu sitja
   fundi kirkjuráðs þegar þeir eru tilkvaddir af ráðinu og sérstaklega er
   fjallað um málefni embætta þeirra og umdæma. Þeir eiga enn fremur sæti á
   kirkjuþingi og hafa þar málfrelsi og tillögurétt, sbr. lög um kirkjuþing
   og kirkjuráð, nr. 48 frá 1982.

                                  VIII. kafli.

                            Stjórnvaldsreglur o.fl.

                                    47. gr.
           Ráðherra setur með reglugerð nánari ákvæði um framkvæmd laganna,
   að fengnum tillögum biskups.

                                    48. gr.
           Við gildistöku laga þessara ber starfandi sóknarprestum og
   próföstum að hlíta, án sérstakra viðbótarlauna, þeim breytingum er verða á
   stærð prestakalla og prófastsdæma.

                                    49. gr.
           Lög þessi öðlast gildi 1. júlí 1990.
           ...

        Ákvæði til bráðabirgða.

           1. Þrátt fyrir ákvæði 3. gr. skal óbreytt skipan haldast um tvo
   sóknarpresta í tvímenningsprestaköllum meðan þeir prestar gegna stöðum
   þessum sem ráðnir voru til starfa fyrir gildistöku laganna. Verði
   prestakalli, sem tveir sóknarprestar þjóna, skipt, sbr. 5. gr., hefur sá
   prestur, sem lengri hefur þjónustualdur í kallinu, rétt til þess að velja
   hvaða hluta þess hann hyggst þjóna.

           2. Ráðherra getur ákveðið, ef sérstaklega stendur á, að fresta
           ákvörðun um breytingar á prestakalla- og prófastsdæmaskipaninni
           skv. 1. gr. Ákvörðun um þetta skal birta í B-deild
           Stjórnartíðinda.^1)
           3. Í staðinn fyrir þau prestsembætti, sem lögð eru niður skv. 1.
           gr., skulu upp tekin í prófastsdæmunum samkvæmt liðum I--XIII í
           sömu grein eigi færri embætti farpresta og/eða aðstoðarpresta,
           sbr. 3. og 9. gr.
           4. Ákvæði laga þessara um vígslubiskupa taka til þeirra
           vígslubiskupa sem nú eru í starfi. Þó skulu ákvæði 42. gr. um
           fasta búsetu vígslubiskupa ekki eiga við um vígslubiskupa sem eru
           í starfi við gildistöku laganna.
           5. [Nú losnar embætti sóknarprests í Bergþórshvolsprestakalli og
           er þá heimilt að setja prest til að gegna því embætti allt til 1.
           janúar 1999.]^2)
           6. Lög þessi skulu koma til endurskoðunar eigi síðar en 1995. Þó
           skal ráðherra láta nú þegar athuga hvort hagkvæmara sé að Árness-,
           Hólmavíkur- og Prestsbakkaprestaköll í Húnavatnsprófastsdæmi
           færist til prófastsdæmis í Vestfjarðakjördæmi. Verði sú niðurstaða
           skal hann leggja fram frumvarp til laga um þá breytingu á næsta
           Alþingi.
           [7. Heimilt er í Grafarvogsprestakalli í Reykjavíkurprófastsdæmi
           eystra að ráða sóknarpresti annan prest til aðstoðar fram til 1.
           janúar 1999.]^2)

   ^1)[18]Augl. 277/1990, [19]538/1990, sbr. [20]444/1991, [21]414/1992,
   [22]525/1993, [23]669/1994 og [24]651/1995.^2)[25]L. 69/1997, 3. gr.

References

   Visible links
   1. http://www.althingi.is/dba-bin/lawformpr.pl?lnr=1990062
   2. file://1997078.html#g64
   3. file://ekkitil/ekkitil.html?1997069#g1
   4. file://ekkitil/ekkitil.html?1991018#g1
   5. file://1997078.html#g64
   6. file://1997078.html#g64
   7. file://1997078.html#g64
   8. file://1993137.html#g10
   9. file://1997078.html#g64
  10. file://1997078.html#g64
  11. file://1997078.html#g64
  12. file://1954038.html
  13. file://1985025.html
  14. file://1997078.html#g64
  15. file://1985025.html
  16. file://1997078.html#g64
  17. file://1997078.html#g64
  18. file://ekkitil/ekkitil.html?AUGL/1990277
  19. file://ekkitil/ekkitil.html?AUGL/1990538
  20. file://ekkitil/ekkitil.html?AUGL/1991444
  21. file://ekkitil/ekkitil.html?AUGL/1992414
  22. file://ekkitil/ekkitil.html?AUGL/1993525
  23. file://ekkitil/ekkitil.html?AUGL/1994669
  24. file://ekkitil/ekkitil.html?AUGL/1995651
  25. file://ekkitil/ekkitil.html?1997069#g3
