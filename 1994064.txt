
   --------------------------------------------------------------------------

      Lög um vernd, friðun og veiðar á villtum fuglum og villtum spendýrum

                              1994 nr. 64 19. maí

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 1. júlí 1994. Breytt með l. 144/1995 (tóku gildi 1. jan. 1996; komu
   til framkvæmda skv. fyrirmælum í 59. gr.), l. 73/1996 (tóku gildi 19. júní
1996), [1]l. 93/1996 (tóku gildi 1. jan. 1997), l. 140/1996 (tóku gildi 1. jan.
 1997 nema 1. gr. sem tók gildi 30. des. 1996), l. 83/1997 (tóku gildi 6. júní
 1997), l. 82/1998 (tóku gildi 1. okt. 1998), l. 121/1999 (tóku gildi 30. des.
 1999), l. 131/1999 (tóku gildi 11. jan. 2000), l. 100/2000 (tóku gildi 6. júní
2000), [2]l. 90/2002 (tóku gildi 1. jan. 2003), l. 164/2002 (tóku gildi 1. jan.
  2003), l. 60/2003 (tóku gildi 15. okt. 2003), l. 94/2004 (tóku gildi 2. júlí
  2004), l. 36/2005 (tóku gildi 25. maí 2005), l. 56/2008 (tóku gildi 10. júní
2008), [3]l. 88/2008 (tóku gildi 1. jan. 2009 nema brbákv. VII sem tók gildi 21.
júní 2008), [4]l. 123/2010 (tóku gildi 1. jan. 2011), l. 63/2011 (tóku gildi 15.
 júní 2011 nema 2.5. málsl. 1. mgr. 1. gr. sem taka gildi 1. jan. 2012) og l.
                     126/2011 (tóku gildi 30. sept. 2011).

                            I. kafli. Orðskýringar.
                         1. gr. Í lögum þessum merkir:
      Vernd: að veiðum eða öðrum aðgerðum, sem geta haft áhrif á viðkomu eða
vanhöld dýra af tiltekinni tegund, sé hagað á þann hátt að henni sé ekki stefnt
                               í útrýmingarhættu.
    Friðun: bann við veiðum og öðrum aðgerðum sem geta aukið vanhöld eða dregið
 úr viðkomu dýra af tiltekinni tegund. Þegar rætt er um friðun tekur hún einnig
til eggja og hreiðra þeirra fugla sem njóta algerrar eða tímabundinnar friðunar.
    Veiðar: að handsama eða drepa villt dýr. Þegar um er að ræða fuglaveiðar er
                           einnig átt við eggjatöku.
      Villt dýr: allir fuglar og spendýr, önnur en selir, hvalir, gæludýr og
        bústofn. Dýr, sem er handsamað og haft í haldi, telst villt dýr.
   Stýring á stofnum villtra dýra: aðgerðir af opinberri hálfu er miða að því að
        hafa áhrif á útbreiðslu eða stærð tiltekins stofns villtra dýra.
    Tjón af völdum villtra dýra: fjárhagslegt tjón sem einstaklingar, fyrirtæki
eða aðrir verða fyrir, heilsufarslegt tjón fólks eða búfénaðar og tjón á náttúru
                                   landsins.
     [Búsvæði: svæði sem villt dýr nota sér til framfærslu og viðkomu, svo sem
                  varplönd og fæðusvæði, eða sem farleið.]^1)
                    Grenjatími: tímabilið 1. maí til 31. júlí.
   Netlög: hafsvæði 115 m út frá stórstraumsfjörumáli landareignar eða 115 m út
   frá bakka stöðuvatns sem landareign liggur að. Netlög fylgja einnig eyjum,
                    hólmum og skerjum í sjó og stöðuvötnum.
        Landareign: jörð eða annað landsvæði sem er háð beinum eignarrétti
        einstaklings eða lögaðila, þar með talið sveitarfélag eða ríki.
   [Ágangssvæði: nánar skilgreint svæði þar sem ágangur hreindýra er svipaður á
                               öllu svæðinu.]^2)
                   ^1)L. 94/2004, 1. gr. ^2)L. 164/2002, 33. gr.

                       II. kafli. Markmið og gildissvið.
  2. gr. Markmið laga þessara er að tryggja viðgang og náttúrulega fjölbreytni
 villtra dýrastofna, skipulag á veiðum og annarri nýtingu dýra, svo og aðgerðir
        til þess að koma í veg fyrir tjón sem villt dýr kunna að valda.
   Ákvæði laga þessara taka hvorki til hvala né sela en um þær tegundir gilda
                                  sérstök lög.
                     Lögin ná til efnahagslögsögu Íslands.

                              III. kafli. Umsjón.
  3. gr. [Ráðherra]^1) hefur yfirumsjón með aðgerðum er varða vernd, friðun og
                            veiðar á villtum dýrum.
 [Umhverfisstofnun og Náttúrufræðistofnun Íslands skulu vera [ráðherra]^1) til
ráðgjafar og gera tillögur varðandi vernd, friðun og veiðar á villtum fuglum og
                villtum spendýrum eftir því sem tilefni er til.
 Umhverfisstofnun hefur umsjón með og stjórn á þeim aðgerðum af opinberri hálfu
 sem ætlað er að hafa áhrif á stofnstærð og útbreiðslu villtra dýra eða koma í
veg fyrir tjón af þeirra völdum, sbr. VI. kafla. [Í þeim tilvikum sem ákveðið er
   að aflétta friðun skal Umhverfisstofnun gera tillögur til [ráðherra]^1) um
 stjórn og framkvæmd veiða á stofnum villtra fugla og spendýra, sbr. 7. gr., að
               höfðu samráði við Náttúrufræðistofnun Íslands.]^2)
  Um stefnumótandi mál um vernd, friðun og veiðar á villtum fuglum og villtum
     spendýrum skal haft samráð við Bændasamtök Íslands, Samband íslenskra
 sveitarfélaga, hreindýraráð að því er varðar hreindýr, Skotveiðifélag Íslands
 sem og áhuga- og hagsmunasamtök um vernd, friðun og veiðar á villtum fuglum og
                               villtum spendýrum.
Umhverfisstofnun leiðbeinir þeim sem stunda veiðar og aðrar aðgerðir til þess að
               koma í veg fyrir tjón af völdum villtra dýra.]^3)
      ^1)L. 126/2011, 189. gr. ^2)L. 94/2004, 2. gr. ^3)L. 164/2002, 34. gr.
4. gr. [[Náttúrufræðistofnun Íslands stundar rannsóknir á stofnum villtra fugla
og spendýra, metur ástand þeirra og gerir í framhaldi tillögur til [ráðherra]^1)
um vernd og hvort viðkomandi stofn þoli veiðar, sbr. lög um Náttúrufræðistofnun
                         Íslands og náttúrustofur.]^2)
Náttúrufræðistofnun Íslands hefur ein heimild til að láta merkja villta fugla á
   Íslandi og getur stofnunin veitt einstaklingum leyfi til merkinga samkvæmt
  reglum sem hún setur og samþykktar eru af [ráðherra].^1) Reglur þessar skulu
                           birtar í Stjórnartíðindum.
 Hverjum þeim sem finnur eða handsamar merktan fugl ber að senda merkið, hvort
 sem það er íslenskt eða útlent, til Náttúrufræðistofnunar Íslands ásamt nánari
                          upplýsingum um fundinn.]^3)
      ^1)L. 126/2011, 189. gr. ^2)L. 94/2004, 3. gr. ^3)L. 164/2002, 35. gr.
  5. gr. [Ráðherra]^1) skipar fulltrúaráð sem fram kemur fyrir Íslands hönd í
 Alþjóðafuglaverndarráðinu (Bird Life International) sem Ísland er aðili að. Í
ráðinu skulu eiga sæti fulltrúar nefnda, samtaka og stofnana sem hafa fuglavernd
á stefnuskrá sinni. Nánar skal kveðið á um skipan ráðsins og starfsreglur þess í
                       reglugerð sem [ráðherra]^1) setur.
                             ^1)L. 126/2011, 189. gr.

                     IV. kafli. Vernd, friðun^1) og veiðar.
                                 ^1)Rg. 252/1996.
 6. gr. Villt dýr, þar með talin þau sem koma reglulega eða kunna að berast til
  landsins, eru friðuð nema annað sé tekið fram í lögum þessum. Um innflutning
                         dýra gilda [5]lög nr. 54/1990.
    [Ávallt skal gæta fyllstu varkárni og nærgætni gagnvart villtum dýrum og
búsvæðum þeirra og forðast óþarfa truflun. Við skipulag og landnotkun skal tekið
     tillit til villtra dýra og búsvæða þeirra, sbr. lög um náttúruvernd og
                             [skipulagslög].^1)]^2)
                 ^1)[6]L. 123/2010, 57. gr. ^2)L. 94/2004, 4. gr.
 7. gr. Ákvörðun um að aflétta friðun samkvæmt lögum þessum skal byggjast á því
að viðkoma stofns sé nægileg til þess að vega upp á móti afföllum vegna veiða og
  að með veiðum sé verið að nytja verðmæti í kjöti, skinnum eða öðrum afurðum.
  Einnig er heimilt að taka tillit til þess hvort viðkomandi dýr valdi tjóni.
Í reglugerðum,^1) sem settar eru samkvæmt tillögum [Umhverfisstofnunar],^2) skal
 kveðið á um vernd, friðun og veiðar einstakra tegunda villtra dýra. [Þar skal
m.a. kveða á um hvaða tegundir eru alfriðaðar, hverjar er heimilt að veiða, hvar
megi veiða þær, gerð og notkun vopna og annarra veiðitækja, veiðiaðferðir, lengd
veiðitímabils, sérákvæði vegna hefðbundinna fuglanytja, hvað teljist til fágætra
    fugla, skylduskil á þeim, umgengni við hreiður þeirra og annað sem máli
                                  skiptir.]^3)
  [Þar sem talið er að villt dýr valdi tjóni einhvern tiltekinn tíma árs eða á
   svæðum þar sem viðkomandi tegundir eru friðaðar samkvæmt lögum þessum eða
       reglugerðum byggðum á þeim getur [ráðherra]^4) að fenginni umsögn
Umhverfisstofnunar og Náttúrufræðistofnunar Íslands, eða hreindýraráðs að því er
  varðar hreindýr, veitt tímabundið leyfi til veiða í því skyni að koma í veg
      fyrir tjón. Í reglugerð skal kveðið á um hvaða tegundir skuli ávallt
undanskildar þessu ákvæði. Erindi samkvæmt þessu ákvæði skal svara eigi síðar en
                    viku eftir að það berst ráðuneytinu.]^2)
 [Ráðherra]^4) skal setja reglugerð um sölu, innflutning og útflutning villtra
    dýra og hluta þeirra, svo og egg. Þar skal einnig kveðið á um hamtöku og
              skinnatöku, uppsetningu dýra og starfsemi hamskera.
[Ráðherra]^4) getur að fenginni umsögn [Náttúrufræðistofnunar Íslands]^2) veitt
 undanþágur til veiða á villtum dýrum sem njóta friðunar eða verndar ef nota á
  þau við rannsóknir, fyrir söfn og dýragarða eða til ræktunar og undaneldis.
Náttúrufræðistofnun Íslands má án sérstakrar heimildar láta veiða allar tegundir
fugla, þar á meðal friðaðar tegundir, og safna eggjum handa stofnuninni hvar sem
er og án þess að endurgjald komi fyrir, enda sýni viðkomandi skilríki verði því
   við komið. Haft skal samráð við landeigendur fyrir fram og forðast óþarfa
                                 átroðning. ^2)
   [Ráðherra]^4) getur að fenginni tillögu [Náttúrufræðistofnunar Íslands]^2)
 ákveðið að beita sér fyrir útrýmingu stofns eða tegundar dýra sem flust hefur
   til Íslands af mannavöldum. [[Ráðherra]^4) er heimilt að fenginni tillögu
Náttúrufræðistofnunar Íslands að aflétta tímabundið og á ákveðnum svæðum friðun
á stofnum eða tegundum villtra dýra, sem flust hafa til Íslands af mannavöldum,
                        til að halda stofnum niðri.]^3)
      ^1)Rg. 456/1994, sbr. 511/1994, 506/1998, 498/1999, 610/1999, 686/2002,
  716/2003, 800/2005, 519/2006, 830/2006, 857/2007, 772/2009 og 920/2011. Rg.
  437/1995, sbr. 207/1997. ^2)L. 164/2002, 36. gr. ^3)L. 94/2004, 5. gr. ^4)L.
                               126/2011, 189. gr.
    8. gr. Öllum íslenskum ríkisborgurum, svo og erlendum ríkisborgurum með
 lögheimili hér á landi, eru dýraveiðar heimilar í almenningum, á afréttum utan
 landareigna lögbýla, enda geti enginn sannað eignarrétt sinn til þeirra, og í
  efnahagslögsögu Íslands utan netlaga landareigna. Skulu þeir hafa aflað sér
     leyfis til þess samkvæmt lögum þessum og reglum settum samkvæmt þeim.
    Landeigendum einum eru heimilar dýraveiðar og ráðstöfunarréttur þeirra á
                 landareign sinni nema lög mæli öðruvísi fyrir.
  Eigi má skilja rétt til veiða að nokkru eða öllu leyti frá landareign fyrir
  fullt og allt. En leyfilegt skal að skilja rétt til veiða frá landareign um
            tiltekið tímabil er eigi má vera lengra en 10 ár í senn.
      Nú er landareign í sameign en er skipt eftir merkjum og afnota- eða
  eignarskiptingu og á þá hver sameigandi rétt til dýraveiða á og fyrir sínum
 landshluta eða afnotasvæði, nema samkomulag hafi orðið um aðra lögmæta skipan.
  Nú er landareign í óskiptri sameign og eru þá landeigendum öllum dýraveiðar
  jafnheimilar í þeirri landareign í réttu hlutfalli við afnotarétt lands nema
                        samkomulag verði um aðra skipan.
 Þar sem stöðuvötn, firðir, vogar eða sund, sem ekki eru 230 m á breidd, skipta
landareignum eiga landeigendur veiðirétt út að miðlínu, svo og í ám og lækjum. Í
   stöðuvötnum, sem eru breiðari en 230 m, eru landeigendum, sem land eiga að
     vatninu, einum heimilar veiðar í almenningi þess og eru þær þeim öllum
   jafnheimilar. Sé forn venja til þess að réttur til dýraveiða í almenningi
   stöðuvatns fylgi tiltekinni eða tilteknum landareignum skal sú venja gilda
                                  eftirleiðis.
 Erlendir ferðamenn, sem veiða hér á landi, skulu afla sér veiðikorta, sbr. 11.
gr., og fullnægja að öðru leyti þeim kröfum sem gerðar eru til veiðimanna hér á
                                     landi.
 9. gr. Við veiðar má eingöngu nota skotvopn sem úr má skjóta fríhendis frá öxl
með þeim undantekningum sem upp eru taldar í liðum 3, 4, 7 og 16 hér á eftir og
    nánar er kveðið á um í reglugerðum. Við fuglaveiðar er óheimilt að nota
haglabyssu með hlaupvídd stærri en nr. 12. Við veiðar er m.a. óheimilt að nota:
             1. [Eitur eða svefnlyf, nema til músa- og rottuveiða.]^1)
    2. Sprengiefni, bensín eða önnur efni til þess að svæla með gasi eða reyk.
   3. Steina, barefli, eggvopn, skutla, stunguvopn eða áþekka hluti. Þó má nota
         barefli við hefðbundnar veiðar á fýls-, súlu- og skarfsungum.
      4. Net, nema háf til lundaveiða, sbr. þó 5. mgr. [20. gr.]^1) að því er
 varðar álku, langvíu og stuttnefju. Fugla, er drepast í netum sem lögð eru til
fiskveiða eða kópaveiða, má hvorki bjóða til sölu, selja, kaupa, gefa né þiggja
             að gjöf. Lifandi fugla skal greiða úr neti og sleppa.
                 5. Öngla eða önnur tól sem komið er fyrir í æti.
                             6. Snörur og snörufleka.
   7. Fótboga eða gildrur, nema til músaveiða, rottuveiða, minkaveiða og til að
ná tófuyrðlingum við greni. Gerðir fótboga og gildra skulu hafa hlotið samþykki
                            [Umhverfisstofnunar].^2)
                      8. Rafbúnað sem getur drepið eða rotað.
                  9. Segulbandstæki og aðra rafknúna hljóðgjafa.
                   10. Ljósgjafa, nema til refa- og minkaveiða.
                        11. Búnað til að lýsa upp skotmörk.
                      12. Spegla eða annan búnað sem blindar.
    13. Búnað til þess að miða í myrkri með rafeindatækjum er stækka eða breyta
                                   ímyndinni.
    14. Sjálfvirk skotvopn, svo og handhlaðnar fjölskotabyssur og hálfsjálfvirk
        skotvopn, með skothylkjahólfum sem taka fleiri en tvö skothylki.
                          15. Lifandi dýr sem bandingja.
           16. Hunda til þess að hlaupa uppi bráð, nema við minkaveiðar.
    17. Vélknúin farartæki, nema báta á sjó til fuglaveiða enda gangi þeir ekki
hraðar en níu sjómílur meðan á veiði stendur. Vélknúin farartæki á landi, [önnur
   en [vélsleða, fjórhjól og önnur torfærutæki]^3)],^4) má nota til að flytja
veiðimenn til og frá veiðilendum og þá eingöngu á vegum eða merktum vegaslóðum.
   Skotvopn skulu vera óhlaðin meðan á akstri stendur. Þau skulu einnig vera
                óhlaðin nær vélknúnu farartæki á landi en 250 m.
[Umhverfisstofnun getur veitt tímabundna undanþágu til að nota þær veiðiaðferðir
 sem taldar eru upp í 1. mgr. í vísindaskyni eða ef villt dýr valda umtalsverðu
    tjóni eða umtalsverðum ama og aðrar aðferðir eru ekki taldar henta.]^1)
     ^1)L. 94/2004, 6. gr. ^2)L. 164/2002, 37. gr. ^3)L. 36/2005, 1. gr. ^4)L.
                                60/2003, 1. gr.
   10. gr. [Veiðar skulu óheimilar á svæðum sem eru friðlýst vegna dýralífs.
   [Ráðherra]^1) getur aflétt tímabundið eða rift þeirri friðun að fullu eða
      gagnvart tiltekinni tegund að fenginni umsögn Umhverfisstofnunar og
                       Náttúrufræðistofnunar Íslands.]^2)
 Veiðimanni er skylt að hirða bráð sína. Særi veiðimaður dýr ber honum að elta
 það strax uppi og aflífa ef þess er nokkur kostur. Ákvæði þetta gildir einnig
þótt sært dýr fari inn á landareign sem veiðimaður hefur ekki leyfi til að veiða
  á og er þá bráð eign landeiganda nema annað sé tekið fram í lögum þessum og
                       reglugerðum settum samkvæmt þeim.
                 ^1)L. 126/2011, 189. gr. ^2)L. 164/2002, 38. gr.

                 V. kafli. Veiðikort og hæfnispróf veiðimanna.
  11. gr. [Allir sem stunda veiðar á villtum dýrum, öðrum en rottum, músum og
 minkum, skulu afla sér veiðikorts gegn gjaldi, sbr. 3. mgr.]^1) Veiðikort þarf
ekki til eggjatöku. [Umhverfisstofnun]^2) annast útgáfu veiðikorta. Á veiðikorti
skal getið nafns handhafa, gildistímabils og þeirra tegunda sem viðkomandi hefur
 heimild til að veiða. Korthafi skal ætíð bera kortið á sér á veiðum. Hann skal
 framvísa því ef óskað er. [Eigi síðar en 1. apríl ár hvert skal veiðikortshafi
  skrá og skila þar til gerðri skýrslu um undangengið veiðiár sem telst frá 1.
  janúar til 31. desember. Ef veiðiskýrslu frá fyrra veiðitímabili hefur ekki
   verið skilað er útgáfa nýs veiðikorts óheimil. Ef veiðiskýrsla berst eftir
 lögmæltan skiladag hækkar gjald fyrir útgáfu nýs veiðikorts í 5.000 kr.]^3)^4)
   Ábúendur hlunnindajarða og aðrir rétthafar hefðbundinna hlunninda skulu fá
  sérstök veiðikort, hlunnindakort, til staðfestu því að þeir hafi rétt til að
  nýta hlunnindi á jörðinni, eða á tilteknu svæði, og til að verjast tjóni af
 völdum villtra dýra á jörðinni eða svæðinu. Hlunnindakort gilda fyrir eiganda
  eða ábúanda og það fólk sem honum er nauðsynlegt að hafa með sér við nýtingu
            hlunnindanna og við varnaraðgerðir við ágangi tjónvalda.
  [[Gjald fyrir veiðikort skal vera 3.500 kr. fyrir hvert veiðiár.]^3) Gjaldið
skal notað til rannsókna, vöktunar og stýringar á stofnum villtra dýra, auk þess
 að kosta útgáfu kortanna. Ráðherra úthlutar fé til rannsókna af tekjum af sölu
             veiðikorta að fengnum tillögum Umhverfisstofnunar.]^2)
 [Þeir sem stunda veiðar á villtum dýrum skulu hafa tekið próf um villt dýr og
umhverfi þeirra og í hæfni til veiða. [Umhverfisstofnun]^2) heldur námskeið til
 undirbúnings hæfnisprófum. [Umhverfisstofnun]^2) er heimilt að innheimta gjald
 fyrir töku prófs um villt dýr og umhverfi þeirra og í hæfni til veiða og fyrir
 námskeið til undirbúnings prófunum. Gjöld skulu aldrei vera hærri en sem nemur
  rökstuddum kostnaði við veitta þjónustu. Ráðherra setur að fengnum tillögum
   [Umhverfisstofnunar]^2) gjaldskrá fyrir próf og námskeið til undirbúnings
                               hæfnisprófum.]^5)
    ^1)L. 94/2004, 7. gr. ^2)L. 164/2002, 39. gr. ^3)L. 56/2008, 1. gr. ^4)Rg.
      291/1995, sbr. 230/1996, 403/1996 og 50/2004. ^5)L. 131/1999, 1. gr.

                        VI. kafli. Sérákvæði um veiðar.
                                 12. gr. Refir.
    Óheimilt er að eyðileggja greni. Ekki má láta hunda hlaupa um á greni á
 grenjatímanum né hafa þar óþarfa umgang. Sveitarstjórnir skulu halda skrá yfir
  öll þekkt greni í sínu umdæmi ásamt lýsingu á þeim og skulu afrit af skránum
                      varðveitt hjá [Umhverfisstofnun].^1)
   [Þar sem [ráðherra]^2) ákveður, að fengnum tillögum Umhverfisstofnunar og
Náttúrufræðistofnunar Íslands, að nauðsynlegt sé að láta veiða refi til þess að
 koma í veg fyrir tjón af þeirra völdum, sbr. 7. gr., er sveitarstjórn skylt að
ráða kunnáttumann til grenjavinnslu og skal hann hafa með sér aðstoðarmann.]^1)
Þar sem [Umhverfisstofnun]^1) og sveitarstjórn þykir betur henta má skipuleggja
  refaveiðar að vetrarlagi í stað grenjavinnslu og fela þá skotmanni með sama
hætti framkvæmdina. Eigi fleiri sveitarfélög sameiginlegt upprekstrarland skulu
sveitarstjórnir fela stjórn viðkomandi upprekstrar- eða fjallskilafélags umsjón
                     refaveiða samkvæmt þessari málsgrein.
 Á svæðum, þar sem friðun refa hefur verið aflétt, sbr. 7. gr., eru refaveiðar
     utan grenjatíma öllum heimilar sem til þess hafa leyfi samkvæmt lögum.
   [Ráðherra]^2) ákveður árlega viðmiðunartaxta launa til skotmanna og aðrar
    greiðslur fyrir unna refi sem veiddir eru skv. 2. og 3. mgr. [Viðkomandi
   sveitarstjórnir skulu árlega gefa skýrslur til [Umhverfisstofnunar]^1) um
refaveiðar og kostnað við þær, hver á sínu svæði, og endurgreiðir ríkissjóður þá
     hluta kostnaðar við veiðarnar m.a. með tilliti til fjárhagslegrar getu
  hlutaðeigandi sveitarfélaga eftir því sem nánar er ákveðið í fjárlögum.]^3)
[Ráðherra]^2) getur í samráði við [Umhverfisstofnun]^1) heimilað sveitarstjórnum
að ráða skotmenn til refaveiða á tilteknum svæðum til viðbótar þeim sem ákvörðuð
 hafa verið skv. 2. mgr. og falla þau þá ekki undir greiðsluskyldu ríkissjóðs.
  Þrátt fyrir ákvæði 6. gr. mega bændur og æðarræktendur, eða aðilar á þeirra
 vegum, skjóta refi sem búfénaði eða æðarvarpi stafar hætta af. Skal viðkomandi
   tilkynna skotmönnum, sbr. 2. mgr., um slíka veiði svo fljótt sem auðið er.
     ^1)L. 164/2002, 40. gr. ^2)L. 126/2011, 189. gr. ^3)L. 140/1996, 25. gr.
                                13. gr. Minkar.
[Minkar njóta ekki friðunar samkvæmt lögum þessum. Þó er [ráðherra]^1) heimilt,
       að fenginni umsögn Náttúrufræðistofnunar Íslands, að friða minka í
               rannsóknarskyni á takmörkuðu svæði í skamman tíma.
    Þar sem [ráðherra]^1) ákveður, að fengnum tillögum Umhverfisstofnunar og
Náttúrufræðistofnunar Íslands, að minkaveiðar séu nauðsynlegar til þess að koma
í veg fyrir tjón af völdum minka er sveitarstjórn skylt að ráða kunnáttumann til
                                minkaveiða.]^2)
 [Ráðherra]^1) ákveður árlega viðmiðunartaxta launa og annarra greiðslna fyrir
unna minka sem veiddir eru skv. 2. mgr. [Viðkomandi sveitarstjórnir skulu árlega
  gefa skýrslur til [Umhverfisstofnunar]^2) um minkaveiðar og kostnað við þær,
hver á sínu svæði, og endurgreiðir ríkissjóður þá allt að helming kostnaðar við
 veiðarnar eftir því sem nánar er ákveðið í fjárlögum.]^3) [Ráðherra]^1) setur
    reglugerð^4) um framkvæmd veiðanna og um tilhögun endurgreiðslna á hlut
                         ríkissjóðs í kostnaði við þær.
     ^1)L. 126/2011, 189. gr. ^2)L. 164/2002, 41. gr. ^3)L. 144/1995, 57. gr.
                        ^4)Rg. 437/1995, sbr. 207/1997.
                               14. gr. [Hreindýr.
     [Ráðherra]^1) getur heimilað veiðar úr hreindýrastofninum, enda telji
  Umhverfisstofnun að stofninn þoli veiði og að æskilegt sé að veiða úr honum.
 Ráðherra ákveður árlega fjölda þeirra dýra sem fella má, eftir aldri, kyni og
veiðisvæðum, að fengnum tillögum Umhverfisstofnunar og birtir auglýsingu þar að
  lútandi í Lögbirtingablaði. Eignarréttur á landi þar sem hreindýr halda sig
                    veitir ekki rétt til veiða á hreindýrum.
  Veiðar á hreindýrum eru heimilar öllum er til þess hafa leyfi samkvæmt lögum
 þessum og reglum settum samkvæmt þeim. Af hverju felldu hreindýri skal greiða
   til Umhverfisstofnunar sérstakt leyfisgjald sem ráðherra ákveður árlega að
    fengnum tillögum stofnunarinnar. Við ákvörðun gjaldsins skal taka mið af
  kostnaði við vöktun hreindýrastofnsins og eftirlit og stjórn hreindýraveiða.
          Gjaldið skal þó ekki vera hærra en sem nemur þeim kostnaði.
 [Umhverfisstofnun annast sölu veiðileyfa og eftirlit með hreindýraveiðum.]^2)
   Umhverfisstofnun skiptir arði af sölu veiðileyfa og afurða felldra dýra að
 fengnum tillögum hreindýraráðs. Umhverfisstofnun gerir tillögu til ráðherra um
   árlegan veiðikvóta og skiptingu hans milli veiðisvæða að fengnum tillögum
                         hreindýraráðs þar að lútandi.
[Ráðherra]^1) skipar fjóra menn í hreindýraráð. Ráðherra skipar formann ráðsins
         án tilnefningar. Búnaðarsamband Austurlands og Búnaðarsamband
     Austur-Skaftafellssýslu tilnefna einn fulltrúa hvort og sveitarfélög á
 veiðisvæði hreindýra einn fulltrúa. Verði atkvæði jöfn á fundum ráðsins ræður
atkvæði formanns. Hlutverk ráðsins er að vera Umhverfisstofnun og [ráðherra]^1)
    til ráðgjafar um vernd, veiðar og nýtingu hreindýrastofnsins. Fulltrúum
 Náttúrustofu Austurlands og Náttúrufræðistofnunar Íslands er heimilt að sitja
 fundi hreindýraráðs og hafa þar málfrelsi og tillögurétt. Ráðið skal ár hvert
  gera tillögu til Umhverfisstofnunar um skilgreiningu ágangssvæða hreindýra,
             árlegan veiðikvóta og skiptingu hans milli veiðisvæða.
^2) Verði Umhverfisstofnun eða eftirlitsmenn á vegum stofnunarinnar varir við að
 brotið sé gegn ákvæðum laganna og reglugerðum um hreindýraveiðar er heimilt að
      svipta viðkomandi veiðileyfi og leita aðstoðar lögreglu ef með þarf.
                                      ^2)
   Náttúrustofa Austurlands annast vöktun og rannsóknir á hreindýrastofninum
     samkvæmt samningi við Umhverfisstofnun og Náttúrufræðistofnun Íslands.
     Náttúrustofa Austurlands gerir Náttúrufræðistofnun Íslands grein fyrir
niðurstöðu, sbr. lög um Náttúrufræðistofnun Íslands og náttúrustofur. Af hverju
felldu dýri skal greiða sérstakt gjald til þess að standa undir vöktun stofnsins
             og ákveður ráðherra upphæð gjaldsins, sbr. 3. mgr.]^3)
 [[Enginn má stunda hreindýraveiðar nema hann hafi til þess veiðileyfi og sé í
  fylgd með leiðsögumanni. Áður en veiðimaður fer til hreindýraveiða skal hann
hafa staðist verklegt skotpróf á síðustu tólf mánuðum. Veiðimaður þarf að skila
inn staðfestingu á að hann hafi lokið verklegu skotprófi fyrir 1. júlí ár hvert.
 Skili veiðimaður ekki inn staðfestingu skal veiðileyfi hans úthlutað að nýju.
   Umhverfisstofnun er heimilt að veita veiðimanni sem fær úthlutað leyfi til
  hreindýraveiða eftir 1. júlí frest til að skila inn staðfestingu á verklegu
                                   skotprófi.
 Enginn getur tekið að sér leiðsögn með hreindýraveiðum nema hann hafi til þess
 leyfi Umhverfisstofnunar. Leyfi skal veitt til allt að fjögurra ára í senn og
miðast við tiltekin veiðisvæði. Til að geta hlotið leyfi sem leiðsögumaður þarf
                 umsækjandi að uppfylla eftirfarandi skilyrði:
                  1. Hafa skotvopnaleyfi (B-flokk) og veiðikort.
   2. Hafa staðfestingu á að hann hafi staðist verklegt skotpróf á síðustu tólf
                                    mánuðum.
   3. Hafa þekkingu og reynslu af veiðum, fláningu og meðferð afurða hreindýra.
    4. Hafa staðfestingu á þátttöku í námskeiðum Umhverfisstofnunar og að hann
         hafi lokið prófi í kjölfar þeirra með fullnægjandi árangri í:
    a. líffræði, sýklafræði, vistfræði og náttúruvernd með sérstöku tilliti til
                                   hreindýra,
     b. líffærafræði, þekkingu á helstu sjúkdómum og sníkjudýrum sem finnast á
                             Íslandi og töku sýna,
   c. náttúruverndarlögum, lögum um vernd, friðun og veiðar á villtum fuglum og
villtum spendýrum, reglugerð um hreindýraveiðar og öðrum lögum sem máli skipta,
                                   d. leiðsögn,
                               e. meðferð skotvopna,
             f. meðferð og notkun áttavita og GPS-staðsetningartækja,
            g. veiði villtra dýra og siðfræði og siðareglum veiðimanna,
                      h. staðháttum á viðkomandi veiðisvæði.
      5. Hafa tvisvar á sama veiðitímabili leiðsagt með hreindýraveiðum undir
     handleiðslu starfandi leiðsögumanns sem valinn er af Umhverfisstofnun.
            6. Hafa sótt skyndihjálparnámskeið á síðustu tveimur árum.
     Umhverfisstofnun heldur námskeið skv. 4. tölul. 10. mgr. í samráði við
 hreindýraráð og skal Umhverfisstofnun m.a. meta þörf á að halda slík námskeið
 með tilliti til eðlilegrar nýliðunar í hópi leiðsögumanna. Umhverfisstofnun er
    heimilt að innheimta gjald fyrir námskeið á vegum hennar, próf í kjölfar
     námskeiða, verkleg skotpróf og fyrir útgáfu eða endurnýjun leyfa fyrir
leiðsögumenn. Gjöld skulu aldrei vera hærri en sem nemur rökstuddum kostnaði við
veitta þjónustu. Ráðherra setur að fengnum tillögum Umhverfisstofnunar gjaldskrá
  fyrir námskeið á vegum hennar, próf í kjölfar námskeiða, verkleg skotpróf og
             fyrir útgáfu eða endurnýjun leyfa fyrir leiðsögumenn.
      Umhverfisstofnun heldur verkleg skotpróf fyrir hreindýraveiðimenn og
  leiðsögumenn. Umhverfisstofnun er heimilt að fela öðrum framkvæmd verklegra
                  skotprófa, svo sem rekstraraðilum skotvalla.
   Til að fá endurnýjun leyfis sem leiðsögumaður þarf umsækjandi að uppfylla
                             eftirfarandi skilyrði:
                  1. Hafa skotvopnaleyfi (B-flokk) og veiðikort.
   2. Hafa staðfestingu á að hann hafi staðist verklegt skotpróf á síðustu tólf
                                    mánuðum.
   3. Hafa staðfestingu á þátttöku í endurmenntunarnámskeiði Umhverfisstofnunar.
            4. Hafa sótt skyndihjálparnámskeið á síðustu tveimur árum.
 Vilji leiðsögumaður bæta við sig veiðisvæðum hvort sem er við endurnýjun eða í
  öðrum tilvikum þarf hann að auki að standast próf í staðháttum á viðkomandi
                                  veiðisvæði.
     Hlutverk leiðsögumanna með hreindýraveiðum er að fylgja veiðimanni um
 veiðisvæði, hjálpa honum að þekkja þau dýr sem hann má veiða, sjá til þess að
veiðimaður fari rétt að við veiðarnar, skrái þær upplýsingar á veiðiskýrslur sem
krafist er og skili inn veiðiskýrslum rétt útfylltum. Leiðsögumaður á að sjá til
þess að veiðar séu í samræmi við lög og reglur. Brjóti leiðsögumaður gegn lögum
og reglugerðum getur Umhverfisstofnun veitt honum áminningu eða svipt hann leyfi
séu sakir alvarlegar eða ítrekaðar. Hafi leiðsögumaður verið sviptur leyfi getur
   hann öðlast slíkt leyfi á ný þegar fjögur ár eru liðin frá sviptingu enda
 fullnægi hann þeim kröfum sem gerðar eru þegar um nýtt leyfi er að ræða, sbr.
10. mgr. Ráðherra er heimilt að kveða nánar á í reglugerð um hlutverk og skyldur
  leiðsögumanna með hreindýraveiðum að fengnum tillögum Umhverfisstofnunar og
                                 hreindýraráðs.
  Aðeins er heimilt að úthluta arði af hreindýraveiðum til þeirra sem heimila
  hreindýraveiðar á landi sínu allt veiðitímabilið. Eigandi eða ábúandi jarðar
 skal fyrir 1. júlí ár hvert tilkynna til Umhverfisstofnunar hvort hann heimili
  veiðar á landi sínu eður eigi. Eigandi eða ábúandi þarf þó ekki að tilkynna
   afstöðu sína árlega hafi hann gert það einu sinni og ekki orðið breyting á
   afstöðu hans. Umhverfisstofnun er heimilt að miða við afstöðu eiganda eða
 ábúanda frá fyrri veiðitímabilum hafi hann ekki tilkynnt um afstöðu sína fyrir
                                  1. júlí.]^4)
   Ráðherra setur að fengnum tillögum Umhverfisstofnunar nánari reglur^5) um
          framkvæmdina, m.a. um skiptingu arðs af hreindýraveiðum.]^2)
   ^1)L. 126/2011, 189. gr. ^2)L. 94/2004, 8. gr. ^3)L. 164/2002, 42. gr. ^4)L.
63/2011, 1. gr. 2.5. málsl. 9. mgr. taka ekki gildi fyrr en 1. janúar 2012 skv.
           2. gr. s.l. ^5)Rg. 486/2003, sbr. 636/2010. Rg. 487/2003.
                             15. gr. Mýs og rottur.
Rottur og húsamýs, svo og hagamýs í húsum inni, eru ekki friðaðar samkvæmt lögum
                                    þessum.
[Heilbrigðisnefndir hafa umsjón með fækkun á músum og rottum eftir því sem nánar
               er kveðið á um í reglugerð sem ráðherra setur.]^1)
                               ^1)L. 94/2004, 9. gr.
                              16. gr. Hvítabirnir.
 Hvítabirnir eru friðaðir samkvæmt lögum þessum á landi, hafís og á sundi, sbr.
                                   þó 3. mgr.
  [Gangi hvítabjörn á land þar sem fólki eða búfénaði er ekki talin stafa bráð
  hætta af er Umhverfisstofnun heimilt að láta fanga björninn og flytja hann á
                  stað þar sem ekki stafar hætta af honum.]^1)
Fella má hvítabjörn sem gengið hefur á land og fólki eða búfénaði er talin stafa
                                   hætta af.
 Hafi hvítabjörn verið felldur skv. 3. mgr. skal það tilkynnt [ráðherra]^2) án
         tafar og getur hann þá krafist þess að björninn verði afhentur
     Náttúrufræðistofnun Íslands til athugunar og ráðstöfunar, enda greiði
                         ríkissjóður áfallinn kostnað.
                 ^1)L. 164/2002, 43. gr. ^2)L. 126/2011, 189. gr.
                                17. gr. Fuglar.
 [Ráðherra]^1) getur í reglugerð,^2) að fengnum tillögum [Umhverfisstofnunar og
Náttúrufræðistofnunar Íslands],^3) aflétt friðun eftirtalinna fuglategunda innan
                  þeirra tímamarka er hér segir, sbr. 7. gr.:
             1. Allt árið: svartbakur, sílamáfur, silfurmáfur, hrafn.
                 2. Frá 20. ágúst til 31. mars: grágæs, heiðagæs.
      3. Frá 1. september til 31. mars: fýll, dílaskarfur, toppskarfur, súla,
 blesgæs, helsingi, stokkönd, urtönd, rauðhöfðaönd, duggönd, skúfönd, hávella,
 toppönd, hvítmáfur, hettumáfur, rita, skúmur, kjói. Ætíð er heimilt að skjóta
                             kjóa nærri æðarvarpi.
    4. Frá 1. september til 10. maí: álka, langvía, stuttnefja, teista, lundi.
                    5. Frá 15. október til 22. desember: rjúpa.
[Heimilt er að takmarka veiðar við ákveðna daga innan þeirra tímamarka sem fram
                koma í 1. mgr. og ákveðinn tíma sólarhrings.]^4)
 Nú hefur [ráðherra]^1) ákveðið að aflétta friðun skv. 1. mgr. og getur hann þá
að ósk sveitarstjórnar ákveðið að friðun gildi áfram í tiltekinn tíma á ákveðnum
              svæðum þar sem umferð veiðimanna er talin óæskileg.
  Óheimilt er að þeyta flautur, fljúga flugvélum eða vera með annan hávaða að
  óþörfu í grennd við fuglabjörg. Enn fremur er óheimilt að hleypa af skoti á
 landi nær fuglabjörgum en 200 m og á sjó nær en 500 m. Aldrei má skjóta fugl í
                                 fuglabjörgum.
                      Óheimilt er að veiða fugla í sárum.
   ^1)L. 126/2011, 189. gr. ^2)Rg. 456/1994, sbr. 511/1994, 506/1998, 498/1999,
    610/1999, 686/2002, 716/2003, 800/2005, 519/2006, 830/2006, 772/2009 og
            920/2011. ^3)L. 164/2002, 44. gr. ^4)L. 36/2005, 2. gr.
                    [17. gr. a. Bann við sölu á veiðifangi.
 [Ráðherra]^1) er heimilt með reglugerð,^2) þegar friðun einstakra fuglategunda
 er aflétt í samræmi við ákvæði 17. gr., að banna sölu á þeim fuglum og afurðum
 þeirra, enda sé talið nauðsynlegt vegna ástands viðkomandi stofns að takmarka
                                    veiðar.
 Óheimilt er að flytja út, bjóða til sölu eða selja fugla og afurðir fugla sem
   ráðherra hefur bannað sölu á skv. 1. mgr. Með sölu er átt við hvers konar
                          afhendingu gegn endurgjaldi.
  Sölubann sem ráðherra ákveður skv. 1. mgr. nær ekki til innfluttra fugla og
fuglaafurða þeirra tegunda sem bannið tekur til. Innflytjanda og seljanda ber að
tryggja að innfluttar fuglategundir og afurðir þeirra séu þannig merktar að fram
                   komi í hvaða landi þær eru upprunnar.]^3)
   ^1)L. 126/2011, 189. gr. ^2)Rg. 456/1994, sbr. 511/1994, 506/1998, 498/1999,
610/1999, 686/2002, 716/2003, 800/2005, 830/2006 og 772/2009. ^3)L. 36/2005, 3.
                                      gr.

                        [VII. kafli. Sértæk friðun.]^1)
                              ^1)L. 94/2004, 10. gr.
 [18. gr. Ráðherra er heimilt með reglugerð, að höfðu samráði við hlutaðeigandi
 sveitarfélög eftir því sem við á og að fenginni tillögu Náttúrufræðistofnunar
 Íslands, að kveða á um aukna vernd ákveðinna friðaðra stofna villtra fugla og
  spendýra ef brýn ástæða er til. Í reglugerðinni er heimilt að kveða á um að
 strangari reglur gildi um búsvæði þessara tegunda ef sýnt þykir að tegundunum
stafi sérstök ógn af mannaferðum eða umferð eða séu sérstaklega viðkvæmar fyrir
                                     raski.
 Umhverfisstofnun getur að fenginni umsögn Náttúrufræðistofnunar Íslands veitt
undanþágu frá ákvæðum þessa kafla, svo sem vegna myndatöku og rannsókna, enda sé
sótt um hana fyrir fram. Skilyrði skulu sett um umgang við hreiður við veitingu
                             slíkrar undanþágu.]^1)
                              ^1)L. 94/2004, 10. gr.
                                [19. gr. Ernir.
 Óheimilt er frá 15. mars til 15. ágúst að koma nær arnarhreiðrum en 500 m nema
brýna nauðsyn beri til, svo sem vegna lögmætra nytja sem ekki er hægt að stunda
 á öðrum árstíma, enda sýni menn ýtrustu varfærni og forðist að trufla fuglana.
Þessi takmörkun á umferð gildir bæði þar sem ernir eru að búa sig undir varp og
      við þau hreiður sem orpið hefur verið í og eru með eggjum eða ungum.
Óheimilt er að hrófla við hreiðrum og hreiðurstæðum arna og svæði sem takmarkast
 af 100 m hringmáli umhverfis, hvort sem er á varptíma eða utan hans. Einnig er
   óheimilt að koma fyrir hvers kyns búnaði í þeim tilgangi að fæla fugla frá
hreiðurstæðum eða reyna að hindra þá í að verpa þar. Með hreiðurstæðum samkvæmt
þessari grein er átt við alla þá staði sem ernir hafa orpið á. Heimilt er þó að
stugga við örnum sem halda til eða sjást í friðlýstum æðarvörpum, svo fremi sem
  fuglunum sjálfum, hreiðrum þeirra, eggjum og ungum er ekki hætta búin. Þó er
  óheimilt að stugga við hreiðurörnum innan 2 km frá varpstað. Ráðherra setur
   reglugerð um þær aðferðir sem heimilt er að nota til að stugga við örnum í
                             friðlýstum æðarvörpum.
  [Ráðherra]^1) getur veitt undanþágu frá banni skv. 1. og 2. mgr. í sérstökum
   tilvikum, svo sem vegna lagningar þjóðvega eða annarrar mannvirkjagerðar í
  almannaþágu, að fenginni umsögn Umhverfisstofnunar og Náttúrufræðistofnunar
          Íslands. Þá er Umhverfisstofnun heimilt, að fenginni umsögn
 Náttúrufræðistofnunar Íslands, að veita undanþágu frá ákvæðum 1. mgr., svo sem
 vegna myndatöku og rannsókna, enda sé sótt um hana fyrir fram. Skilyrði skulu
           sett um umgang við hreiður við veitingu slíkrar undanþágu.
   Náttúrufræðistofnun Íslands skal halda skrá yfir hreiðurstæði arna og láta
     Umhverfisstofnun í té. Fara skal með allar upplýsingar úr skránni sem
 trúnaðarmál í samræmi við reglur sem [ráðherra]^1) setur um meðferð upplýsinga
  úr skránni. Heimilt er þó að veita landeiganda upplýsingar um arnarhreiður á
landareign hans og öðrum sem er nauðsynlegt að fá slíkar upplýsingar, t.d. vegna
                      mannvirkjagerðar í almannaþágu.]^2)
                  ^1)L. 126/2011, 189. gr. ^2)L. 94/2004, 10. gr.

                      [VIII. kafli.]^1) Nýting hlunninda.
                              ^1)L. 94/2004, 10. gr.
    [20. gr.]^1) Frá 15. apríl til 14. júlí ár hvert eru öll skot bönnuð nær
 friðlýstu æðarvarpi en 2 km nema brýna nauðsyn beri til. [Frá 1. apríl til 14.
 júlí ár hvert]^2) má eigi án leyfis varpeiganda leggja net í sjó nær friðlýstu
                  æðarvarpi en 250 m frá stórstraumsfjörumáli.
  [Ráðherra]^3) setur reglugerð^4) um hvernig staðið skuli að skilgreiningu og
                  friðlýsingu æðarvarps samkvæmt lögum þessum.
Í varpi kríu, silfurmáfs, hvítmáfs og hettumáfs skal heimilt að taka egg þessara
                  fugla en þó aldrei eftir 15. júní ár hvert.
Á takmörkuðum svæðum, þar sem eggja- eða ungataka súlu, dílaskarfs, toppskarfs,
 fýls, skúms, hvítmáfs, ritu, álku, langvíu, stuttnefju, teistu og lunda telst
  til hefðbundinna hlunninda, skulu friðunarákvæði laga þessara ekki vera til
            fyrirstöðu því að nytja megi þau hlunnindi eftirleiðis.
    Á takmörkuðum svæðum, þar sem veiði fullvaxinna lunda, álku, langvíu og
  stuttnefju í háf telst til hlunninda, skulu friðunarákvæði laga þessara ekki
 vera til fyrirstöðu því að nytja megi þau hlunnindi eftirleiðis. Veiðar þessar
         hefjist ekki fyrr en 1. júlí og ljúki eigi síðar en 15. ágúst.
Á takmörkuðum svæðum, þar sem andarvarp er mikið, skal veiðirétthafa heimilt að
   taka egg frá eftirtöldum andartegundum: æðarfugli, stokkönd, rauðhöfðaönd,
urtönd, duggönd, skúfönd, hávellu, húsönd og toppönd. Við slíka eggjatöku skulu
 ávallt skilin eftir minnst fjögur egg í hverju hreiðri. Heimilt er og að taka
  grágæsar- og heiðagæsaregg, en þá skulu eigi færri en tvö egg skilin eftir í
  hreiðri. Andaregg og heiðagæsaregg, sem tekin eru samkvæmt ákvæðum þessarar
  málsgreinar, má hvorki bjóða til sölu, selja, kaupa, gefa né þiggja að gjöf.
Telji eigandi veiðiréttar sig hafa heimild til nýtingar hlunninda skv. 4. eða 5.
  mgr. skal hann afla staðfestingar viðkomandi sveitarstjórnar og sýslumanns á
    rétti sínum. Neiti þessir aðilar að staðfesta heimild veiðirétthafa sker
                       [ráðherra]^3) úr þeim ágreiningi.
   ^1)L. 94/2004, 10. gr. ^2)L. 36/2005, 4. gr. ^3)L. 126/2011, 189. gr. ^4)Rg.
                                   252/1996.

                   [IX. kafli.]^1) Refsiákvæði og réttarfar.
                              ^1)L. 94/2004, 10. gr.
 [21. gr.]^1) Brot gegn lögum þessum og reglum, sem settar verða samkvæmt þeim,
    varða sektum [eða fangelsi allt að 2 árum]^2) og sviptingu skotvopna- og
veiðileyfis. Virða skal það refsingu til þyngingar ef um sjaldgæfar eða fágætar
fuglategundir er að ræða, sbr. 7. gr. Sama gildir um æðarfugl og æðaregg, svo og
     stórfelldar ólögmætar fuglaveiðar og spjöll á friðlýstum varpstöðvum.
 [Gera má lögaðila sekt fyrir brot gegn 17. gr. a. Um refsiábyrgðina fer eftir
                    II. kafla A almennra hegningarlaga.]^3)
Tilraun til brota gegn lögum þessum og reglugerðum, sem settar eru á grundvelli
      þeirra, varða refsingu sem fullframið brot, sbr. III. kafla almennra
             hegningarlaga. Hið sama gildir um hlutdeild í brotum.
    Gera má upptækt til ríkissjóðs: Ólöglegt veiðifang, egg eða eggjaskurn,
veiðitæki og annan búnað sem notaður hefur verið við framkvæmd brots, [veiðifang
 sem boðið er til sölu eða selt í bága við sölubann skv. 17. gr. a],^3) svo og
 hagnað af ólöglegri veiði og sölu framangreindra verðmæta. Ekki er það upptöku
til fyrirstöðu þótt annar sé eigandi veiðitækis eða annars sem upptaka er heimil
   á en sá sem sekur hefur reynst um brot á lögum þessum eða reglum settum á
  grundvelli þeirra. Að öðru leyti skal fara um eignaupptöku samkvæmt ákvæðum
                          [7]69. gr. laga nr. 19/1940.
       ^1)L. 94/2004, 10. gr. ^2)L. 82/1998, 214. gr. ^3)L. 36/2005, 5. gr.
                                [22. gr.]^1) ^2)
                 ^1)L. 94/2004, 10. gr. ^2)[8]L. 88/2008, 233. gr.

          [X. kafli.]^1) Almenn ákvæði, gildistaka og brottfallin lög.
                              ^1)L. 94/2004, 10. gr.
  [23. gr.]^1) Reglugerðir, og aðrar stjórnvaldsaðgerðir um spendýrastofna og
fugla, sem settar hafa verið fyrir gildistöku þessara laga, halda gildi sínu að
 svo miklu leyti sem þær brjóta ekki í bága við þau uns nýjar reglur hafa verið
                                    settar.
                      Lög þessi öðlast gildi 1. júlí 1994.
                              ^1)L. 94/2004, 10. gr.

References

   Visible links
   1. file://1996093.html
   2. file://2002090.html
   3. file://2008088.html
   4. file://2010123.html
   5. file://1990054.html
   6. file://2010123.html#g57
   7. file://1940019.html#g69
   8. file://2008088.html#g233
