                                    dálkum.

   --------------------------------------------------------------------------

                            Lög um umboðsmann barna

                              1994 nr. 83 19. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

Tóku gildi 1. janúar 1995. Breytt með [4]l. 83/1997 (tóku gildi 6. júní 1997) og
                    [5]l. 47/2006 (tóku gildi 1. júlí 2006).

 1. gr. Stofna skal embætti umboðsmanns barna sem hafi það hlutverk að bæta hag
  barna og standa vörð um hagsmuni, þarfir og réttindi þeirra samkvæmt því sem
                          nánar segir í lögum þessum.
    Með börnum er í lögum þessum átt við einstaklinga allt að 18 ára aldri.
   2. gr. [Ráðherra skipar umboðsmann barna til fimm ára í senn.]^1) Skipa má
umboðsmanninn að nýju til fimm ára án auglýsingar en eigi oftar nema sérstaklega
                                   standi á.
  Umboðsmaður barna skal hafa lokið háskólaprófi. Hafi umboðsmaður barna ekki
     lokið embættisprófi í lögfræði skal lögfræðingur starfa við embættið.
[Kjararáð]^2) ákveður laun og starfskjör umboðsmanns barna. Umboðsmanni barna er
óheimilt að hafa með höndum önnur launuð störf eða takast á hendur verkefni sem
                          eigi samrýmast starfi hans.
                ^1)[6]L. 83/1997, 11. gr. ^2)[7]L. 47/2006, 13. gr.
 3. gr. Umboðsmaður barna skal vinna að því að stjórnvöld, einstaklingar, félög
og önnur samtök einstaklinga og fyrirsvarsmenn lögpersóna taki fullt tillit til
 réttinda, þarfa og hagsmuna barna. Í starfi sínu skal umboðsmaður barna setja
   fram ábendingar og tillögur um úrbætur sem snerta hag barna á öllum sviðum
                                 samfélagsins.
                         Umboðsmaður barna skal einkum:
    a. hafa frumkvæði að stefnumarkandi umræðu í samfélaginu um málefni barna,
        b. koma á framfæri tillögum um úrbætur á réttarreglum og fyrirmælum
                   stjórnsýsluhafa er varða börn sérstaklega,
    c. stuðla að því að virtir verði þjóðréttarsamningar sem varða réttindi og
velferð barna og fullgiltir hafa verið af Íslands hálfu og enn fremur benda á að
                   samningar um þetta efni verði fullgiltir,
   d. bregðast við með tiltækum úrræðum telji hann að aðilar þeir, er greinir í
upphafi 1. mgr., hafi með athöfnum sínum eða athafnaleysi brotið gegn réttindum,
                    þörfum og hagsmunum barna í samfélaginu,
    e. stuðla að því að kynna fyrir almenningi löggjöf og aðrar réttarreglur er
varða börn og ungmenni og beita sér fyrir því að gerðar verði rannsóknir á þessu
                                     sviði.
  Telji umboðsmaður barna að ákvæði d-liðar 2. mgr. kunni að hafa verið brotið
  skal hann beina rökstuddri álitsgerð til viðkomandi aðila ásamt tillögum um
                             úrbætur, eigi það við.
     4. gr. Öllum er heimilt að leita til umboðsmanns barna með erindi sín.
     Umboðsmaður barna tekur mál til meðferðar að eigin frumkvæði eða eftir
  rökstuddum ábendingum. Hann ákveður sjálfur hvort ábending gefur tilefni til
                            meðferðar af hans hálfu.
  Umboðsmaður barna tekur ekki til meðferðar ágreining milli einstaklinga, en
honum ber að leiðbeina þeim sem til hans leita með slík mál um leiðir sem færar
                    eru innan stjórnsýslu og hjá dómstólum.
5. gr. Stjórnvöldum er skylt þrátt fyrir þagnarskyldu að veita umboðsmanni barna
 allar þær upplýsingar sem að hans mati eru nauðsynlegar til að hann geti sinnt
      hlutverki sínu. Með sama hætti er einstaklingum, félögum og samtökum
einstaklinga skylt að veita umboðsmanni barna allar upplýsingar sem að hans mati
    eru nauðsynlegar til að hann geti sinnt hlutverki sínu skv. d-lið 3. gr.
 Umboðsmaður getur ekki krafist upplýsinga sem varða öryggi ríkisins inn á við
 eða út á við eða utanríkismál er leynt skulu fara nema með leyfi ráðherra þess
                                 sem í hlut á.
  Umboðsmaður barna skal einnig, er hann telur nauðsyn bera til, hafa óheftan
aðgang að öllum stofnunum sem vista börn eða hafa afskipti af börnum á einn eða
 annan hátt í starfsemi sinni, hvort sem þær eru reknar af opinberum aðilum eða
            einstaklingum, félögum eða öðrum samtökum einstaklinga.
Komi upp ágreiningur vegna ákvæða 1. og 2. mgr. er umboðsmanni barna heimilt að
 leita úrlausnar dómstóla. Um málsmeðferð fer eftir lögum um meðferð einkamála.
 6. gr. Umboðsmanni barna ber að gæta þagnarskyldu um þau atvik sem honum verða
 kunn í starfi og leynt eiga að fara vegna lögmætra almanna- eða einkahagsmuna.
Sama gildir um starfsmenn umboðsmanns barna. Þagnarskylda helst þótt látið sé af
starfi. Að öðru leyti fer um þagnarskyldu umboðsmanns barna og starfsmanna hans
                samkvæmt almennum reglum um starfsmenn ríkisins.
 7. gr. Umboðsmaður barna ræður sjálfur starfsmenn embættisins. Honum er einnig
        heimilt að ráða sérfræðinga til að vinna að einstökum verkefnum.
    8. gr. Forsætisráðuneytið skal hafa eftirlit með fjárreiðum embættisins.
Umboðsmaður barna skal gefa forsætisráðherra árlega skýrslu um starfsemi sína á
liðnu almanaksári. Skýrsluna skal prenta og birta opinberlega fyrir 1. september
 ár hvert. Að öðru leyti er umboðsmaður barna sjálfstæður og óháður fyrirmælum
                               framkvæmdarvalds.
    Forsætisráðherra setur nánari reglur um starfshætti umboðsmanns barna í
                   reglugerð að fengnum tillögum umboðsmanns.
                 9. gr. Lög þessi öðlast gildi 1. janúar 1995.

References

   Visible links
   1. http://www.althingi.is/dba-bin/lawformpr.pl?lnr=1994083
   2. http://www.althingi.is/dba-bin/ferill.pl?ltg=117&mnr=377
   3. http://www.althingi.is/altext/117/s/0573.html
   4. file:///altext/stjt/1997.083.html
   5. file://2006047.html
   6. file:///altext/stjt/1997.083.html
   7. file://2006047.html#g13
