
   --------------------------------------------------------------------------

              Forsetaúrskurður um sendiráð, fastanefndir hjá alþjóðastofnunum og
                                                           sendiræðisskrifstofur

                              1996 nr. 11 28. mars

   --------------------------------------------------------------------------

                 Samkvæmt fyrirmælum 4. gr. laga nr. 39 frá 16. apríl 1971 um
              utanríkisþjónustu Íslands eru hér með sett eftirfarandi ákvæði:

   1.
           Íslensk sendiráð skulu vera í Kaupmannahöfn, Ósló, Stokkhólmi,
           London, París, Moskvu, Bonn, Brussel, Washington og Peking.
           Fastanefndir skulu vera í Genf, New York og Brussel.
           Aðalræðisskrifstofa skal vera í New York.
   2.
           Umdæmi sendiráða og fastanefnda skulu vera sem hér segir:

                a.
                        Kaupmannahöfn. Auk Danmerkur skal umdæmi sendiráðsins
                        vera Bosnía og Hersegóvína, Litáen og Tyrkland.
                b.
                        Ósló. Auk Noregs skal umdæmi sendiráðsins vera
                        Króatía, Kýpur, Makedónía, Pólland, Slóvakía og
                        Tékkland.
                c.
                        Stokkhólmur. Auk Svíþjóðar skal umdæmi sendiráðsins
                        vera Albanía, Eistland, Finnland, Lettland og
                        Slóvenía.
                d.
                        London. Auk Stóra-Bretlands og Norður-Írlands skal
                        umdæmi sendiráðsins vera Grikkland, Holland, Indland
                        og lýðveldið Írland.
                e.
                        París. Auk Frakklands skal umdæmi sendiráðsins vera
                        Ítalía, Portúgal og Spánn. Forstöðumaður sendiráðsins
                        skal vera fastafulltrúi Íslands hjá Efnahagssamvinnu-
                        og þróunarstofnuninni (OECD), Evrópuráðinu og
                        Menningarmálastofnun Sameinuðu þjóðanna (UNESCO).
                f.
                        Moskva. Auk Rússlands skal umdæmi sendiráðsins vera
                        Búlgaría, Georgía, Moldóva, Mongólía, Rúmenía og
                        Úkraína.
                g.
                        Bonn. Auk Þýskalands skal umdæmi sendiráðsins vera
                        Austurríki, Serbía-Svartfjallaland, Sviss og
                        Ungverjaland.
                h.
                        Brussel, sendiráð. Auk Belgíu skal umdæmi
                        sendiráðsins vera Liechtenstein og Lúxemborg.
                        Forstöðumaður sendiráðsins skal vera sendiherra
                        Íslands hjá Evrópusambandinu.
                i.
                        Brussel, fastanefnd. Forstöðumaður fastanefndarinnar
                        skal vera fastafulltrúi Íslands hjá
                        Norður-Atlantshafsráðinu (NATO) og
                        Vestur-Evrópusambandinu.
                j.
                        Washington. Auk Bandaríkja Ameríku skal umdæmi
                        sendiráðsins vera Argentína, Brasilía, Chile, Kanada,
                        Kólumbía, Mexíkó, Perú, Úrúgvæ og Venesúela.
                k.
                        Peking. Auk alþýðulýðveldisins Kína skal umdæmi
                        sendiráðsins vera Indónesía, Japan, Norður-Kórea,
                        Suður-Kórea, Taíland og Víetnam.
                l.
                        Genf. Forstöðumaður fastanefndarinnar skal vera
                        fastafulltrúi Íslands hjá Fríverslunarsamtökum Evrópu
                        (EFTA), Evrópuskrifstofu Sameinuðu þjóðanna og öðrum
                        alþjóðastofnunum sem aðsetur hafa í Genf og Ísland er
                        aðili að.
                m.
                        New York. Forstöðumaður fastanefndarinnar skal vera
                        fastafulltrúi Íslands hjá höfuðstöðvum Sameinuðu
                        þjóðanna.

   3.
           Forsvar gagnvart Öryggis- og samvinnustofnun Evrópu (ÖSE) skal
           vera hjá utanríkisráðuneytinu í Reykjavík.
   4.
           Ráðherra getur ákveðið að sendiherrar í utanríkisþjónustunni með
           búsetu í Reykjavík skuli vera sendiherrar gagnvart Páfagarði og
           fjarlægum löndum, eftir því sem nauðsyn kann að krefja.

           Úrskurður þessi skal taka gildi við undirskrift ...

References

   Visible links
   1. http://www.althingi.is/dba-bin/lawformpr.pl?lnr=1996011
