
   --------------------------------------------------------------------------

                                                   Lög um útflutningsleyfi o.fl.

                             1988 nr. 4 11. janúar

   --------------------------------------------------------------------------

                                     1. gr.
          Utanríkisráðuneytinu er heimilt að ákveða að ekki megi bjóða, selja
     né flytja vörur til útlanda nema að fengnu leyfi. Útflutningsleyfi getur
                            ráðuneytið bundið skilyrðum sem nauðsynleg þykja.
           Útflytjendur eru skyldir að veita ráðuneytinu þær upplýsingar, sem
    það óskar, um allt er varðar sölu og útflutning vara sem seljast eiga til
                                                                     útlanda.

                                     2. gr.
           Ráðherra getur í reglugerð^1) sett nánari ákvæði um framkvæmd laga
                                                                     þessara.

   ^1)Rg. 70/1993, sbr. 502/1996.

                                     3. gr.
        Brot gegn ákvæðum laga þessara og reglum, settum samkvæmt þeim, varða
   sektum. Ef miklar sakir eru eða brot ítrekað má auk sektar dæma sökunaut í
   varðhald eða fangelsi allt að fjórum árum. Þá má svipta hann atvinnurétti,
   sbr. 68. gr. almennra hegningarlaga, um stundarsakir eða fyrir fullt og
   allt. Upptaka eigna skv. 69. gr. almennra hegningarlaga skal og heimil
   vera.
        Mál út af brotum á lögum þessum fara að hætti opinberra mála.

                                     4. gr.
        Lög þessi öðlast þegar gildi. ...

References

   Visible links
   1. http://www.althingi.is/dba-bin/lawformpr.pl?lnr=1988004
