
   --------------------------------------------------------------------------

                                              Lög um Íþróttakennaraskóla Íslands

                              1972 nr. 65 29. maí

   --------------------------------------------------------------------------

                                   I. kafli.
                             Hlutverk og réttindi.
                                     1. gr.
                             Hlutverk Íþróttakennaraskóla Íslands er þríþætt:

   a.
           að búa nemendur sína undir kennslu í íþróttum, slysahjálp, líkams-
           og heilsufræði í skólum;
   b.
           að búa nemendur sína undir kennslu í íþróttum og félagsstörfum hjá
           stofnunum, ungmenna- og íþróttafélögum;
   c.
           að efna árlega, ef þess er kostur, til námskeiða fyrir
           íþróttakennara í samráði við Íþróttakennarafélag Íslands og
           námskeiða fyrir væntanlega og starfandi leiðbeinendur í íþróttum í
           samráði við Íþróttasamband Íslands og Ungmennafélag Íslands.

                                     2. gr.
                                                                       ...^1)
        Einnig geta nemendur að loknu prófi, ef þeir æskja þess, bætt við sig
      námi í Kennaraháskóla Íslands, sbr. 1. tölul. [2]1. gr. laga nr. 38 16.
    apríl 1971,^2) um Kennaraháskóla Íslands, og lokið þaðan kennaraprófi með
              íþróttakennslu að sérgrein, enda fullnægi þeir inntökuskilyrðum
           Kennaraháskólans að öðru leyti. Tilhögun viðbótarnámsins fer eftir
   reglugerð, sem setja skal að fengnum tillögum skólastjórnar Kennaraháskóla
   Íslands og skólanefndar Íþróttakennaraskólans. Setja má í reglugerð ákvæði
    um lágmarkseinkunn frá Íþróttakennaraskólanum sem skilyrði fyrir inngöngu
                                                          í Kennaraháskólann.

   ^1)[3]L. 51/1978, 18. gr.^2)Nú [4]l. 29/1988.

                                     3. gr.
        Íþróttakennaraskóli Íslands er tveggja ára skóli. Námstími hvort
   skólaár skal eigi vera skemmri en 8^1/[2] mánuður, auk íþróttakennslu í 70
   kennslustundir að sumrinu. Hefur skólinn umsjón með kennslunni.

                                   II. kafli.
                     Inntökuskilyrði, námsgreinar og próf.
                                     4. gr.
        Almenn inntökuskilyrði í skólann eru þessi:

   a.
           að nemandi sé heilbrigður og vel hæfur til íþróttaiðkana,
   b.
           að nemandi sé eigi haldinn neinum kvilla, er öðrum geti að meini
           orðið og hamli skólavist að dómi skólaráðs,
   c.
           að nemandi sé eigi yngri en 18 ára á því ári, sem hann hefur nám.

                                     5. gr.
        Inntaka nemenda er í höndum skólaráðs. Skólavist geta þeir hlotið,
   sem lokið hafa:

   1.
           a. stúdentsprófi,

                b.
                        almennu kennaraprófi,
                c.
                        prófi undirbúningsdeildar sérnáms Kennaraskólans,
                d.
                        prófi með ákveðinni lágmarkseinkunn frá
                        framhaldsdeild gagnfræðaskóla.

   2.
           Annað nám veitir og réttindi til inntöku, ef skólaráð telur það
           jafngilt og mælir með því, en skólanefnd fellst á það.

           Heimilt er að úrskurða um skólavist nemenda með hliðsjón af
           hæfniprófi eða öðrum matsaðferðum.

   3.
           Rétt til náms í II. bekk eiga þeir, sem lokið hafa prófi eftir nám
           í I. bekk með ákveðinni lágmarkseinkunn samkvæmt reglugerð, að
           viðbættri íþróttakennslu í a.m.k. 70 kennslustundir.
   4.
           Rétt til þátttöku í námskeiði fyrir leiðbeinendur í íþróttum eiga
           þeir, er náð hafa 18 ára aldri og hlotið meðmæli stjórnar
           hlutaðeigandi ungmenna- eða íþróttafélags.

                                     6. gr.
        Stefnt skal að því að gera námsefni skólans þríþætt: kjarna, kjörsvið
   og valgreinar.
        Kjarninn er það námsefni, sem sameiginlegt er öllum nemendum skólans.
        Kjörsvið er það námsefni, greinar eða greinaflokkar, sem nemendur
   geta valið sér.
        Valgreinar eru allt það námsefni hvers nemanda, sem eigi telst til
   kjarna eða kjörsviðs nemanda. Nemandi verður að geta unnið sjálfstætt að
   valgreinum, en skal velja sér þær í samráði við skólastjóra.
        Í reglugerð skal kveða á um námsgreinar og vægi námsþátta.
        Heimilt er stjórn skólans að fjölga eða fækka kennslugreinum að
   fengnu samþykki menntamálaráðuneytisins.
        Nánar skal kveðið á um námsefni í reglugerð, en skólanefnd ákveður
   námsefni á námskeiðum fyrir leiðbeinendur í samráði við Ungmennafélag
   Íslands, Íþróttasamband Íslands og sérsambönd þess, en fyrir
   íþróttakennara í samráði við Íþróttakennarafélag Íslands.

                                     7. gr.
        1. Próf skulu fara fram í lok hvors skólaárs. Skólaráði er þó heimilt
   að ákveða próf í einstökum greinum á öðrum tíma. Ljúka má námi í einstökum
   greinum á fyrra skólaári. Skulu einkunnir í þeim greinum skráðar á
   íþróttakennaraprófsskírteini. Í reglugerð skal kveðið á um námsefni til
   prófs. Skal þar miðað við, að vægi einkunna sé í réttu hlutfalli við vinnu
   nemenda og kennslustundafjölda í hverri grein.

   Við lokapróf skulu prófdómarar skipaðir af menntamálaráðuneytinu að
   fengnum tillögum skólaráðs.

   2.
           Próf skulu fara fram í lok hvers námskeiðs fyrir leiðbeinendur.
           Viðkomandi sérsamband skipar þar prófdómara með samþykki
           skólastjóra.

        Nánar skal kveðið á um próf í reglugerð.

                                  III. kafli.
                         Stjórn og starfsmenn skólans.
                                     8. gr.
        Menntamálaráðuneytið fer með yfirstjórn skólans. Skólaráð skal þannig
   skipað: Skólastjóri, sem er formaður, fastir kennarar, einn fulltrúi
   lausráðinna kennara og tveir fulltrúar nemenda. Hlutverk skólaráðs er að
   vera skólastjóra til aðstoðar um stjórn skólans og rekstur auk annarra
   starfa samkvæmt lögum þessum. Skólastjóri stjórnar fundum, kveður skólaráð
   til funda reglulega og auk þess þegar þriðjungur skólaráðsmanna óskar.
   Kjörtímabil skólaráðs er eitt ár.
        Skólanefnd skal þannig skipuð: Íþróttafulltrúi ríkisins, sem er
   formaður, einn tilnefndur af Íþróttasambandi Íslands, einn af
   Ungmennafélagi Íslands, einn af Íþróttakennarafélagi Íslands og einn af
   nemendum. Hlutverk skólanefndar er að vera skólastjóra til ráðuneytis og
   aðstoðar um málefni skólans auk annarra starfa samkvæmt lögum þessum.
   Skólastjóri á sæti á fundum skólanefndar með málfrelsi og tillögurétti.
   Kjörtímabil skólanefndar er þrjú ár, nema nemenda eitt ár.
        Ákveða skal nánar í reglugerð starfssvið skólaráðs og skólanefndar.

                                     9. gr.
        [Skólastjóri skal skipaður af ráðherra til fimm ára í senn. Kennarar
   og aðrir starfsmenn skólans skulu ráðnir af skólastjóra.]^1)
        Til að verða [ráðinn]^1) kennari við Íþróttakennaraskóla Íslands skal
   umsækjandi hafa lokið prófi frá viðurkenndum íþróttakennaraskóla, að
   viðbættu framhaldsnámi í sérgrein, sem yfirstjórn skólans metur gilt.

   ^1)[5]L. 83/1997, 95. gr.

                                    10. gr.
        Skólinn skal vera svo vel búinn starfsliði, að hann geti rækt þær
   skyldur, er lög mæla fyrir um, og annast íþróttakennslu í öðrum opinberum
   skólum að Laugarvatni.
        ...^1)

   ^1)[6]L. 83/1997, 96. gr.

                                    11. gr.
        [Launakjör skjólastjóra skulu ákveðin samkvæmt lögum um kjaranefnd.
   Launakjör kennara og annarra fastra starfsmanna skulu ákveðin samkvæmt
   lögum um kjarasamninga opinberra starfsmanna.]^1)
        Yfirstjórn skólans ákveður kennsluskyldu skólastjóra.
   Námskeiðskennarar taka laun samkvæmt sömu reglum og gilda um
   stundakennslu. Þeir fá greiddan ferða- og dvalarkostnað samkvæmt gildandi
   reglum um greiðslu kostnaðar vegna ferðalaga á vegum ríkisins.

   ^1)[7]L. 83/1997, 97. gr.

                                    12. gr.
        Heimilt er skólastjóra að kveðja kennara sér til aðstoðar við
   eftirlit og umsjón í skólanum. Enn fremur skulu kennarar starfa með
   nemendum utan kennslustunda í samráði við skólastjóra og vinna önnur störf
   í þágu skólans, eftir því sem aðstæður leyfa og ákveðið er í reglugerð. Má
   þá fækka kennslustundum kennara með hliðsjón af slíkum aukastörfum.

                                    13. gr.
        Óski kennari, sem starfað hefur við skólann í 10 ár, eftir orlofi í
   allt að eitt ár til að efla þekkingu sína og kennarahæfni, skal hann senda
   yfirstjórn skólans beiðni um orlof ásamt greinargerð um, hvernig hann
   hyggst verja orlofsárinu. Beiðni um orlof skal leggja fram með árs
   fyrirvara. Skal þess gætt, að orlof kennara torveldi ekki störf skólans.
        Yfirstjórn skólans getur veitt kennurum allt að ársorlof með fullum
   launum.

                                   IV. kafli.
                                  Ýmis ákvæði.
                                    14. gr.
        Skólinn hefur aðsetur að Laugarvatni, en ýmsir þættir í starfi hans
   mega fara fram á öðrum stöðum, eftir því sem þörf krefur og fjárhagur
   skólans leyfir.

                                    15. gr.
        Stofn- og rekstrarkostnaður skólans greiðist úr ríkissjóði.

                                    16. gr.
        Menntamálaráðuneytið setur nánari ákvæði í reglugerð^1) um framkvæmd
   laga þessara.

   ^1)Rg. 311/1981, sbr. 139/1984. [8]Rg. 393/1996.

                                    17. gr.
        ...

                                    18. gr.
        Lög þessi öðlast þegar gildi og koma til framkvæmda við upphaf
   skólaárs 1972.

References

   Visible links
   1. http://www.althingi.is/dba-bin/lawformpr.pl?lnr=1972065
   2. file:///altext/stjtnr.html#1971038?g1
   3. file:///altext/stjtnr.html#1978051?g18
   4. file://1988029.html
   5. file:///altext/stjt/1997.083.html
   6. file:///altext/stjt/1997.083.html
   7. file:///altext/stjt/1997.083.html
   8. http://brunnur.stjr.is/interpro/mrn/mrn.nsf/pages/logogregl-3931996
