
   --------------------------------------------------------------------------

                                  Lög um fyrning skulda og annarra kröfuréttinda

                            1905 nr. 14 20. október

   --------------------------------------------------------------------------

                                     1. gr.
           Skuld eða önnur krafa, sem ekki hefir verið viðurkennd eða lögsókn
    heimt innan þeirra tímatakmarka, er ákveðin eru í lögum þessum, fellur úr
                                                         gildi fyrir fyrning.
             Nú á kröfuhafi skuld að lúka skuldunaut sínum, og missir hann þá
              eigi, þótt fyrningarfrestur líði, rétt til að telja kröfuna til
      skuldajafnaðar, enda sé hún af sömu rót runnin og skuld hans, eða samið
              hafi verið fyrirfram um skuldajöfnuð eða slíkt áskilið, áður en
                                                        fyrningarfrest þraut.
            Haldsréttur og veðréttur ónýtist ekki, þótt skuldin fyrnist, nema
      sjálfsvörsluveðréttur í lausafé; hann fellur úr gildi um leið og krafan
          fyrnist, nema að því er snertir lausafé, sem er löglegt fylgifé með
       veðsettri fasteign, sbr. 5. og 6. gr. í lögum um veð 4. nóvember 1887.
             Enn fremur fellur úr gildi sjálfsvörsluveðréttur fyrir vöxtum og
          öðrum kröfum, er ræðir um í 2. tölul. 3. gr., þegar krafan fyrnist.
                  Þau réttindi fyrnast ekki, er hvíla á fasteign sem ævarandi
     afgjaldskvöð, og eigi heldur kröfur til endurgjalds þegnum sveitarstyrk.

                                     2. gr.
                                             Þessar kröfur fyrnast á 20 árum:

   1.
           Krafa á hendur landssjóði, banka eða sparisjóði um endurgjald á
           fé, er lagt hefir verið í sjóðinn til ávöxtunar eða geymslu.

           Banki telst hver sá, sem samkvæmt tilkynningu til verslunarskránna
           rekur bankaatvinnu.

   2.
           Krafa um lífeyri og aðrar slíkar kröfur, sem eru fólgnar í rétti
           til þess með vissu millibili að krefjast fjárframlags, er ekki
           getur talist afborgun af skuld.

                                     3. gr.
                                              Þessar kröfur fyrnast á 4 árum:

   1.
           Kröfur út af sölu eða afhendingu á vörum eða lausafé, sem ekki er
           afhent sem fylgifé með fasteign, þó svo, að haldi skuldunautur
           áfram föstum viðskiptum við kaupmann, verksmið eða þvílíkan
           atvinnureka, og fái árlega viðskiptareikning, fyrnist ekki skuld,
           er hann kann í að vera við nýár hvert, hvort sem hún stafar frá
           viðskiptum síðasta árs eða ekki, meðan viðskiptum er haldið áfram
           óslitið, leigu á fasteign eða lausafé, veru, viðgerning eða
           aðhlynningu, flutning á mönnum eða munum, vinnu, og hvers konar
           starfa, sem í té er látinn; þó fyrnist ekki krafa hjús um
           kaupgjald, meðan það er samfellt áfram í sömu vist.
   2.
           Kröfur um gjaldkræfa vexti, húsaleigu, landskuld, leigur,
           gjaldkræf laun eða eftirlaun, lífeyri, forlagseyri, meðgjöf eða
           aðra greiðslu, er greiðast á með vissu millibili og ekki er
           afborgun af skuld.
   3.
           Kröfur, er lögtaksrétt hafa.
   4.
           Kröfur samkvæmt ábyrgðarskuldbindingum, að undanskilinni ábyrgð á
           fjárskilum opinberra gjaldheimtumanna eða gjaldkera við opinberar
           stofnanir eða stofnanir einstakra manna. Enn fremur
           endurgjaldskrafa sú, er ábyrgðarmaður eða samskuldari hefir á
           hendur aðalskuldunaut, meðábyrgðarmanni eða samskuldara, út af
           greiðslu skuldar; endurgjaldskrafan er þó jafnan dómtæk eins lengi
           og innleysta krafan mundi verið hafa.
   5.
           Krafa um endurgjald á því, er maður hefir greitt í rangri ímyndun
           um skuldbinding, eða í von um endurgjald er brugðist hefir, þó svo
           að móttakandi hafi ekki gert sig sekan í sviksamlegu atferli.

                                     4. gr.
                                                           Á 10 árum fyrnast:

   1.
           Kröfur samkvæmt skuldabréfi, dómi eða opinberri sátt, er ekki
           falla undir ákvæði 2. gr. Að því er snertir kröfur þær, er um
           ræðir í 2.4. tölul. 3. gr., gildir 10 ára fyrning þó því aðeins,
           að skuldabréf sé út gefið, dómur genginn eða sátt gerð, eftir að
           krafan féll í gjalddaga, eða var orðin sjálfstæð skuldakrafa á
           annan veg, eða rentumiði hafi verið útgefinn fyrir vöxtum eða
           annarri sams konar kröfu.
   2.
           Allar aðrar kröfur, sem ekki er settur annar fyrningarfrestur
           fyrir í 2. og 3. gr.

                                     5. gr.
               Fyrningarfrestur telst frá þeim degi, er krafa varð gjaldkræf.
     Gjalddagi á verslunarskuldum telst 31. desember ár hvert fyrir þá skuld,
   sem stofnuð er á árinu, nema samið sé um annan gjalddaga. Fyrningarfrestur
             á dómkröfum telst frá dómsuppsögn án tillits til fjárnámsfrests.
               Nú fer gjalddagi skuldar eða annarrar kröfu eftir undanfarandi
      uppsögn af hálfu kröfueiganda, og telst þá fyrningarfresturinn frá þeim
     degi, er skuldin í fyrsta lagi gat orðið gjaldkræf eftir uppsögn. Að því
      er snertir ábyrgð á kröfu, sem fyrnist á 10 eða 20 árum, telst þó 4 ára
    fyrningartíminn samkvæmt 4. tölul. 3. gr. aðeins frá þeim degi, er krafan
           á hendur ábyrgðarmanni varð gjaldkræf í raun og veru, jafnvel þótt
           ábyrgðarkrafan hefði getað fallið fyrr í gjalddaga fyrir uppsögn á
       aðalkröfunni. En jafnframt fyrnist ábyrgðarkrafan á 10 eða 20 árum frá
            þeim degi, er hún í fyrsta lagi hefði getað orðið gjaldkræf vegna
                                                    uppsagnar á aðalkröfunni.
          Við útreikning á fyrningarfresti á ábyrgðarkröfu skal ekkert tillit
    taka til þess, þó ekki sé hægt að krefja ábyrgðarmanninn um greiðslu fyrr
    en reynst hefir árangurslaust að ná skuldinni inn hjá aðalskuldunaut, eða
                                           fyrr en eftir undangengna aðvörun.
          Að því er snertir kröfur þær, er ræðir um í 2. tölul. 2. gr., telst
      fresturinn frá þeim degi, er hin fyrsta greiðsla féll í gjalddaga. Sama
                           gildir um fyrningarfrest á ábyrgð á kröfum þessum.

                                     6. gr.
           Nú viðurkennir skuldunautur skuld sína við kröfueiganda annaðhvort
   með berum orðum eða á annan hátt,  t.d. með því að lofa borgun eða greiða
   vexti  eftir þann tíma, er fyrningarfrest ella hefði átt að telja frá, og
      hefst þá nýr fyrningarfrestur frá þeim degi, er viðurkenningin átti sér
    stað, eða frá þeim degi, er skuldin þar á eftir varð gjaldkræf, eða hefði
    getað orðið gjaldkræf með uppsögn frá kröfueiganda. Hafi skuldabréf verið
         út gefið eða dómur gengið eða sætt verið gerð um kröfuna, þá fyrnist
                 krafan eftir ákvæðum þeim, er sett eru í 4. gr., sbr. 5. gr.

                                     7. gr.
              Ef skuldari dregur sviksamlega dul á, eða vanrækir að skýra frá
     atvikum, er krafan byggist á, eða valda því, að hún verður gjaldkræf, og
   skuldaranum bar skylda til að segja frá, þá fyrnist skuldin ekki, hvað sem
     öðru líður, fyrr en 4 ár eru liðin frá þeim degi, er kröfueigandinn fékk
    vitneskju um þessi atvik, eða eitt ár er liðið frá dánardegi skuldunauts.

                                     8. gr.
                                                                      Kröfur:

   1.
           sem hjón hafa hvort á annað,
   2.
           sem ómyndugir hafa á hendur fjárhaldsmanni eða yfirfjárráðanda,
   3.
           sem opinberar stofnanir, hlutafélög eða aðrir ópersónulegir
           kröfueigendur eiga á hendur forstjóra, fyrnast ekki fyrr en fjögur
           ár eru liðin frá því, að hjónabandinu var slitið, fjárhaldið
           hætti, eða forstjórinn vék úr stöðu sinni.

                                     9. gr.
               Nú deyr skuldari eða kröfueigandi, eða kröfueigandi er sviptur
     fjárforræði, eða bú hans tekið til gjaldþrotaskipta, og fullt ár er ekki
           eftir af fyrningartímanum, og lengist þá fresturinn um eitt ár frá
                                                  áminnstum atburði að telja.

                                    10. gr.
            Nú er innköllun til skuldheimtumanna, til að koma fram með kröfur
      sínar innan ákveðins tíma, útgefin af skuldara eða af búi hans, áður en
             fyrningarfresturinn er á enda, og fyrnist þá krafan ekki fyrr en
                                             innköllunarfresturinn er liðinn.
         Hafi krafan verið tilkynnt í tæka tíð, og ekki er að ræða um opinber
      skipti eða gjaldþrotaskipti, sbr. 13. gr., þá fyrnist krafan alls eigi,
           fyrr en eitt ár er liðið frá því innköllunarfresturinn var á enda.

                                    11. gr.
             Málssókn telst byrjuð áður en fyrningarfrestur er liðinn, ef ^1)
    stefna er birt innan nefnds tíma. Þó má stefnufresturinn ekki vera lengri
                 en nauðsyn krefur, ef ^1) stefnan á að takast fyrir eftir að
       fyrningarfresturinn er liðinn. Því aðeins skal álíta málssókn byrjaða,
    áður en málinu er stefnt til dóms, að stefnan sé birt svo fljótt sem unnt
   er ^1) og stefnufrestur ekki ónauðsynlega langur eins og fyrr segir. Þá er
   opinber stefna er viðhöfð, telst málshöfðun byrjuð þann dag, er stefnan er
        birt í fyrsta sinni í blaði því, er flytur stjórnarvalda auglýsingar.
      Þegar gagnkrafa er gerð til skuldajafnaðar, án þess að gagnsóknarmál sé
   höfðað, telst sóknin byrjuð, þegar gagnkrafan er gerð fyrir dóminum. Nú er
       máli vísað frá dómi eða ^1) það fellur niður af öðrum ástæðum, án þess
              dómur gangi um kröfuna, og hefir þá kröfueigandi rétt til, þótt
    fyrningarfresturinn sé liðinn, að höfða nýtt mál gegn varnaraðilja í hinu
     fyrra máli, eða þeim, er komið hefir í hans stað, innan 6 mánaða frá því
       málinu var frávísað, eða það var ^1) á annan hátt niðurfellt. Hið sama
     gildir, ef hinu síðara máli, eða síðari málum verður frávísað, eða þau á
                                          annan hátt niðurfalla án efnisdóms.
        Nú er máli heimvísað til nýrrar meðferðar við lægri dómstól, og hefir
       þó kröfueigandi heimild til, þótt fyrningarfresturinn sé liðinn, að fá
                                       málið tekið fyrir á ný innan 6 mánaða.

   ^1)[2]L. 91/1991, 160. gr.

                                    12. gr.
         ^1)

   ^1)[3]L. 90/1991, 90. gr.

                                    13. gr.
        Þá er bú skuldunauts hefir verið tekið til gjaldþrotaskipta, eða
   opinberrar skiptameðferðar ^1) kemur krafa í búið í stað lögsóknar. ^1)

   ^1)[4]L. 20/1991, 135. gr.

                                    14. gr.
        Nú vill sá, er mál hefir höfðað, gera kröfu á hendur öðrum manni, til
   greiðslu að öllu leyti eða að nokkru leyti á því, er hann kynni ekki að fá
   sér tildæmt eða ná inn hjá þeim, er hann hefir höfðað málið á móti, og er
   þá það nægilegt til þess að halda kröfunni í gildi, að kröfueigandinn hafi
   áður en fyrningarfresturinn var á enda, gert hlutaðeiganda, eftir reglum
   þeim, er gilda um birtingu á stefnum, aðvart um málssóknina, enda skal
   hann þá sækja rétt sinn að lögum innan 6 mánaða, eftir að hinni fyrri
   málssókn var lokið.
        Samsvarandi ákvæði gilda, ef sá, sem stefnt er, vill koma fram kröfu
   á hendur öðrum manni um fullnustu fyrir það, er hann kann að þurfa að
   greiða.

                                    15. gr.
        Ef ekki er auðið að svo stöddu að sækja við dómstóla á Íslandi mál út
   af kröfu, sem fyrnist samkvæmt íslenskum lögum, þá getur kröfueigandi, með
   því að tilkynna landsyfirdómnum kröfu sína, áður en fyrningartíminn er
   liðinn, haldið rétti sínum óskertum, til að sækja rétt sinn að lögum,
   annaðhvort innan árs eftir að skilyrði voru fengin fyrir því, að innheimta
   mætti skuldina við íslenskan dómstól, eða innan 10 ára frá því
   tilkynningin var gerð.
        Þessi tilkynning á að vera skrifleg, og skal innfæra hana í bók.
        Stjórnarráðið setur ítarlegri reglur^1) um, hvernig haga skuli
   tilkynningum þessum og um gjald fyrir innfærsluna; gjaldið rennur til
   dómsmálaritara.

   ^1)Rg. 142/1910.

                                    16. gr.
        Þótt krafan sé fyrnd samkvæmt framannefndum ákvæðum, skal það þó ekki
   vera því til fyrirstöðu, að sakamaður, sem dæmdur er fyrir glæp, sé
   jafnframt dæmdur til að greiða skaðabætur til þess, er skaða hefir beðið
   við glæpinn. Séu skaðabæturnar ekki ákveðnar í sakamáladóminum, getur sá,
   er misgert var við, höfðað sjálfstætt mál gegn hinum sakfellda innan 6
   mánaða frá dómsuppsögn.

                                    17. gr.
        Þegar arðberandi skuld fyrnist, falla jafnframt úr gildi allir
   áfallnir vextir af skuldinni.
        Samsvarandi ákvæði gildir einnig um kröfur, sem eru fólgnar í rétti
   til að krefjast fjárframlags með vissu millibili, og ekki getur talist
   afborgun af höfuðstóli.

                                    18. gr.
        Krafa samkvæmt peningaseðli eða bankaseðli fyrnist ekki.

                                    19. gr.
        Samningur um lengri fyrningarfrest en framan er ákveðinn er löglegur
   að því er snertir:

   1.
           Skuldabréf, er ganga eiga kaupum og sölum manna á milli og út eru
           gefin í mörgum samhljóða eintökum.
   2.
           Vaxtamiða, sem út eru gefnir fyrir vöxtum af ofannefndum
           skuldabréfum eða fyrir arði af hlutabréfum.
   3.
           Skírteini, sem út eru gefin af lífsábyrgðar- eða
           framfærslustofnunum.
   4.
           Kröfur þær, er ræðir um í 1. tölul. 2. gr.

                                    20. gr.
         ^1)

   ^1)[5]L. 91/1991, 160. gr.

                                    21. gr.


References

   Visible links
   1. http://www.althingi.is/dba-bin/lawformpr.pl?lnr=1905014
   2. file://1991091.html#g160
   3. file://1991090.html#g90
   4. file://1991020.html#g135
   5. file://1991091.html#g160
