
   --------------------------------------------------------------------------

                                Lög um vegabréf

                           1998 nr. 136 22. desember

   --------------------------------------------------------------------------

                 Ferill málsins á Alþingi.   Frumvarp til laga.

  Tóku gildi 1. júní 1999. Breytt með l. 23/1999 (tóku gildi 1. okt. 1999), l.
15/2000 (tóku gildi 28. apríl 2000), [1]l. 96/2002 (tóku gildi 1. jan. 2003), l.
  72/2006 (tóku gildi 30. júní 2006) og [2]l. 88/2008 (tóku gildi 1. jan. 2009
                 nema brbákv. VII sem tók gildi 21. júní 2008).

 1. gr. Íslenskur ríkisborgari á samkvæmt umsókn rétt á að fá gefið út vegabréf
             eftir lögum þessum og reglum settum samkvæmt þeim.^1)
 Utanríkisráðuneytið gefur út diplómatísk vegabréf og þjónustuvegabréf samkvæmt
                     reglum^2) sem utanríkisráðherra setur.
  [Útlendingastofnun gefur út vegabréf fyrir útlendinga og ferðaskilríki fyrir
                                flóttamenn.]^3)
       ^1)Rg. 353/1999. Rg. 625/1999. ^2)Rg. 55/2004. ^3)L. 72/2006, 1. gr.
                2. gr. Vegabréf skal gefið út af [Þjóðskrá].^1)
Heimilt er að fela öðrum stjórnvöldum að gefa út vegabréf til bráðabirgða þegar
                             sérstaklega stendur á.
[Sýslumenn, lögregla og önnur stjórnvöld taka við umsóknum um vegabréf eftir því
                             sem ráðherra ákveður.
    Þjóðskrá getur falið öðrum að annast einstök verkefni við framleiðslu og
                    skráningu upplýsinga í vegabréfabók.]^1)
                     Vegabréf telst eign íslenska ríkisins.
                               ^1)L. 72/2006, 2. gr.
  3. gr. Þegar sótt er um vegabréf skal umsækjandi sanna á sér deili og gengið
                       skal úr skugga um ríkisfang hans.
[Tekin skal stafræn mynd af umsækjanda sem varðveitt skal í vegabréfinu. Heimilt
    er að nota mynd sem umsækjandi leggur fram sjálfur á rafrænu formi, enda
uppfylli hún kröfur sem gerðar eru til stafrænna mynda í vegabréfum. Umsækjandi
             skal jafnframt leggja fram önnur nauðsynleg gögn.]^1)
    [Dómsmálaráðherra getur ákveðið að fingraför umsækjanda skuli skönnuð og
                          varðveitt í vegabréfinu.]^1)
                               ^1)L. 72/2006, 3. gr.
   4. gr. Við útgáfu vegabréfs til barns undir 18 ára aldri skal liggja fyrir
 samþykki þess eða þeirra sem fara með forsjá barnsins. [Heimilt er að gefa út
vegabréf samkvæmt umsókn annars forsjárforeldris þegar hitt forsjárforeldrið er
ófært um að veita samþykki sitt vegna sjúkdóms, fjarvistar eða annarra sérstakra
aðstæðna að undangenginni athugun á umræddum aðstæðum og mati á því hvort hætta
           sé á að barn verði fært úr landi með ólögmætum hætti.]^1)
 Samþykki lögráðamanns þarf til að gefið verði út vegabréf til þess sem sviptur
                             hefur verið sjálfræði.
   Heimilt er að víkja frá framangreindum skilyrðum ef sérstaklega stendur á.
                               ^1)L. 72/2006, 4. gr.
 5. gr. Nú er umsækjandi um vegabréf eftirlýstur af lögreglu, gefin hefur verið
 út handtökuskipun á hendur honum eða lagt á hann farbann samkvæmt ákvæðum laga
         um meðferð [sakamála]^1) og skal þá synja um útgáfu vegabréfs.
          Heimilt er að synja um útgáfu vegabréfs þegar svo stendur á:
   a. fram er komin kæra á hendur umsækjanda fyrir refsivert brot sem ætla má að
 varði fangelsisrefsingu og hætta er talin á að hann muni reyna að komast undan
      refsiábyrgð með því að fara úr landi eða dveljast áfram erlendis eða
   b. umsækjandi hefur verið dæmdur til fangelsisrefsingar sem ekki hefur verið
afplánuð eða sætt sektarrefsingu fyrir dómi eða hjá stjórnvaldi sem hvorki hefur
 verið greidd né sett trygging fyrir og hætta er á að hann muni reyna að komast
    hjá fullnustu refsingarinnar með því að fara úr landi eða dveljast áfram
                                   erlendis.
                            ^1)[3]L. 88/2008, 234. gr.
             6. gr. Vegabréf gildir aðeins fyrir einn einstakling.
[Gildistími almenns vegabréfs skal vera fimm ár frá útgáfudegi en heimilt er að
  lengja þann tíma eftir því sem ákveðið skal í reglugerð. Gildistími annarra
                    vegabréfa skal ákveðinn í reglugerð.]^1)
  Nú glatast vegabréf og skal þá nýtt vegabréf gefið út til sama tíma og fyrra
                                   vegabréf.
                               ^1)L. 72/2006, 5. gr.
         7. gr. [Þjóðskrá]^1) er heimilt að afturkalla vegabréf þegar:
           a. skilyrði til útgáfu vegabréfs eru ekki lengur fyrir hendi,
                b. fyrir liggja aðstæður þær sem greinir í 5. gr.,
                 c. útliti vegabréfs eða efni hefur verið breytt,
   d. vegabréf er skemmt eða slitið eða upplýsingar í því svara ekki lengur til
                               auðkenna handhafa,
                    e. vegabréf finnst í vörslu óviðkomandi eða
   f. aðstæður eða atvik að öðru leyti gera það að verkum að óhjákvæmilegt er að
                              afturkalla vegabréf.
 Handhafa vegabréfs er skylt að verða við kröfu um afhendingu vegabréfs sem er
                            afturkallað skv. 1. mgr.
                               ^1)L. 72/2006, 6. gr.
 8. gr. [Þjóðskrá heldur skrá, skilríkjaskrá, um öll útgefin vegabréf og önnur
      skilríki sem Þjóðskrá er falið að annast útgáfu eða framleiðslu á. Í
   skilríkjaskrá eru skráðar og varðveittar þær upplýsingar sem safnað er til
útgáfu á skilríkjum, þ.m.t. upplýsingar um lífkenni skv. 2. og 3. mgr. 3. gr. Í
   skilríkjaskrá eru einnig skráðar upplýsingar um útgefin, glötuð og stolin
skilríki og heimilt er að skrá þar einfaldar tilvísanir til annarra gagna vegna
                   þeirra aðstæðna sem fjallað er um í 7. gr.
   Opinberum stofnunum er heimilt að nota skilríkjaskrá við skilríkjaútgáfu.
Þjóðskrá og lögreglu er heimilt að nota skilríkjaskrá til að bera kennsl á mann
               eða staðreyna að hann sé sá sem hann kveðst vera.
 Stjórnvöldum er heimilt að birta erlendum stjórnvöldum upplýsingar úr skránni
                    sem varða glötuð og stolin skilríki.]^1)
                               ^1)L. 72/2006, 7. gr.
9. gr. Handhafi vegabréfs skal varðveita vegabréf sitt þannig að ekki sé hætta á
 að það glatist. Tilkynna skal lögreglu, [Þjóðskrá]^1) eða sendimönnum Íslands
 erlendis þegar í stað ef vegabréf glatast og skal þá gera sérstaka grein fyrir
                                 afdrifum þess.
                               ^1)L. 72/2006, 8. gr.
      10. gr. Það varðar sektum eða fangelsi allt að sex mánuðum ef maður:
    a. með vísvitandi röngum upplýsingum eða sviksamlegu undanskoti upplýsinga
    gagnvart útgefanda vegabréfs eða viðtakanda umsóknar aflar sér ranglega
  vegabréfs eða annars ferðaskilríkis eða verður þess valdandi að vegabréf eða
annað ferðaskilríki sem gefið er út fyrir hann hljóðar ekki á rétt nafn hans og
                                   kennitölu,
   b. gefur rangar upplýsingar um forsjá barns í þeim tilgangi að gefið verði út
                vegabréf til þess án samþykkis forsjárforeldris,
         c. aflar sér án sérstakrar heimildar fleiri en eins vegabréfs eða
   ferðaskilríkis sem hljóðar á nafn hans, breytir eða nemur á brott hluta af
            vegabréfi eða öðru ferðaskilríki eða áritanir á því eða
              d. selur vegabréf eða gerir sér á annan hátt að féþúfu.
 11. gr. Dómsmálaráðherra skal í reglugerð^1) setja nánari ákvæði um framkvæmd
                laga þessara. Þar skal meðal annars kveðið á um:
    a. gerð, form og efni vegabréfa og þau gögn sem umsækjandi skal leggja fram
                                  með umsókn,
   [b. kröfur sem gerðar eru til varðveislu, aldurs og forms stafrænna mynda af
umsækjanda vegabréfs og skannaðra fingrafara hans, þar á meðal þau skilyrði sem
                uppfylla þarf samkvæmt alþjóðlegum stöðlum],^2)
    [c. ]^2) heimild til að einstaklingur megi í sérstökum tilvikum hafa fleiri
                             en eitt gilt vegabréf,
    [d. ]^2)heimild annarra stjórnvalda til útgáfu vegabréfs til bráðabirgða í
                              sérstökum tilvikum,
      [e. ]^2)heimild til að binda vegabréf við tiltekið svæði, svo og til að
 takmarka gildistíma þess þegar 5. gr. á við eða ef ætla má að umsækjandi hafi
                             misfarið með vegabréf,
                                        ^2)
     f. heimild til að gefa út vegabréf til útlendinga og ferðaskilríki fyrir
                                flóttamenn ,^3)
       g. vegabréfaskrá, færslu hennar og aðgang að upplýsingum úr skránni,
    [h. hvar og hvenær íslenskir ríkisborgarar skuli bera og sýna vegabréf.]^3)
           ^1)Rg. 560/2009. ^2)L. 72/2006, 9. gr. ^3)L. 15/2000, 11. gr.
                  12. gr. Lög þessi öðlast gildi 1. júní 1999.

References

   Visible links
   1. file://2002096.html
   2. file://2008088.html
   3. file://2008088.html#g234
