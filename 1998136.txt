
   --------------------------------------------------------------------------

                                Lög um vegabréf

                           1998 nr. 136 22. desember

   --------------------------------------------------------------------------

 1. gr. Íslenskur ríkisborgari á samkvæmt umsókn rétt á að fá gefið út vegabréf
             eftir lögum þessum og reglum settum samkvæmt þeim.^1)
 Utanríkisráðuneytið gefur út diplómatísk vegabréf og þjónustuvegabréf samkvæmt
                     reglum^2) sem utanríkisráðherra setur.
                  ^1)Rg. 353/1999, rg. 625/1999. ^2)Rg. 626/1999.
          2. gr. Vegabréf skal gefið út af [Útlendingaeftirlitinu].^1)
Heimilt er að fela öðrum stjórnvöldum að gefa út vegabréf til bráðabirgða þegar
                             sérstaklega stendur á.
                     Vegabréf telst eign íslenska ríkisins.
                             ^1)[2]L. 23/1999, 3. gr.
  3. gr. Þegar sótt er um vegabréf skal umsækjandi sanna á sér deili og gengið
                       skal úr skugga um ríkisfang hans.
  Með umsókn skal umsækjandi leggja fram ljósmyndir og önnur nauðsynleg gögn.
   4. gr. Við útgáfu vegabréfs til barns undir 18 ára aldri skal liggja fyrir
       samþykki þess eða þeirra sem fara með forsjá barnsins. Þegar annað
 forsjárforeldri er ófært um að veita samþykki sitt vegna sjúkdóms, fjarvistar
         eða annarra sérstakra aðstæðna er samþykki hins fullnægjandi.
 Samþykki lögráðamanns þarf til að gefið verði út vegabréf til þess sem sviptur
                             hefur verið sjálfræði.
   Heimilt er að víkja frá framangreindum skilyrðum ef sérstaklega stendur á.
 5. gr. Nú er umsækjandi um vegabréf eftirlýstur af lögreglu, gefin hefur verið
 út handtökuskipun á hendur honum eða lagt á hann farbann samkvæmt ákvæðum laga
        um meðferð opinberra mála og skal þá synja um útgáfu vegabréfs.
          Heimilt er að synja um útgáfu vegabréfs þegar svo stendur á:
   a. fram er komin kæra á hendur umsækjanda fyrir refsivert brot sem ætla má að
 varði fangelsisrefsingu og hætta er talin á að hann muni reyna að komast undan
      refsiábyrgð með því að fara úr landi eða dveljast áfram erlendis eða
   b. umsækjandi hefur verið dæmdur til fangelsisrefsingar sem ekki hefur verið
afplánuð eða sætt sektarrefsingu fyrir dómi eða hjá stjórnvaldi sem hvorki hefur
 verið greidd né sett trygging fyrir og hætta er á að hann muni reyna að komast
    hjá fullnustu refsingarinnar með því að fara úr landi eða dveljast áfram
                                   erlendis.
             6. gr. Vegabréf gildir aðeins fyrir einn einstakling.
    Gildistími vegabréfs skal vera tíu ár frá útgáfudegi. Þó skal gildistími
          vegabréfs barns yngra en 18 ára vera fimm ár frá útgáfudegi.
  Nú glatast vegabréf og skal þá nýtt vegabréf gefið út til sama tíma og fyrra
                                   vegabréf.
   7. gr. [Útlendingaeftirlitinu]^1) er heimilt að afturkalla vegabréf þegar:
           a. skilyrði til útgáfu vegabréfs eru ekki lengur fyrir hendi,
                b. fyrir liggja aðstæður þær sem greinir í 5. gr.,
                 c. útliti vegabréfs eða efni hefur verið breytt,
   d. vegabréf er skemmt eða slitið eða upplýsingar í því svara ekki lengur til
                               auðkenna handhafa,
                    e. vegabréf finnst í vörslu óviðkomandi eða
   f. aðstæður eða atvik að öðru leyti gera það að verkum að óhjákvæmilegt er að
                              afturkalla vegabréf.
 Handhafa vegabréfs er skylt að verða við kröfu um afhendingu vegabréfs sem er
                            afturkallað skv. 1. mgr.
                             ^1)[3]L. 23/1999, 3. gr.
   8. gr. [Útlendingaeftirlitið]^1) heldur skrá um útgefin vegabréf. Þar skal
einnig skrá bráðabirgðavegabréf og vegabréf sem utanríkisráðuneytið gefur út. Í
              skránni skulu glötuð vegabréf sérstaklega tilgreind.
                             ^1)[4]L. 23/1999, 3. gr.
9. gr. Handhafi vegabréfs skal varðveita vegabréf sitt þannig að ekki sé hætta á
     að það glatist. Tilkynna skal lögreglu, [Útlendingaeftirlitinu]^1) eða
 sendimönnum Íslands erlendis þegar í stað ef vegabréf glatast og skal þá gera
                      sérstaka grein fyrir afdrifum þess.
                             ^1)[5]L. 23/1999, 3. gr.
      10. gr. Það varðar sektum eða fangelsi allt að sex mánuðum ef maður:
    a. með vísvitandi röngum upplýsingum eða sviksamlegu undanskoti upplýsinga
    gagnvart útgefanda vegabréfs eða viðtakanda umsóknar aflar sér ranglega
  vegabréfs eða annars ferðaskilríkis eða verður þess valdandi að vegabréf eða
annað ferðaskilríki sem gefið er út fyrir hann hljóðar ekki á rétt nafn hans og
                                   kennitölu,
   b. gefur rangar upplýsingar um forsjá barns í þeim tilgangi að gefið verði út
                vegabréf til þess án samþykkis forsjárforeldris,
         c. aflar sér án sérstakrar heimildar fleiri en eins vegabréfs eða
   ferðaskilríkis sem hljóðar á nafn hans, breytir eða nemur á brott hluta af
            vegabréfi eða öðru ferðaskilríki eða áritanir á því eða
              d. selur vegabréf eða gerir sér á annan hátt að féþúfu.
 11. gr. Dómsmálaráðherra skal í reglugerð^1) setja nánari ákvæði um framkvæmd
                laga þessara. Þar skal meðal annars kveðið á um:
    a. gerð, form og efni vegabréfa og þau gögn sem umsækjandi skal leggja fram
                                  með umsókn,
   b. heimild til að einstaklingur megi í sérstökum tilvikum hafa fleiri en eitt
                                 gilt vegabréf,
       c. heimild annarra stjórnvalda til útgáfu vegabréfs til bráðabirgða í
                              sérstökum tilvikum,
    d. heimild til að binda vegabréf við tiltekið svæði, svo og til að takmarka
 gildistíma þess þegar 5. gr. á við eða ef ætla má að umsækjandi hafi misfarið
                                 með vegabréf,
        e. heimild til að gefa út hópvegabréf, þar á meðal um gildistíma og
                                  gildissvið,
     f. heimild til að gefa út vegabréf til útlendinga og ferðaskilríki fyrir
                                flóttamenn ,^2)
       g. vegabréfaskrá, færslu hennar og aðgang að upplýsingum úr skránni,
    [h. hvar og hvenær íslenskir ríkisborgarar skuli bera og sýna vegabréf.]^2)
                    ^1)Rg. 624/1999. ^2)[6]L. 15/2000, 11. gr.
                  12. gr. Lög þessi öðlast gildi 1. júní 1999.

References

   Visible links
   1. http://www.althingi.is/dba-bin/lawformpr.pl?lnr=1998136
   2. file:///altext/stjt/1999.023.html
   3. file:///altext/stjt/1999.023.html
   4. file:///altext/stjt/1999.023.html
   5. file:///altext/stjt/1999.023.html
   6. file:///altext/stjt/2000.015.html
