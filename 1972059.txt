                                    dálkum.

   --------------------------------------------------------------------------

                                Lög um getraunir

                              1972 nr. 59 29. maí

   --------------------------------------------------------------------------

                        [2]Ferill málsins á Alþingi.

 Tóku gildi 9. júní 1972. Breytt með [3]l. 75/1982 (tóku gildi 10. júní 1982),
  [4]l. 93/1988 (tóku gildi 5. des. 1988), [5]l. 15/2002 (tóku gildi 3. apríl
              2002) og [6]l. 129/2004 (tóku gildi 31. des. 2005).

   1. gr. Ríkisstjórninni veitist heimild til þess að stofna félag, Íslenskar
  Getraunir, sem afli fjár til stuðnings íþróttaiðkunum á vegum áhugamanna um
 íþróttir í landinu í félögum innan Ungmennafélags Íslands eða Íþróttasambands
                                    Íslands.
2. gr. [Félagið starfrækir íþróttagetraunir, en með íþróttagetraunum er átt við
að á þar til gerða miða, getraunaseðla, sem félagið eitt hefur rétt til að gefa
       út, eru merkt væntanleg úrslit íþróttakappleikja, íþróttamóta.]^1)
 Verð eininga (raða) eða miða skal ákveðið í reglugerð, að fengnum tillögum frá
                           stjórn Íslenskra Getrauna.
                             ^1)[7]L. 93/1988, 1. gr.
 3. gr. [Að minnsta kosti 40% af heildarsöluverði raða eða miða skal varið til
                                 vinninga.]^1)
Vinningar getrauna eru undanþegnir hvers konar opinberum gjöldum, ^2) á því ári,
                         sem þeir falla til útborgunar.
                ^1)[8]L. 93/1988, 2. gr. ^2)[9]L. 129/2004, 38. gr.
 4. gr. Menntamálaráðuneytið fer með málefni Íslenskra Getrauna, sbr. þó 5. gr.
  Íslenskum Getraunum skal stjórnað af fimm manna stjórn, sem sé skipuð einum
     fulltrúa frá hverjum eftirtalinna aðila: Íþróttanefnd ríkisins, stjórn
 Ungmennafélags Íslands (UMFÍ), framkvæmdastjórn Íþróttasambands Íslands (ÍSÍ),
  stjórn Knattspyrnusambands Íslands (KSÍ), framkvæmdastjórn Íþróttabandalags
                               Reykjavíkur (ÍBR).
                      Varamenn skulu skipaðir á sama hátt.
                     Stjórnin skiptir sjálf með sér verkum.
                      Starfstími stjórnarinnar er þrjú ár.
    Þóknun til stjórnarinnar ákveður menntamálaráðuneytið og greiðist hún af
                              Íslenskum Getraunum.
5. gr. Dómsmálaráðuneytið setur reglugerð^1) um starfrækslu getrauna, að fengnum
    tillögum stjórnar Íslenskra Getrauna, og hefur eftirlit með starfrækslu
  getrauna. Kostnaður við eftirlitið greiðist af Íslenskum Getraunum, samkvæmt
                            ákvörðun ráðuneytisins.
              ^1)[10]Rg. 543/1995, sbr. [11]768/2001 og [12]430/2002.
    6. gr. Stjórn Íslenskra Getrauna ræður félaginu starfsfólk og setur því
                                  erindisbréf.
                  [Reikningsár félagsins er almanaksárið.]^1)
 Reikningar þess skulu endurskoðaðir af ríkisendurskoðuninni. Ársreikning ásamt
      ársskýrslu skal senda dómsmálaráðuneytinu og menntamálaráðuneytinu.
                             ^1)[13]L. 15/2002, 1. gr.
7. gr. Stjórn Íslenskra Getrauna ákveður, hverjum veitist söluumboð, og kveður á
                                  um sölulaun.
 Ungmenna- og íþróttafélög eða samtök þeirra gangi fyrir um veitingu söluumboða
    innan íþróttahéraðs síns. Gerður skal samningur við handhafa söluumboðs.
Greiða skal stjórn héraðssambands 3% af heildarsölu í viðkomandi íþróttahéraði,
      enda staðfesti hún félagslega aðild umboðsaðila að samtökum sínum í
                                íþróttahéraðinu.
8. gr. Til kostnaðar við íþróttagetraunir telst greiðsla til Knattspyrnusambands
   Íslands (KSÍ), að lágmarki 250 þús. kr., en 15 þús. kr. af hverri milljón
 heildartekna yfir 20 millj. kr. allt að því, að greiðslan nemur 475 þús. kr. á
  ári, og eftir að þeirri fjárhæð er náð, greiðist til KSÍ 7500 kr. af hverri
                                    milljón.
   Einnig teljist til kostnaðar 0,5% greiðsla af heildarsölu í varasjóð, sem
 Íslenskar Getraunir eiga og nota til þess að mæta áföllum, sem félagið kann að
                                  verða fyrir.
   9. gr. Þegar vinningar, sölulaun og kostnaður hafa verið greidd skal ágóði
                                skiptast þannig:
                               Til íþróttasjóðs 10%.
                          Til Ungmennafélags Íslands 20%.
                         Til Íþróttasambands Íslands 70%.
     10. gr. Öllum öðrum en Íslenskum Getraunum skal óheimilt að starfrækja
    getraunir, sem um ræðir í 2. gr. þessara laga. Enn fremur er óheimilt án
    sérstakrar lagaheimildar, að starfrækja veðmálastarfsemi í sambandi við
     íþróttakeppni. Brot á þessum ákvæðum varða sektum ,^1) sem greiðist í
                                  íþróttasjóð.
                            ^1)[14]L. 75/1982, 50. gr.
    11. gr. Með mál út af brotum á lögum þessum fer að hætti opinberra mála.
 12. gr. Leggist starfræksla getrauna niður, skulu eignir félagsins varðveitast
                           hjá íþróttanefnd ríkisins.

References

   Visible links
   1. http://www.althingi.is/dba-bin/lawformpr.pl?lnr=1972059
   2. http://www.althingi.is/dba-bin/ferill.pl?ltg=92&mnr=251
   3. file:///altext/stjtnr.html#1982075
   4. file:///altext/stjt/1988.093.html
   5. file:///altext/stjt/2002.015.html
   6. file:///altext/stjt/2004.129.html
   7. file:///altext/stjt/1988.093.html
   8. file:///altext/stjt/1988.093.html
   9. file:///altext/stjt/2004.129.html
  10. http://www.reglugerd.is/interpro/dkm/WebGuard.nsf/key2/543-1995
  11. http://www.reglugerd.is/interpro/dkm/WebGuard.nsf/key2/768-2001
  12. http://www.reglugerd.is/interpro/dkm/WebGuard.nsf/key2/430-2002
  13. file:///altext/stjt/2002.015.html
  14. file:///altext/stjtnr.html#1982075?g50
