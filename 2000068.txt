                                    dálkum.

   --------------------------------------------------------------------------

                            Lög um rannsókn sjóslysa

                              2000 nr. 68 20. maí

   --------------------------------------------------------------------------

              [2]Ferill málsins á Alþingi.   [3]Frumvarp til laga.

  Tóku gildi 1. september 2000. Breytt með [4]l. 57/2003 (tóku gildi 7. apríl
               2003) og [5]l. 12/2006 (tóku gildi 28. mars 2006).

    1. gr. Lög þessi taka til slysa og atvika til sjós, í lögum þessum nefnd
       sjóslys, svo og til köfunarslysa, sbr. [6]7. gr. laga nr. 31/1996.
 Með sjóslysarannsóknum er átt við þá sérstöku málsmeðferð sem kveðið er á um í
            lögum þessum og alþjóðareglum sem Ísland hefur staðfest.
 Rannsóknir sjóslysa samkvæmt lögum þessum miða að því einu að koma í veg fyrir
            slys um borð í skipum og að öryggi til sjós megi aukast.
 Um rannsókn á meintri refsiverðri háttsemi í tengslum við sjóslys fer samkvæmt
  lögum um meðferð opinberra mála, og er slík rannsókn óháð rannsókn samkvæmt
                                 lögum þessum.
 2. gr. Í lögum þessum merkir orðið sjóslys þann atburð sem leiðir til skaða á
  mönnum og tjóns á skipi og verðmætum í sambandi við rekstur skips. Ráðherra
   setur nánari reglur um skilgreiningu á hugtakinu sjóslysi með hliðsjón af
                        skilgreiningum í alþjóðareglum.
3. gr. Samgönguráðherra skipar fimm manna nefnd kunnáttumanna til fjögurra ára í
  senn til að rannsaka sjóslys og skal einn þeirra vera formaður. Nefndarmenn
  skulu hafa menntun og starfsreynslu á þeim sviðum sem sérstaklega nýtast við
                              sjóslysarannsóknir.
      [Samgönguráðherra skipar nefndinni forstöðumann til fimm ára í senn.
 Forstöðumaður ber ábyrgð á og stjórnar daglegum rekstri nefndarinnar og gætir
   þess að hann sé í samræmi við gildandi lög og reglugerðir á hverjum tíma.
Samgönguráðherra skal, að fengnum tillögum forstöðumanns, ráða til nefndarinnar
  aðstoðarforstöðumann. Allur kostnaður við starfsemi nefndarinnar greiðist úr
                                ríkissjóði.]^1)
     [Rannsóknarnefnd sjóslysa, starfslið hennar og aðrir sem starfa í þágu
nefndarinnar skulu virða þagnarskyldu um atvik sem þeim verða kunn vegna starfa
  fyrir nefndina. Tekur þetta til hvers konar upplýsinga um einkahagi manna og
       annarra upplýsinga sem leynt eiga að fara vegna lögmætra einka- og
   almannahagsmuna. Þagnarskylda helst þótt látið sé af starfi. Um aðgang að
               rannsóknargögnum fer samkvæmt ákvæðum 13. gr.]^2)
                 ^1)[7]L. 12/2006, 1. gr. ^2)[8]L. 57/2003, 1. gr.
        [3. gr. a. Forstöðumaður rannsóknarnefndar sjóslysa er jafnframt
  rannsóknarstjóri hennar og stýrir rannsóknarverkefnum á vegum nefndarinnar.
           Aðstoðarforstöðumaður skal vera staðgengill forstöðumanns.
Forstöðumaður og aðstoðarforstöðumaður skulu hafa sérmenntun eða starfsreynslu á
           þeim sviðum sem sérstaklega nýtist við sjóslysarannsóknir.
Um sérstakt hæfi þeirra fer eftir II. kafla [9]stjórnsýslulaga, nr. 37/1993.]^1)
                             ^1)[10]L. 12/2006, 2. gr.
4. gr. Rannsóknarnefnd sjóslysa starfar sjálfstætt og óháð stjórnvöldum og öðrum
rannsóknaraðilum, ákæruvaldi og dómstólum. Nefndin ákveður sjálf hvenær efni eru
  til rannsóknar sjóslyss umfram það sem henni er skylt samkvæmt lögum þessum.
 5. gr. Lögsaga rannsóknarnefndar sjóslysa tekur til allra íslenskra skipa, svo
   og allra erlendra skipa í siglingum að og frá landinu þegar sjóslys varðar
  íslenska hagsmuni. Heimilt er nefndinni að rannsaka önnur slys eða atvik sem
 verða á erlendum skipum er koma til landsins eða í íslenska efnahagslögsögu ef
          nefndin telur ástæðu til þess eða þess er óskað af fánaríki.
                          Nefndin skal m.a. rannsaka:
      a. sjóslys þar sem skráð skip eiga hlut að máli og sem verða á íslensku
                                 yfirráðasvæði,
   b. sjóslys þar sem skip skráð á Íslandi á hlut að máli, hvar sem það er statt
                                  í heiminum,
     c. slys og önnur atvik til sjós og á vötnum sem verða á óskráðum skipum,
                     þ.m.t. skipum undir 6 metrum að lengd.
 Um skráningu sjóslysa sem verða um borð í íslenskum skipum af hvaða stærð sem
  er, svo og skráningu slysa og atvika sem verða á erlendum skipum sem nefndin
               tekur til skoðunar, skulu settar sérstakar reglur.
 [Rannsóknarnefnd sjóslysa er heimilt, að fengnu samþykki samgönguráðherra, að
fela erlendu ríki að annast rannsókn sjóslyss á íslensku yfirráðasvæði að hluta
                              til eða öllu leyti.
  Þegar við á skal rannsóknarnefnd sjóslysa láta rannsókn ná til fyrirkomulags
  tilkynninga um sjóslys, til leitar, björgunaraðgerða og annarra aðgerða sem
                   ætlað er að draga úr afleiðingum sjóslysa.
Samgönguráðherra er heimilt að fela rannsóknarnefnd sjóslysa að rannsaka atriði
     sem varða almennt öryggi til sjós án þess að þau tengist sjóslysi.]^1)
                             ^1)[11]L. 57/2003, 2. gr.
     6. gr. Nú verður sjóslys, sbr. 1., 2. og 5. gr., og ber þá skipstjóra,
      útgerðarmanni, Tilkynningarskyldu íslenskra skipa, Landhelgisgæslu,
 lögregluyfirvöldum eða öðrum sem verða þess áskynja skylda til að tilkynna og
ganga úr skugga um án undandráttar að rannsóknarnefnd sjóslysa fái vitneskju um
                                    slysið.
    Skipstjóra eða þeim er kemur í hans stað er skylt að annast skráningu og
   tilkynningu allra slysa á mönnum sem verða á skipi eftir nánari reglum er
samgönguráðuneytið setur í samráði við Tryggingastofnun ríkisins. Skráningar- og
   tilkynningarskyldan tekur m.a. til hvers konar vinnuslysa á sjó, eitrana,
    atvinnusjúkdóma og annarra þeirra atvika sem þýðingu kunna að hafa í því
                                   sambandi.
7. gr. Hafi sjóslys orðið, sbr. 6. gr., má ekki breyta vettvangi fyrr en skoðun
þar til bærra aðila hefur farið fram, þ.m.t. að taka til geymslu alla hluti sem
   hreyfðir verða og tengjast slysinu. Verði sjóslys á hafi úti, þar sem eigi
verður komist hjá því að breyta vettvangi áður en formleg rannsókn fer fram, er
    skipstjóra og öðrum skipstjórnarmönnum skylt að gera ítarlega skýrslu um
    vettvang, tildrög slyss og hverjir voru á vettvangi við störf eða annað.
 Skipstjórnarmönnum er skylt að taka til varðveislu hvers konar hluti sem bila,
   svo sem blakkir, lása, víra, keðjur, tóg og veiðarfærahluta, og annað sem
  tengist slysinu. Verði slysið rakið til annars búnaðar, svo sem vél-, raf-,
   gufu-, hand- eða vökvaknúinna tækja, skal sá búnaður ekki notaður fyrr en
rannsókn á honum hefur farið fram nema öryggi og framhald siglingar krefjist. Í
 þeim tilvikum þegar viðgerð á tæki úti á sjó er óumflýjanleg er skipstjóra og
    yfirvélstjóra skylt að sjá um að ítarleg skýrsla sé gerð um bilunina og
viðgerðina og að allir hlutir sem taka þarf út og setja nýja í staðinn fyrir séu
   varðveittir. Slíkar skýrslur, svo og allir hlutir sem skylt er að taka til
  varðveislu um borð í skipi í sambandi við slys, skulu afhentar nefndinni við
                                komu til hafnar.
   8. gr. [Rannsóknarnefnd sjóslysa hefur rétt til að kveðja sér til aðstoðar
   lögreglu, aðra opinbera aðila og annað björgunar- og hjálparlið. Er þessum
                  aðilum skylt að veita rannsóknaraðstoð.]^1)
 Rannsóknarnefnd sjóslysa og starfsmenn hennar skulu hafa óhindraðan aðgang að
    vettvangi sjóslyss, jafnvel þótt um staði í einkaeign sé að ræða. Nú fer
 jafnframt fram lögreglurannsókn á vettvangi og skulu þá aðilar hafa samráð um
                                vettvangsskoðun.
   Nefndin og starfsmenn hennar hafa rétt til skýrslutöku og gagnasöfnunar á
                    vettvangi eftir eigin mati, sbr. 9. gr.
                             ^1)[12]L. 57/2003, 3. gr.
 9. gr. [Rannsóknarnefnd sjóslysa og starfsmönnum hennar er heimilt að krefjast
framlagningar allra gagna er varða skip, svo sem leiðar-, dag- og véladagbókar,
eftirlitsbókar, allra vottorða sem skylt er að hafa um borð í skipi, skráa yfir
 skipverja, útskrifta úr tölvum er varða siglingu og vélbúnað skips, upptakna,
 svo og annarra gagna er ástæða þykir til, t.d. um fjarskipti og gögn sem varða
    rekstur og siglingu skipsins. Þeim er einnig heimilt að taka skýrslur af
eiganda, notanda eða umráðanda skips, áhöfn þess og hverjum öðrum sem ætla má að
      kunni að geta veitt vitneskju er stuðli að því að leiða í ljós orsök
                                 slyssins.]^1)
 Nefndin getur leitað aðstoðar rannsóknastofnana, innlendra eða erlendra, eftir
því sem nauðsynlegt er við rannsókn sjóslyss. Innlendum aðilum er skylt að veita
                            nefndinni þessa aðstoð.
     Rannsóknarnefnd sjóslysa er heimilt að kalla til starfa með nefndinni
           sérfræðinga á tilteknum sviðum telji hún það nauðsynlegt.
                             ^1)[13]L. 12/2006, 3. gr.
 10. gr. Rannsóknarnefnd sjóslysa getur haldið skipi eða hverjum hluta þess og
búnaði sem er svo lengi sem hún telur þörf vegna rannsóknarinnar. Slíkri heimild
  skal þó ekki beita nema það teljist óhjákvæmilegt vegna rannsóknar málsins.
 Ágreining um hvort skip sé látið laust má bera undir dómara í varnarþingi þar
                              sem skipið er statt.
   11. gr. Rannsóknarnefnd sjóslysa er heimilt að hljóðrita skýrslur er varða
  rannsókn sjóslyss. Nefndin afritar það af upptökum sem hún telur máli skipta
          varðandi rannsókn máls, ella skulu aðalatriði skýrslu skráð.
  Aðila máls, fyrirsvarsmanni hans og öðrum þeim sem rannsóknarnefnd sjóslysa
 telur nauðsynlegt að gefi skýrslu til að upplýsa málið er skylt að koma fyrir
           nefndina til að svara spurningum sem til þeirra er beint.
12. gr. Skýrslum rannsóknarnefndar sjóslysa skal ekki beitt sem sönnunargögnum í
opinberum málum, sbr. 4. mgr. 1. gr., enda er markmið sjóslysarannsókna samkvæmt
lögum þessum að greina orsakaþætti sjóslysa í því skyni einu að koma í veg fyrir
að slys af sömu eða sambærilegum orsökum endurtaki sig til sjós. Tilgangurinn er
 ekki að skipta sök eða ábyrgð. Skal þessa getið á forsíðu hverrar lokaskýrslu
                  sem rannsóknarnefnd sjóslysa sendir frá sér.
[Óheimilt er að veita aðgang að eftirfarandi gögnum sem rannsóknarnefnd sjóslysa
   aflar við rannsókn sjóslyss eða upplýsingar um þau, sbr. þó 3. og 4. mgr.:
     a. upptökum eða endurritum af framburði þeirra sem nefndin yfirheyrir við
                                 rannsókn máls,
    b. hvers konar skráðum fjarskiptum eða upptökum af fjarskiptum milli þeirra
                           sem tengst hafa sjóslysi,
   c. læknisfræðilegum og öðrum persónulegum gögnum sem varða þá sem tengst hafa
                                   sjóslysi,
      d. hvers konar álitsgerðum sem nefndin hefur aflað í tengslum við mat á
                              gögnum skv. ac-lið.
Veita má umsagnaraðilum skv. 13. gr. aðgang að gögnum skv. 2. mgr. að því marki
  sem rannsóknarnefnd sjóslysa ætlar að sé nauðsynlegt til að þeir geti veitt
                                    umsögn.
 Rannsóknarnefnd sjóslysa skal fella út úr lokaskýrslu sinni beina tilvísun til
 gagna skv. 2. mgr. nema að því leyti sem nauðsynlegt er talið til greiningar á
                               orsökum sjóslyss.
Þegar veittur er aðgangur að gögnum skv. 3. mgr. skal virða nafnleynd þeirra sem
         tengjast sjóslysi. Sama á við um lokaskýrslu nefndarinnar.]^1)
                             ^1)[14]L. 57/2003, 4. gr.
 13. gr. Aðilar máls, eigandi, útgerðarmaður viðkomandi skips og flokkunarfélag
  þess, svo og Siglingastofnun Íslands, skulu eiga þess kost, á þann hátt sem
rannsóknarnefnd sjóslysa ákveður, að tjá sig um drög að lokaskýrslu nefndarinnar
  innan tilskilins frests áður en endanlega er gengið frá skýrslunni, sbr. 14.
 gr., enda liggi ekki fyrir í gögnum málsins afstaða þeirra og rök fyrir henni
eða það sé augljóslega óþarft. Nú er gerð skrifleg krafa um að mega tjá sig áður
           en lokaskýrsla er gerð og skal þá verða við þeirri kröfu.
  14. gr. Þegar rannsókn er lokið skal rannsóknarnefnd sjóslysa svo fljótt sem
  verða má semja skýrslu um niðurstöðu rannsóknarinnar. Í skýrslunni skal gerð
 grein fyrir orsök eða sennilegri orsök slyssins, auk þess sem þar skulu gerðar
tillögur um varúðarráðstafanir sem gera má til að afstýra frekari slysum af sama
 eða líkum toga. Skýrslan skal send samgönguráðherra, Siglingastofnun Íslands,
                          siglingaráði og aðilum máls.
 Rannsóknarnefnd sjóslysa skal gera tillögur um úrbætur í öryggismálum til sjós
  eftir því sem rannsókn á orsökum sjóslysa gefur tilefni til. Siglingastofnun
Íslands ber að sjá til þess að tillögur til úrbóta sem berast frá nefndinni séu
  teknar til formlegrar afgreiðslu hverju sinni. Siglingastofnun Íslands skal
                senda nefndinni niðurstöður slíkrar afgreiðslu.
  Nefndin skal í lok hvers starfsárs semja yfirlit um hvernig tillögum hennar
    hefur verið framfylgt og senda samgönguráðherra. Yfirlitið skal birta í
                          heildarskýrslu nefndarinnar.
 Nefndin skal gefa út heildarskýrslu um störf sín ár hvert og afhenda ráðherra.
Rannsóknarnefnd sjóslysa sér um að dreifa skýrslum nefndarinnar um einstök mál.
    Skýrslurnar skulu teljast opinber gögn. Skýrslur nefndarinnar má selja á
                                kostnaðarverði.
15. gr. [Rannsóknarnefnd sjóslysa getur endurupptekið þegar rannsakað mál, sbr.
           13. gr., ef fram koma ný og mikilvæg gögn að hennar mati.
    Þegar sérstaklega stendur á getur samgönguráðherra falið rannsóknarnefnd
  sjóslysa að rannsaka nánar tiltekið sjóslys eða sérstök atriði sem tengjast
   sjóslysi, einkum ef ný gögn eða upplýsingar koma fram eftir að rannsókn er
                                   lokið.]^1)
                             ^1)[15]L. 57/2003, 5. gr.
 16. gr. Í reglugerð^1) sem samgönguráðherra setur skal nánar kveðið á um störf
    rannsóknarnefndar sjóslysa, m.a. um samskipti við aðra rannsóknaraðila,
 skrifstofuhald, geymslu málsgagna, persónuskilríki um réttarstöðu nefndarmanna
  og heimildir þeirra í störfum, nauðsynlegan útbúnað og tæki nefndarinnar til
 vettvangsrannsókna og einstaka þætti málsmeðferðar eftir því sem þurfa þykir.
 Ráðherra er enn fremur heimilt að setja reglugerðir^2) um rannsókn sjóslysa að
 því leyti sem það er nauðsynlegt vegna skuldbindinga er leiðir af samningi um
    Evrópska efnahagssvæðið, sbr. [16]lög nr. 2/1993, með síðari breytingum.
                     ^1)[17]Rg. 133/2001. ^2)[18]Rg. 672/2006.
                  17. gr. Brot á ákvæðum 6. gr. varðar sektum.
               18. gr. Lög þessi öðlast gildi 1. september 2000.
   Ákvæði til bráðabirgða. Við gildistöku laga þessara fellur úr gildi skipun
 núverandi rannsóknarnefndar sjóslysa og skal ráðherra eftir gildistökuna skipa
                rannsóknarnefnd sjóslysa samkvæmt lögum þessum.

References

   Visible links
   1. http://www.althingi.is/dba-bin/lawformpr.pl?lnr=2000068
   2. http://www.althingi.is/dba-bin/ferill.pl?ltg=125&mnr=567
   3. http://www.althingi.is/altext/125/s/0869.html
   4. file:///altext/stjt/2003.057.html
   5. file:///altext/stjt/2006.012.html
   6. file://1996031.html#g7
   7. file:///altext/stjt/2006.012.html
   8. file:///altext/stjt/2003.057.html
   9. file://1993037.html
  10. file:///altext/stjt/2006.012.html
  11. file:///altext/stjt/2003.057.html
  12. file:///altext/stjt/2003.057.html
  13. file:///altext/stjt/2006.012.html
  14. file:///altext/stjt/2003.057.html
  15. file:///altext/stjt/2003.057.html
  16. file://1993002.html
  17. file://ekkitil/ekkitil.html?REGL/2001133
  18. file://ekkitil/ekkitil.html?REGL/2006672
