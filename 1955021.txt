
   --------------------------------------------------------------------------

                             Lög um lækningaferðir

                             1955 nr. 21 27. apríl

   --------------------------------------------------------------------------

                            Tóku gildi 23. maí 1955.
1. gr. Það er hlutverk laga þessara að auðvelda fólki í byggðum, sem langt eiga
  að sækja til augnlæknis, háls-, nef- og eyrnalæknis og tannlæknis, að ná til
                 þessara sérfræðinga og njóta þjónustu þeirra.
   2. gr. Í því skyni, sem í 1. gr. getur, semur ráðherra við nægilega marga
  hlutaðeigandi sérfræðinga um árlegar lækningaferðir um landið með viðkomu og
hæfilega langri dvöl á þeim stöðum, þar sem ætla má, að þjónustu þeirra sé mest
              þörf og hennar verði auðveldast og almennast notið.
   Þegar því verður við komið, skal fela einum sérfræðingi hverrar greinar að
ferðast um tiltekinn landshluta, og ef unnt er þeim sérfræðingi, sem búsettur er
                               í þeim landshluta.
  3. gr. Verja má fé úr ríkissjóði til styrktar lækningaferðum, eftir því sem
                        fjárlög heimila á hverjum tíma.
 Það er kvöð á því sveitarfélagi, þar sem sérfræðingur í lækningaferð samkvæmt
 lögum þessum hefur viðdvöl, að það sjái honum fyrir viðunandi ókeypis húsnæði
 til starfa sinna, svo sem í sjúkrahúsi eða læknisbústað staðarins, skólahúsi,
             samkomuhúsi eða annars staðar eftir því sem á stendur.

References

   Visible links
   1. http://www.althingi.is/dba-bin/lawformpr.pl?lnr=1955021
