
   --------------------------------------------------------------------------

                                                        Lög um landflutningasjóð

                              1979 nr. 62 31. maí

   --------------------------------------------------------------------------

                                     1. gr.
        Stofna skal sjóð er nefnist landflutningasjóður. Hlutverk sjóðsins er
      að veita stofnlán til kaupa á vöruflutningabifreiðum, er eiga að annast
           vöruflutninga á langleiðum og fyrir dreifbýli, og til nauðsynlegra
            bygginga, sem eru í beinum tengslum við slíka flutningastarfsemi.

                                     2. gr.
            Landflutningasjóður er sjálfstæð stofnun í eigu ríkisins og lýtur
     yfirstjórn samgönguráðherra. Ráðherra skipar þrjá menn í stjórn sjóðsins
       til fjögurra ára í senn. Þar af er einn skipaður án tilnefningar og er
                              hann jafnframt skipaður formaður sjóðsstjórnar.
                   Tveir stjórnarmenn skulu tilnefndir af eftirtöldum aðilum:

   a.
           Einn fulltrúi tilnefndur af Framkvæmdastofnun ríkisins.
   b.
           Einn fulltrúi tilnefndur af Landvara, landsfélagi
           vörubifreiðaeigenda á flutningaleiðum.

                                         Varamenn skulu skipaðir á sama hátt.

                                     3. gr.
             Fela skal Framkvæmdastofnun ríkisins að annast vörslu, umsjón og
           endurskoðun landflutningasjóðs samkvæmt sérstökum samningi þar um.

                                     4. gr.
                                       [Tekjur landflutningasjóðs eru þessar:

   1.
           Framlög úr ríkissjóði, eftir því sem ákveðið er í fjárlögum hverju
           sinni.
   2.
           Tekjur af starfsemi sjóðsins að frádregnum kostnaði við rekstur
           hans.

        Landflutningasjóði er heimilt, að fengnu samþykki ríkisstjórnarinnar,
                                        að taka lán til starfsemi sinnar.]^1)

   ^1)[2]L. 54/1984, 1. gr.

                                     5. gr.
        Lán úr landflutningasjóði skulu veitt til kaupa á
   vöruflutningabifreiðum til skipulagsbundinna vöruflutninga á langleiðum,
   enda sé um nýjar bifreiðar að ræða. Einnig má veita lán úr sjóðnum til
   nauðsynlegra bygginga, sem beinlínis eru tengdar þessari
   flutningastarfsemi.
        [Rétt til lána úr sjóðnum eiga þeir einir sem eru fullgildir félagar
   í Landvara, landsfélagi vörubifreiðaeigenda á flutningaleiðum.]^1)
        Upphæð lána má nema allt að helmingi kaupverðs bifreiða, og lán til
   bygginga mega nema allt að einum þriðja hluta af kostnaðarverði eða
   matsverði, hvort heldur sem lægra er. Lán má veita úr stofnlánasjóðnum
   gegn öruggu veði í þeim bifreiðum eða byggingum, sem lánað er til, ásamt
   tilheyrandi fylgifé og réttindum, svo og vátryggingarverði þeirra.
   Hámarkslánstími skal vera fimm ár til kaupa á bifreiðum og tíu ár til
   byggingarframkvæmda.
        Vextir og verðtrygging eða gengistrygging lána úr landflutningasjóði
   ákveðast með hliðsjón af kjörum þess fjár, er sjóðurinn hefur til
   ráðstöfunar á hverjum tíma. Lánskjör eru háð ákvörðun ríkisstjórnarinnar
   skv. [3]11. gr. laga nr. 13/1975.^2)

   ^1)[4]L. 54/1984, 2. gr.^2)Felld úr gildi með [5]l. 99/1988, 3. gr.

                                     6. gr.
        Verði eigendaskipti að eign, sem veðsett er landflutningasjóði, hvort
   heldur bifreið eða fasteign, er stjórn sjóðsins heimilt að heimta lánið
   endurgreitt að fullu, enda skal bæði seljanda og kaupanda skylt að
   tilkynna sjóðnum eigendaskipti þegar í stað.

                                     7. gr.
        ...^1)

   ^1)[6]L. 90/1991, 90. gr.

                                     8. gr.
        ...^1)

   ^1)[7]L. 48/1992, 4. gr.

                                     9. gr.
        Setja skal með reglugerð nánari ákvæði um starfsemi
   landflutningasjóðs og framkvæmd laga þessara.

References

   Visible links
   1. http://www.althingi.is/dba-bin/lawformpr.pl?lnr=1979062
   2. file:///altext/stjtnr.html#1984054?g1
   3. file:///altext/stjtnr.html#1975013?g11
   4. file:///altext/stjtnr.html#1984054?g2
   5. file:///altext/stjt/1988.099.html
   6. file://1991090.html#g90
   7. file:///altext/stjt/1992.048.html
