                                    dálkum.

   --------------------------------------------------------------------------

   Lög um breytingu á [2]lögum nr. 95/2000, um fæðingar- og foreldraorlof, og
     [3]lögum nr. 113/1990, um tryggingagjald, með síðari breytingum, o.fl.

                              2004 nr. 90 9. júní

   --------------------------------------------------------------------------

           Taka gildi 1. janúar 2005, sjá enn framur 14. gr. laganna.

 I. kafli. Breyting á [4]lögum nr. 95/2000, um fæðingar- og foreldraorlof, með
                               síðari breytingum.
 1. gr. Við 2. mgr. 4. gr. laganna bætist nýr málsliður, svohljóðandi: Ráðherra
                  er þó heimilt að ákveða annað fyrirkomulag.
             2. gr. Eftirfarandi breytingar verða á 8. gr. laganna:
                      a. Lokamálsliður 1. mgr. fellur brott.
   b. Við 2. mgr. bætist nýr málsliður, svohljóðandi: Réttur til fæðingarorlofs
           vegna fæðingar fellur niður er barnið nær 18 mánaða aldri.
   c. Við 4. mgr. bætist nýr málsliður, svohljóðandi: Réttur til fæðingarorlofs
vegna ættleiðingar eða varanlegs fósturs fellur niður 18 mánuðum eftir að barnið
                              kom inn á heimilið.
        d. Við 7. mgr. bætast tveir nýir málsliðir, svohljóðandi: Þegar um
 ættleiðingu eða varanlegt fóstur er að ræða skal miða við tímamark 4. mgr. um
 brottfall réttinda. Við tilfærsluna verður réttur hins látna foreldris að þeim
 réttindum er hið eftirlifandi foreldri hefur áunnið sér samkvæmt lögum þessum.
   3. gr. Í stað orðsins viku í 2. mgr. 10. gr. laganna kemur: tvær vikur.
                       4. gr. 13. gr. laganna orðast svo:
Foreldri, sbr. 1. mgr. 1. gr., öðlast rétt til greiðslna úr Fæðingarorlofssjóði
    eftir að hafa verið samfellt í sex mánuði á innlendum vinnumarkaði fyrir
 fæðingardag barns eða þann tíma þegar barn kemur inn á heimili við ættleiðingu
   eða varanlegt fóstur, sbr. 2. og 4. mgr. 8. gr. Til að finna vinnuframlag
sjálfstætt starfandi foreldris skal miðað við skil á tryggingagjaldi af reiknuðu
   endurgjaldi fyrir sama tímabil. Þegar kona hefur töku fæðingarorlofs fyrir
fæðingardag barns, sbr. 2. mgr. 8. gr., 11. gr. og 4. mgr. 17. gr., skal þó miða
         við þann dag er hún hefur fæðingarorlof að því er hana varðar.
 Mánaðarleg greiðsla Fæðingarorlofssjóðs til starfsmanns í fæðingarorlofi skal
    nema 80% af meðaltali heildarlauna og skal miða við tvö tekjuár á undan
 fæðingarári barns eða þess árs er barn kemur inn á heimili við ættleiðingu eða
varanlegt fóstur. Til launa teljast hvers konar laun og aðrar þóknanir samkvæmt
 lögum um tryggingagjald. Einungis skal miða við meðaltal heildarlauna fyrir þá
      mánuði á viðmiðunartímabilinu sem foreldri hefur starfað á innlendum
  vinnumarkaði. Aldrei skal þó miða við færri mánuði en fjóra við útreikning á
                            meðaltali heildarlauna.
Þrátt fyrir 2. mgr. skal mánaðarleg greiðsla Fæðingarorlofssjóðs til starfsmanns
           í fæðingarorlofi aldrei nema hærri fjárhæð en 480.000 kr.
 Þegar starfsmaður uppfyllir skilyrði 1. mgr. en hefur ekki starfað á innlendum
    vinnumarkaði á viðmiðunartímabili skv. 2. mgr. skal hann öðlast rétt til
       lágmarksgreiðslna skv. 6. mgr. í samræmi við starfshlutfall hans.
Mánaðarleg greiðsla Fæðingarorlofssjóðs til sjálfstætt starfandi foreldris skal
nema 80% af meðaltali reiknaðs endurgjalds sem greitt hefur verið tryggingagjald
af fyrir sama tímabil og kveðið er á um í 2. mgr. Að öðru leyti gilda 2.4. mgr.
                             eins og við getur átt.
Greiðsla í fæðingarorlofi til foreldris í 2549% starfi í hverjum mánuði skal þó
 aldrei vera lægri en sem nemur 65.227 kr. á mánuði og greiðsla til foreldris í
50100% starfi í hverjum mánuði skal aldrei vera lægri en sem nemur 91.200 kr. á
                                    mánuði.
Fjárhæð hámarksgreiðslu skv. 3. mgr. og lágmarksgreiðslu skv. 6. mgr. kemur til
 endurskoðunar við afgreiðslu fjárlaga ár hvert með tilliti til þróunar launa,
 verðlags og efnahagsmála. Þó er félagsmálaráðherra heimilt, að fengnu samþykki
     ríkisstjórnar, að breyta greiðslufjárhæðinni til hækkunar ef verulegar
  breytingar verða á launaþróun og þjóðhagsforsendum frá afgreiðslu fjárlaga.
      Þegar áðurgreind skilyrði leiða til hækkunar á fjárhæð hámarks- eða
   lágmarksgreiðslna skal félagsmálaráðherra breyta fjárhæðinni í reglugerð.
  Greiðslur í fæðingarorlofi skulu inntar af hendi eftir á, fyrir undanfarandi
          mánuð eða hluta úr mánuði, fyrsta virkan dag hvers mánaðar.
   Réttur foreldris til greiðslna í fæðingarorlofi er bundinn því að foreldri
     uppfylli skilyrði um rétt til fæðingarorlofs skv. 8. gr. Greiðslur frá
   vinnuveitanda til foreldris í fæðingarorlofi sem eru hærri en nemur mismun
greiðslna úr Fæðingarorlofssjóði og meðaltals heildarlauna foreldris skv. 2. eða
   5. mgr. skulu koma til frádráttar greiðslum úr Fæðingarorlofssjóði. Þó er
     heimilt að taka tillit til kjarasamningsbundinna launahækkana, annarra
 kjarasamningsbundinna greiðslna og launabreytinga sem rekja má til breytinga á
                               störfum foreldris.
 Foreldri á innlendum vinnumarkaði sem á rétt til fæðingarorlofs skv. 8. gr. en
uppfyllir ekki skilyrði 1. mgr. á rétt á fæðingarstyrk skv. 18. gr., sbr. þó 9.
mgr. 19. gr. Greiðslur frá vinnuveitanda til foreldris í fæðingarorlofi sem eru
    hærri en nemur mismun fjárhæðar fæðingarstyrks og meðaltals heildarlauna
    foreldris skulu koma til frádráttar styrknum. Við útreikning á meðaltali
heildarlauna samkvæmt þessari málsgrein skal miða við tvo mánuði fyrir áætlaðan
 fæðingardag barns eða þann tíma þegar barn kemur inn á heimili við ættleiðingu
                             eða varanlegt fóstur.
   Félagsmálaráðherra er heimilt að kveða í reglugerð nánar á um greiðslur úr
 Fæðingarorlofssjóði, svo sem um mat á starfshlutfalli sjálfstætt starfandi og
      þeirra sem eru undanþegnir greiðslu tryggingagjalds lögum samkvæmt.
  5. gr. Í stað 3. mgr. 15. gr. laganna koma þrjár málsgreinar, svohljóðandi:
    Útreikningur á greiðslum til foreldris í fæðingarorlofi skal byggjast á
     upplýsingum sem Tryggingastofnun ríkisins aflar um tekjur foreldra úr
    skattframtölum, staðgreiðsluskrá og tryggingagjaldsskrá skattyfirvalda.
Tryggingastofnun ríkisins skal leita staðfestingar hjá skattyfirvöldum á því að
upplýsingar úr staðgreiðsluskrá og tryggingagjaldsskrá hafi verið í samræmi við
       álagningu skattyfirvalda vegna tekjuára skv. 2. og 5. mgr. 13. gr.
    Skattyfirvöld skulu láta Tryggingastofnun ríkisins í té upplýsingar sem
                  nauðsynlegar eru við framkvæmd laga þessara.
   Þegar foreldri getur ekki tekið fæðingarorlof á þeim tíma er það tilkynnti
 Tryggingastofnun ríkisins um skv. 2. mgr. vegna ófyrirsjáanlegra aðstæðna ber
    foreldri að tilkynna Tryggingastofnun ríkisins skriflega um breytinguna.
   6. gr. Á eftir 15. gr. laganna koma tvær nýjar greinar, ásamt fyrirsögnum,
                                 svohljóðandi:
                                  a. (15. gr. a.)
                Leiðrétting á greiðslum úr Fæðingarorlofssjóði.
Hafi breytingar orðið á tekjuskattsálagningu foreldris vegna tekna sem greiðslur
        úr Fæðingarorlofssjóði eru byggðar á, sbr. 3. mgr. 15. gr., skal
    Tryggingastofnun ríkisins leiðrétta greiðslur úr Fæðingarorlofssjóði til
                     samræmis við álagningu skattyfirvalda.
Hafi foreldri fengið hærri greiðslur úr Fæðingarorlofssjóði en því bar samkvæmt
  álagningu skattyfirvalda eða af öðrum ástæðum ber foreldri að endurgreiða þá
fjárhæð sem ofgreidd var að viðbættu 15% álagi. Fella skal niður álagið samkvæmt
  þessari málsgrein færi foreldri rök fyrir því að því verði eigi kennt um þá
         annmarka er leiddu til ákvörðunar Tryggingastofnunar ríkisins.
  Heimilt er að skuldajafna ofgreiddum greiðslum úr Fæðingarorlofssjóði á móti
   inneign foreldris vegna ofgreiddra skatta, barnabóta og vaxtabóta samkvæmt
[5]lögum nr. 90/2003, um tekjuskatt og eignarskatt. Fjármálaráðherra skal setja
           í reglugerð nánari reglur um skuldajöfnun og forgangsröð.
Um innheimtu ofgreidds fjár úr Fæðingarorlofssjóði fer skv. [6]111. gr. laga nr.
    90/2003, um tekjuskatt og eignarskatt. Félagsmálaráðherra getur þó falið
                 sérstökum innheimtuaðila að annast innheimtu.
Hafi foreldri fengið lægri greiðslur úr Fæðingarorlofssjóði en því bar samkvæmt
álagningu skattyfirvalda ber Tryggingastofnun ríkisins að greiða þá fjárhæð sem
vangreidd var til foreldris ásamt vöxtum fyrir það tímabil sem féð var í vörslu
  Fæðingarorlofssjóðs. Skulu vextir þessir vera jafnháir vöxtum sem Seðlabanki
    Íslands ákveður og birtir á hverjum tíma skv. 1. mgr. [7]8. gr. laga nr.
38/2001, um vexti og verðtryggingu. Sama á við þegar niðurstaða úrskurðarnefndar
  fæðingar- og foreldraorlofsmála leiðir til þess að foreldri hafi átt rétt á
  greiðslum úr Fæðingarorlofssjóði en hafi áður verið synjað um greiðslur eða
     reiknaðar lægri greiðslur. Þegar greiðslur úr Fæðingarorlofssjóði eru
           vangreiddar vegna skorts á upplýsingum falla vextir niður.
                                  b. (15. gr. b.)
                                   Eftirlit.
Skattyfirvöld skulu annast eftirlit með framkvæmd laganna. Félagsmálaráðherra er
                    þó heimilt að ákveða annað fyrirkomulag.
 Félagsmálaráðherra setur nánari reglur í reglugerð um framkvæmd eftirlitsins.
            7. gr. Eftirfarandi breytingar verða á 16. gr. laganna:
                     a. Við 1. mgr. bætist: sem fæðist á lífi.
              b. Í stað 2. mgr. koma tvær málsgreinar, svohljóðandi:
   Foreldrar sem ættleiða eða taka í varanlegt fóstur fleiri börn en eitt á sama
  tíma eiga sameiginlegan rétt á lengingu fæðingarorlofs um þrjá mánuði fyrir
                            hvert barn umfram eitt.
                           Um greiðslur fer skv. 13. gr.
            8. gr. Eftirfarandi breytingar verða á 18. gr. laganna:
       a. Á eftir orðunum Réttur til fæðingarstyrks í 1. mgr. kemur: vegna
                                   fæðingar.
              b. Í stað 2. mgr. koma tvær málsgreinar, svohljóðandi:
   Fæðingarstyrkur skal vera 40.409 kr. á mánuði. Foreldri skal eiga lögheimili
  hér á landi við fæðingu barns, ættleiðingu eða varanlegt fóstur og hafa átt
           lögheimili hér á landi síðustu 12 mánuði fyrir þann tíma.
     Fjárhæð fæðingarstyrks kemur til endurskoðunar við afgreiðslu fjárlaga ár
      hvert með tilliti til þróunar launa, verðlags og efnahagsmála. Þó er
    félagsmálaráðherra heimilt, að fengnu samþykki ríkisstjórnar, að breyta
  styrkfjárhæðinni til hækkunar ef verulegar breytingar verða á launaþróun og
 þjóðhagsforsendum frá afgreiðslu fjárlaga. Þegar áðurgreind skilyrði leiða til
 hækkunar á fjárhæð fæðingarstyrks skal félagsmálaráðherra breyta fjárhæðinni í
                                   reglugerð.
   c. Við 3. mgr. bætist nýr málsliður, svohljóðandi: Réttur til fæðingarstyrks
vegna ættleiðingar eða varanlegs fósturs fellur niður 18 mánuðum eftir að barnið
                              kom inn á heimilið.
                d. Við greinina bætist ný málsgrein, svohljóðandi:
    Ef annað foreldrið andast áður en barn nær 18 mánaða aldri færist sá réttur
      til fæðingarstyrks sem hinn látni hefur ekki þegar nýtt sér yfir til
  eftirlifandi foreldris. Þegar um ættleiðingu eða varanlegt fóstur er að ræða
  skal miða við tímamark 4. mgr. um brottfall réttinda. Við tilfærsluna verður
réttur hins látna foreldris að þeim réttindum er hið eftirlifandi foreldri hefur
                       áunnið sér samkvæmt lögum þessum.
            9. gr. Eftirfarandi breytingar verða á 19. gr. laganna:
                              a. 1. mgr. orðast svo:
      Foreldrar sem hafa verið í fullu námi í a.m.k. sex mánuði á síðustu 12
     mánuðum fyrir fæðingu barns, frumættleiðingu eða varanlegt fóstur eiga
 sjálfstæðan rétt til fæðingarstyrks í allt að þrjá mánuði, hvort um sig, vegna
fæðingar, frumættleiðingar barns eða töku barns í varanlegt fóstur. Þessi réttur
     er ekki framseljanlegur. Auk þess eiga foreldrar sameiginlegan rétt á
  fæðingarstyrk í þrjá mánuði til viðbótar sem annað foreldrið getur fengið í
  heild eða foreldrar skipt með sér. Réttur til fæðingarstyrks vegna fæðingar
                  fellur niður er barnið nær 18 mánaða aldri.
              b. Í stað 2. mgr. koma tvær málsgreinar, svohljóðandi:
   Fæðingarstyrkur til foreldris í fullu námi skal vera 91.200 kr. á mánuði. Að
jafnaði skal foreldri eiga lögheimili hér á landi við fæðingu barns, ættleiðingu
eða varanlegt fóstur og hafa átt lögheimili hér á landi síðustu 12 mánuði fyrir
    þann tíma. Heimilt er þó að veita undanþágu frá lögheimilisskilyrði hafi
foreldri flutt lögheimili sitt tímabundið vegna náms erlendis enda hafi foreldri
   átt lögheimili hér á landi samfellt í a.m.k. fimm ár fyrir flutning. Njóti
  foreldri greiðslu vegna sömu fæðingar, ættleiðingar eða varanlegs fósturs í
 búsetulandinu kemur hún til frádráttar fæðingarstyrknum, sbr. 3. mgr. 33. gr.
     Fjárhæð fæðingarstyrks kemur til endurskoðunar við afgreiðslu fjárlaga ár
      hvert með tilliti til þróunar launa, verðlags og efnahagsmála. Þó er
    félagsmálaráðherra heimilt, að fengnu samþykki ríkisstjórnar, að breyta
  styrkfjárhæðinni til hækkunar ef verulegar breytingar verða á launaþróun og
 þjóðhagsforsendum frá afgreiðslu fjárlaga. Þegar áðurgreind skilyrði leiða til
 hækkunar á fjárhæð fæðingarstyrks skal félagsmálaráðherra breyta fjárhæðinni í
                                   reglugerð.
   c. Við 3. mgr. bætist nýr málsliður, svohljóðandi: Réttur til fæðingarstyrks
vegna ættleiðingar eða varanlegs fósturs fellur niður 18 mánuðum eftir að barnið
                              kom inn á heimilið.
             d. Í stað 7. mgr. koma fjórar málsgreinar, svohljóðandi:
      Heimilt er að greiða foreldri fæðingarstyrk skv. 1. mgr. þrátt fyrir að
skilyrði um samfellt nám í a.m.k. sex mánuði á síðustu 12 mánuðum fyrir fæðingu
 barns, ættleiðingu eða varanlegt fóstur sé ekki uppfyllt hafi foreldri verið í
 samfelldu starfi í a.m.k. sex mánuði á innlendum vinnumarkaði fram til þess að
                                  námið hófst.
    Enn fremur er heimilt að greiða foreldri fæðingarstyrk sem námsmanni þegar
foreldri hefur lokið a.m.k. einnar annar námi skv. 1. mgr. og hefur síðan verið
   samfellt á vinnumarkaði. Skilyrði er að nám og starf hafi verið samfellt í
                               a.m.k. sex mánuði.
    Ef annað foreldrið andast áður en barn nær 18 mánaða aldri færist sá réttur
      til fæðingarstyrks sem hinn látni hefur ekki þegar nýtt sér yfir til
  eftirlifandi foreldris. Þegar um ættleiðingu eða varanlegt fóstur er að ræða
  skal miða við tímamark 4. mgr. um brottfall réttinda. Við tilfærsluna verður
réttur hins látna foreldris að þeim réttindum er hið eftirlifandi foreldri hefur
                       áunnið sér samkvæmt lögum þessum.
   Ráðherra er heimilt að kveða í reglugerð nánar á um framkvæmd þessa ákvæðis.
10. gr. Á eftir 31. gr. laganna bætist við ný grein, 31. gr. a, ásamt fyrirsögn,
                                 svohljóðandi:
                                    Sektir.
        Brot gegn lögum þessum geta varðað sektum sem renna í ríkissjóð.

   II. kafli. Breyting á [8]lögum nr. 113/1990, um tryggingagjald, með síðari
                                  breytingum.

III. kafli. Breyting á [9]lögum nr. 46/1980, um aðbúnað, hollustuhætti og öryggi
                     á vinnustöðum, með síðari breytingum.

                             IV. kafli. Gildistaka.
14. gr. Lög þessi öðlast gildi 1. janúar 2005. Lögin taka til foreldra barna sem
  fæðast, eru ættleidd eða tekin í varanlegt fóstur 1. janúar 2005 eða síðar.
   Lögin koma til framkvæmda við staðgreiðslu tryggingagjalds á árinu 2005 og
                             álagningu ársins 2006.

References

   Visible links
   1. http://www.althingi.is/dba-bin/lawformpr.pl?lnr=2004090
   2. file://2000095.html
   3. file://1990113.html
   4. file://2000095.html
   5. file://2003090.html
   6. file://2003090.html#g111
   7. file://2001038.html#g8
   8. file://1990113.html
   9. file://1980046.html
