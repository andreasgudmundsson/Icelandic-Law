
   --------------------------------------------------------------------------

                   Lög um Schengen-upplýsingakerfið á Íslandi

                             2000 nr. 16 14. apríl

   --------------------------------------------------------------------------

                 Ferill málsins á Alþingi.   Frumvarp til laga.

 Tóku gildi 28. apríl 2000. Breytt með [1]l. 77/2000 (tóku gildi 1. jan. 2001),
[2]l. 96/2002 (tóku gildi 1. jan. 2003), l. 129/2005 (tóku gildi 30. des. 2005),
 [3]l. 88/2008 (tóku gildi 1. jan. 2009 nema brbákv. VII sem tók gildi 21. júní
                2008) og l. 162/2010 (tóku gildi 1. jan. 2011).

    1. gr. Lög þessi gilda um íslenska hluta Schengen-upplýsingakerfisins og
         persónuvernd við skráningu og meðferð upplýsinga í því kerfi.
Með íslenska hluta Schengen-upplýsingakerfisins er átt við rafrænt gagnasafn sem
        starfrækt er hér á landi og tengt sameiginlegu upplýsingakerfi á
                               Schengen-svæðinu.
2. gr. Ríkislögreglustjóri rekur og ber ábyrgð á upplýsingakerfinu. Hann annast
          skráningu í það og sendingu annarra gagna samkvæmt lögunum.
Við skráningu í kerfið skal þess gætt að upplýsingar séu réttar og áreiðanlegar
              og að fullnægt sé skilyrðum laganna fyrir skráningu.
3. gr. Ríkislögreglustjóri og sá sem á hans vegum annast tölvuþjónustu skulu með
skipulögðum og kerfisbundnum hætti tryggja öryggi upplýsingakerfisins þannig að
 óviðkomandi fái ekki aðgang að því eða geti haft áhrif á skráningu í það. Með
sama hætti skal tryggt að kerfið starfi greiðlega og sé aðgengilegt þeim sem við
                                  það starfa.
    4. gr. Skráning í Schengen-upplýsingakerfið skal miða að því að tryggja
       almannaöryggi og allsherjarreglu, þar með talið öryggi ríkisins. Í
   upplýsingakerfið skal aðeins skrá upplýsingar sem getur í 5. gr., enda sé
skráning þeirra nauðsynleg með hliðsjón af tilgangi skráningar skv. 6.8. gr. og
                    nægjanlega brýnt tilefni til skráningar.
Við skráningu á eftirlýstum einstaklingum með beiðni um handtöku og framsal skv.
 a-lið 1. mgr. 6. gr. skal þess gætt að lög þess ríkis sem beiðni er beint til
                            heimili slíkar aðgerðir.
  5. gr. [Í upplýsingakerfið má skrá eftirfarandi upplýsingar um einstaklinga:
     a. kenninafn, eiginnöfn með vísun til hugsanlegrar sérskráningar falskra
                                     nafna,
                      b. sérstök varanleg líkamleg einkenni,
                       c. fæðingarstað, fæðingardag og -ár,
                                   d. kynferði,
                                   e. ríkisfang,
          f. hvort viðkomandi er vopnaður, ofbeldishneigður eða á flótta,
                            g. ástæðu fyrir skráningu,
                         h. aðgerðir sem farið er fram á,
      i. tegund brots þegar upplýsingar eru skráðar skv. a-lið 1. mgr. 6. gr.
          Í upplýsingakerfið má skrá upplýsingar um eftirtalda hluti:
      a. vélknúin ökutæki með slagrými yfir 50 rúmsentimetrum, skip, báta og
   loftför sem hefur verið stolið, hafa verið seld ólöglega eða hafa horfið,
         b. eftirvagna með eigin þunga yfir 750 kg, hjólhýsi, atvinnutæki,
utanborðsvélar og gáma sem hefur verið stolið, hafa verið seld ólöglega eða hafa
                                    horfið,
   c. skotvopn sem hefur verið stolið, hafa verið seld ólöglega eða hafa horfið,
     d. óútfyllt skilríki sem hefur verið stolið, hafa verið seld ólöglega eða
                                  hafa horfið,
    e. útgefin persónuskilríki, svo sem vegabréf, nafnskírteini, ökuskírteini,
dvalarleyfi og ferðaskilríki, sem hefur verið stolið, hafa verið seld ólöglega,
                          hafa horfið eða verið ógilt,
    f. skráningarskírteini og skráningarmerki ökutækja sem hefur verið stolið,
             hafa verið seld ólöglega, hafa horfið eða verið ógilt,
                       g. peningaseðla með skráðum númerum,
      h. verðbréf og aðrar tegundir greiðslu, svo sem ávísanir, greiðslukort,
 skuldabréf eða hlutabréf, sem hefur verið stolið, hafa verið seld ólöglega eða
                                hafa horfið.]^1)
                              ^1)L. 129/2005, 1. gr.
   6. gr. Heimilt er að skrá upplýsingar um einstaklinga í upplýsingakerfið í
                             eftirfarandi tilvikum:
      a. vegna beiðni um að eftirlýstur maður verði handtekinn og framseldur,
    b. [þegar synja á útlendingi um komu til landsins vegna endurkomubanns sem
                   enn er í gildi á grundvelli brottvísunar:
                 1. skv. a-lið 1. mgr. 20. gr. laga um útlendinga,
   2. skv. b-, c- eða d-lið 1. mgr. 20. gr. laga um útlendinga og ákvörðunin er
   reist á því að dvöl hlutaðeigandi í landinu geti stofnað allsherjarreglu,
                 almannaöryggi eða öryggi ríkisins í hættu],^1)
     c. vegna leitar að horfnum manni eða þegar taka á mann í gæslu tímabundið
                        vegna eigin öryggis eða annarra,
    d. vegna eftirgrennslanar um búsetu eða dvalarstað vitnis, sakbornings sem
     hefur verið ákærður og koma þarf fyrir dóm eða manns sem birta á dóm í
           [sakamáli]^2) eða boða til afplánunar fangelsisrefsingar.
   Þegar upplýsingar skv. a-lið 1. mgr. hafa verið skráðar skulu eftirfarandi
  upplýsingar sendar því ríki sem beiðni er beint til svo fljótt sem verða má:
                 a. hvaða yfirvald leggur fram beiðni um handtöku,
                       b. hvort fyrir liggur handtökuskipun,
      c. hvers konar brot um er að ræða og vísun til viðeigandi refsiákvæða,
     d. málsatvik, þar með talið hvar og hvenær brot var framið og þáttur hins
                               eftirlýsta í því,
           e. eftir því sem mögulegt er, hverjar eru afleiðingar brots.
               ^1)[4]L. 96/2002, 59. gr. ^2)[5]L. 88/2008, 234. gr.
  7. gr. [Heimilt er að skrá upplýsingar um einstaklinga, ökutæki, báta, skip,
 loftför og gáma í upplýsingakerfið til að fram fari eftirlit með leynd, leit,
           líkamsleit eða líkamsrannsókn í eftirfarandi tilvikum:]^1)
         a. vegna rannsóknar og meðferðar [sakamáls]^2) og til að tryggja
                              almannaöryggi þegar:
     1. rökstuddur grunur leikur á að maður fremji eða muni fremja fjölda mjög
                               alvarlegra brota,
   2. heildarmat á viðkomandi manni, þar með talið á þeim brotum sem hann hefur
          framið, bendir til að hann muni fremja mjög alvarleg afbrot,
     b. þegar ótvíræð gögn benda til að upplýsingar um dvalarstað, ferðaleið,
ákvörðunarstað, fylgdarmenn eða farþega, hluti meðferðis eða við hvaða aðstæður
 maður eða ökutæki finnst séu nauðsynlegar til að koma í veg fyrir að alvarleg
 hætta stafi af viðkomandi manni eða alvarlegar ógnanir fyrir öryggi ríkisins.
                 ^1)L. 129/2005, 2. gr. ^2)[6]L. 88/2008, 234. gr.
8. gr. Heimilt er að skrá í upplýsingakerfið upplýsingar um hluti sem leitað er
 í þeim tilgangi að leggja á þá hald eða nota sem sönnunargagn í [sakamáli].^1)
                            ^1)[7]L. 88/2008, 234. gr.
9. gr. Upplýsingar sem skráðar eru í upplýsingakerfið verða ekki nýttar á annan
              veg en leiðir af tilgangi skráningar skv. 6.8. gr.
 Með samþykki ríkis sem skráð hefur upplýsingar verður vikið frá 1. mgr. og þær
         nýttar í öðrum tilgangi skv. 6.8. gr. þegar þannig stendur á:
     a. til að koma í veg fyrir alvarlega og bráða ógnun við almannaöryggi og
                                allsherjarreglu,
               b. mikilvægir öryggishagsmunir ríkisins mæla með því,
                    c. til að koma í veg fyrir alvarleg afbrot.
 [9. gr. a. Ríkislögreglustjóra er heimilt að veita þar til bærum yfirvöldum í
 öðru Schengen-ríki nauðsynlegar viðbótarupplýsingar í tengslum við skráningu í
upplýsingakerfið, sem og þegar hlutir eða einstaklingar, sem skráðir hafa verið
  í kerfið, finnast. Ekki má nota slíkar upplýsingar á annan veg en leiðir af
                      tilgangi skráningar eða beiðni.]^1)
                              ^1)L. 129/2005, 3. gr.
10. gr. Eftirtalin stjórnvöld skulu vera beinlínutengd við upplýsingakerfið til
                           að sinna þessum verkefnum:
   a. [ríkissaksóknari og]^1) lögreglan við landamæraeftirlit og aðra löggæslu,
       b. [Útlendingastofnun]^2) við afgreiðslu umsókna um vegabréfsáritun,
   landgöngu- eða dvalarleyfi og til að sinna öðrum skyldum samkvæmt lögum um
  eftirlit með útlendingum að því marki sem nauðsynlegt er til að bregðast við
 upplýsingum sem skráðar eru á grundvelli [d- og e-liðar 2. mgr. 5. gr. og]^1)
                             b-liðar 1. mgr. 6. gr.
      [c. Umferðarstofa við skráningu ökutækja í þeim tilgangi að kanna hvort
 ökutæki sem óskað er skráningar á hafi verið stolið, selt ólöglega eða horfið;
  aðgangurinn takmarkast þó við upplýsingar um ökutæki á grundvelli a-liðar 2.
mgr. 5. gr., um eftirvagna og hjólhýsi á grundvelli b-liðar 2. mgr. 5. gr. og um
 skráningarskírteini og skráningarmerki á grundvelli f-liðar 2. mgr. 5. gr.]^1)
Til að starfa við upplýsingakerfið verður viðkomandi starfsmaður að fá sérstaka
heimild ríkislögreglustjóra, enda fullnægi hann settum hæfis- og öryggiskröfum.
 Viðkomandi starfsmaður skal einungis hafa þann aðgang að kerfinu sem honum er
                     nauðsynlegur til að gegna starfi sínu.
                 ^1)L. 129/2005, 4. gr. ^2)[8]L. 96/2002, 59. gr.
 11. gr. Eftirtalin stjórnvöld skulu eftir beiðni hafa aðgang að upplýsingum úr
   upplýsingakerfinu að því marki sem þeim er nauðsynlegt til að sinna þessum
                                   verkefnum:
   a. tollgæslan við eftirlit á landamærum og þegar hún annast eða aðstoðar við
                                   löggæslu,
          b. Landhelgisgæslan þegar hún annast eða aðstoðar við löggæslu,
      c. [innanríkisráðuneytið]^1) við beitingu heimilda sem æðra stjórnvald.
                             ^1)L. 162/2010, 160. gr.
   12. gr. Hverjum sem í starfi sínu fær vitneskju um atriði sem skráð eru í
 upplýsingakerfið er skylt að gæta þess að skráðar upplýsingar berist ekki til
            óviðkomandi. Þagnarskylda helst þótt látið sé af starfi.
   13. gr. Hver sem skráður er í upplýsingakerfið á rétt á að fá vitneskju um
                     skráðar upplýsingar um sig í kerfinu.
   Réttur hins skráða til að fá vitneskju skv. 1. mgr. er ekki fyrir hendi ef
nauðsynlegt er að halda upplýsingunum leyndum til að ná því markmiði sem stefnt
er að með skráningu eða vegna hagsmuna annarra. Þegar eftirlit með leynd skv. 7.
     gr. stendur yfir á hinn skráði ekki rétt á að fá vitneskju um skráðar
                                  upplýsingar.
Nú er óskað eftir vitneskju um upplýsingar sem skráðar eru af öðru ríki og skal
    þá gefa því kost á að gera athugasemdir áður en fallist er á þá beiðni.
    14. gr. Þegar skráðar hafa verið í upplýsingakerfið rangar, villandi eða
 ófullkomnar upplýsingar eða ef skráðar hafa verið upplýsingar án tilskilinnar
 heimildar skal ríkislögreglustjóri eftir beiðni eða að eigin frumkvæði sjá til
    þess að þær verði leiðréttar, þær afmáðar eða við þær aukið. Hafi slíkum
 upplýsingum verið miðlað eða þær notaðar ber ríkislögreglustjóra eftir því sem
   honum er frekast unnt að hindra að það hafi áhrif á hagsmuni hins skráða.
 Nú hafa upplýsingar sem um ræðir í 1. mgr. verið skráðar í upplýsingakerfið af
öðru ríki og skal þá ríkislögreglustjóri án ástæðulauss dráttar tilkynna því um
             annmarka á skráningu með ósk um viðeigandi breytingar.
15. gr. Þegar ríkislögreglustjóra berst beiðni skv. 13. eða 14. gr. skal hann án
 ástæðulauss dráttar taka afstöðu til hennar. Ákvörðun ríkislögreglustjóra skal
 vera rökstudd að því marki sem það er unnt án þess að greint verði frá nokkru
                              sem leynt á að fara.
   16. gr. Nú verður maður fyrir tjóni og það verður rakið til skráningar eða
notkunar á upplýsingum úr upplýsingakerfinu sem andstæð er reglum um kerfið og á
   hann þá rétt á skaðabótum úr ríkissjóði. Bæta skal bæði fjártjón og miska.
Greiða á bætur þótt upplýsingar hafi verið skráðar í öðru ríki ef þær hafa verið
notaðar hér á landi. Bætur skal greiða án tillits til sakar, en þær má þó fella
  niður eða lækka ef tjónþoli hefur sjálfur stuðlað að því að upplýsingar væru
                              skráðar eða notaðar.
Bótakrafa fyrnist á tveimur árum frá því að tjónþoli fékk vitneskju um skráningu
                              í upplýsingakerfið.
17. gr. Upplýsingar um einstaklinga og hluti sem skráðar eru í upplýsingakerfið
  skulu ekki standa lengur en þörf krefur með hliðsjón af tilgangi skráningar.
      Endurmeta skal nauðsyn skráningar í upplýsingakerfið sem hér segir:
    a. upplýsingar um einstaklinga skv. 6. gr. innan þriggja ára frá skráningu,
    b. upplýsingar um einstaklinga og [hluti]^1) skv. 7. gr. innan eins árs frá
                                   skráningu.
        Þegar tekin er ákvörðun um að skráning upplýsinga skuli standa í
         upplýsingakerfinu gildir 2. mgr. um endurmat skráningar á ný.
  [Upplýsingar sem skráðar eru um hluti skv. 7. gr. skulu ekki standa lengur í
                  upplýsingakerfinu en fimm ár frá skráningu.
  Aðrar upplýsingar en þær sem skráðar eru í kerfið á grundvelli 6. og 7. gr.
             skulu ekki standa lengur en tíu ár frá skráningu.]^1)
                              ^1)L. 129/2005, 5. gr.
   [17. gr. a. Viðbótarupplýsingar um einstaklinga og hluti sem verða til við
  upplýsingaskipti á grundvelli 9. gr. a má einungis geyma í þann tíma sem er
nauðsynlegur í samræmi við tilgang skráningarinnar og aldrei lengur en í eitt ár
   eftir að samsvarandi skráningu, sem varðar sömu einstaklinga eða hluti, í
                Schengen-upplýsingakerfinu hefur verið eytt.]^1)
                              ^1)L. 129/2005, 6. gr.
  18. gr. [Persónuvernd]^1) skal hafa eftirlit með því að skráning og meðferð
 persónuupplýsinga í upplýsingakerfinu sé í samræmi við lög þessi og reglur sem
gilda um persónuvernd og friðhelgi einkalífs. [Persónuvernd]^1) skal einnig hafa
 eftirlit með því að öryggi upplýsingakerfisins sé tryggt þannig að óviðkomandi
         fái ekki aðgang að því eða geti haft áhrif á skráningu í það.
  [Persónuvernd]^1) hefur aðgang að skráðum upplýsingum og öðrum nauðsynlegum
        gögnum til að sinna eftirliti með upplýsingakerfinu skv. 1. mgr.
 Nú gerir [Persónuvernd]^1) athugasemdir við starfrækslu upplýsingakerfisins og
skal hún þá koma þeim og tillögum um úrbætur á framfæri við ríkislögreglustjóra
                              og [ráðuneytið].^2)
                ^1)[9]L. 77/2000, 46. gr. ^2)L. 162/2010, 160. gr.
 19. gr. Ráðherra setur nánari ákvæði í reglugerð^1) um framkvæmd laganna, þar
                                 með talið um:
    a. öryggisþætti upplýsingakerfisins og innra eftirlit með því, sbr. 3. gr.,
              b. hæfis- og öryggiskröfur sem starfsmenn lögreglu eða
[Útlendingastofnunar]^2) verða að fullnægja til að starfa við upplýsingakerfið,
                             sbr. 2. mgr. 10. gr.,
        c. eftirlit [Persónuverndar]^3) með upplýsingakerfinu, sbr. 18. gr.
   ^1)Rg. 112/2001, sbr. 640/2007. ^2)[10]L. 96/2002, 59. gr. ^3)[11]L. 77/2000,
                                    46. gr.
                     20. gr. Lög þessi öðlast þegar gildi.

References

   Visible links
   1. file://2000077.html
   2. file://2002096.html
   3. file://2008088.html
   4. file://2002096.html#g59
   5. file://2008088.html#g234
   6. file://2008088.html#g234
   7. file://2008088.html#g234
   8. file://2002096.html#g59
   9. file://2000077.html#g46
  10. file://2002096.html#g59
  11. file://2000077.html#g46
