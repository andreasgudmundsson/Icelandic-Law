
   --------------------------------------------------------------------------

                      Lög um stofnun Matvælarannsókna hf.

                              2006 nr. 68 14. júní

   --------------------------------------------------------------------------

                 Ferill málsins á Alþingi.   Frumvarp til laga.

                           Tóku gildi 30. júní 2006.
      1. gr. Ríkisstjórninni er heimilt að stofna hlutafélag, sem nefnist
      Matvælarannsóknir hf., um rekstur Rannsóknastofnunar fiskiðnaðarins,
 Matvælarannsókna Keldnaholti, sbr. samstarfssamning milli Iðntæknistofnunar og
          Landbúnaðarháskólans, og rannsóknastofu Umhverfisstofnunar.
 Við stofnun félagsins skal allt hlutafé þess vera í eigu íslenska ríkisins og
                          stofnfé ákveðið í fjárlögum.
2. gr. Tilgangur félagsins er að sinna rannsóknum og nýsköpun á sviði matvæla í
  þágu atvinnulífsins, lýðheilsu og matvælaöryggis og fjármálalegri umsýslu á
  grundvelli laga og reglugerða sem um þetta gilda, svo og að reka aðra skylda
                                   starfsemi.
 Tilgangi og verkefnum félagsins skal nánar lýst í samþykktum þess. Heimilt er
  félaginu að stofna nýtt félag eða félög sem verði í eigu þess til að annast
ákveðna þætti starfseminnar. Þá skal því einnig heimilt að standa að stofnun og
              gerast eignaraðili að öðrum félögum og fyrirtækjum.
 Félaginu er heimilt að gera samninga við aðra aðila til að ná tilgangi sínum á
                       sem hagkvæmastan hátt skv. 1. mgr.
3. gr. Ákvæði laga um hlutafélög gilda um félagið ef ekki er kveðið á um annað í
                                 lögum þessum.
4. gr. Stjórn félagsins skal skipuð sjö mönnum. Þeir skulu kosnir á aðalfundi ár
     hvert. Sjávarútvegsráðherra fer með eignarhlut ríkissjóðs í félaginu.
   5. gr. Þegar starfsemi Rannsóknastofnunar fiskiðnaðarins, Matvælarannsókna
Keldnaholti og rannsóknastofu Umhverfisstofnunar verður lögð niður, sbr. 1. gr.,
  fer um réttindi og skyldur starfsmanna þeirra eftir [1]lögum nr. 70/1996, um
réttindi og skyldur starfsmanna ríkisins, með síðari breytingum, og [2]lögum nr.
 72/2002, um réttarstöðu starfsmanna við aðilaskipti að fyrirtækjum, eftir því
     sem við á. Félagið skal bjóða störf öllum starfsmönnum framangreindra
                                 ríkisstofnana.
Um biðlaunarétt, sem kann að hafa fylgt störfum í framangreindum ríkisstofnunum,
 gilda ákvæði [3]laga nr. 70/1996, um réttindi og skyldur starfsmanna ríkisins.
     6. gr. Starfsmaður Rannsóknastofnunar fiskiðnaðarins, Matvælarannsókna
Keldnaholti eða rannsóknastofu Umhverfisstofnunar, sem hefur áunnið sér rétt til
 lífeyrisgreiðslna skv. [4]24. gr. laga nr. 1/1997, um Lífeyrissjóð starfsmanna
   ríkisins, og ræðst til starfa hjá hlutafélaginu með minnst þriggja mánaða
 uppsagnarfresti í hálft starf eða meira getur ekki hafið töku lífeyris fyrr en
                           hann lætur af því starfi.
7. gr. Matvælarannsóknum hf. er skylt að halda uppi tilskilinni öryggisþjónustu
 á sviði matvælarannsókna í þágu landsmanna sem nánar er skilgreind í samningi
við félagið. Félaginu er skylt að framkvæma rannsóknir vegna matvælaeftirlits á
          vegum hins opinbera eftir því sem nánar kveður á í samningi.
               8. gr. Félagið skal hefja rekstur 1. janúar 2007.
                      9. gr. Lög þessi öðlast þegar gildi.
                                    10. gr.
                            Ákvæði til bráðabirgða.
     I. Á stofnfundi félagsins, sem haldinn skal fyrir 1. júlí 2006, skipar
sjávarútvegsráðherra félaginu stjórn sem starfar fram að fyrsta aðalfundi, sbr.
                                     4. gr.
  II. Sjávarútvegsráðherra skipar nefnd þriggja óvilhallra manna þar sem sitji
a.m.k. einn löggiltur endurskoðandi. Hlutverk nefndarinnar er að meta eignir og
skuldir sem tengjast rekstri Rannsóknastofnunar fiskiðnaðarins, Matvælarannsókna
   Keldnaholti og rannsóknastofu Umhverfisstofnunar og færðar verða samkvæmt
 ákvörðun hlutaðeigandi ráðherra til félagsins. Niðurstöður nefndarinnar skulu
                  liggja fyrir eigi síðar en 1. nóvember 2006.
  III. Stjórn Matvælarannsókna hf. annast undirbúning og nauðsynlegar aðgerðir
                           vegna starfsemi félagsins.
     IV. Þrátt fyrir ákvæði 8. gr. er heimilt að viðhalda Rannsóknastofnun
fiskiðnaðarins sem lögaðila án starfsemi vegna uppgjörs og aðildar að samningum
            sem ákvörðun hefur verið tekin um fyrir 1. janúar 2007.

References

   Visible links
   1. file://1996070.html
   2. file://2002072.html
   3. file://1996070.html
   4. file://1997001.html#g24
