                                    dálkum.

   --------------------------------------------------------------------------

                              Lög um náttúruvernd

                              1999 nr. 44 22. mars

   --------------------------------------------------------------------------

 Tóku gildi 1. júlí 1999. Breytt með [2]l. 140/2001 (tóku gildi 31. des. 2001),
 [3]l. 90/2002 (tóku gildi 1. jan. 2003) og [4]l. 164/2002 (tóku gildi 1. jan.
                                     2003).

                I. kafli. Markmið, gildissvið og skilgreiningar.
                            1. gr. Markmið laganna.
 Tilgangur þessara laga er að stuðla að samskiptum manns og umhverfis þannig að
      hvorki spillist líf eða land né mengist sjór, vatn eða andrúmsloft.
    Lögin eiga að tryggja eftir föngum þróun íslenskrar náttúru eftir eigin
          lögmálum, en verndun þess sem þar er sérstætt eða sögulegt.
  Lögin eiga að auðvelda umgengni og kynni þjóðarinnar af náttúru landsins og
menningarminjum og stuðla að vernd og nýtingu auðlinda á grundvelli sjálfbærrar
                                    þróunar.
                               2. gr. Gildissvið.
 Lög þessi gilda á íslensku landi og í landhelgi og efnahagslögsögu, sbr. 1. og
      3. gr. laga um landhelgi, efnahagslögsögu og landgrunn, nr. 41/1979.
 Lögin breyta í engu ákvæðum annarra laga um vernd, friðun og veiðar á villtum
                           dýrum til lands og sjávar.
                             3. gr. Skilgreiningar.
                             Í lögum þessum merkir:
    1. Afréttur: Landsvæði utan byggðar sem að staðaldri hefur verið notað til
                            sumarbeitar fyrir búfé.
       [2. Búsvæði: Þeir staðir eða svæði þar sem tegund getur þrifist.]^1)
   [3. ]^1) Eignarland: Landsvæði sem er háð einkaeignarrétti þannig að eigandi
 landsins fer með öll venjuleg eignarráð þess innan þeirra marka sem lög segja
                             til um á hverjum tíma.
    [4. ]^1) Fólkvangur: Landsvæði í umsjón sveitarfélags eða sveitarfélaga sem
             friðlýst hefur verið til útivistar og almenningsnota.
      [5. ]^1) Ósnortið víðerni: Landsvæði sem er a.m.k. 25 km^2 að stærð eða
     þannig að hægt sé að njóta þar einveru og náttúrunnar án truflunar af
mannvirkjum eða umferð vélknúinna farartækja á jörðu, er í a.m.k. 5 km fjarlægð
  frá mannvirkjum og öðrum tæknilegum ummerkjum, svo sem raflínum, orkuverum,
 miðlunarlónum og þjóðvegum, og þar sem ekki gætir beinna ummerkja mannsins og
             náttúran fær að þróast án álags af mannlegum umsvifum.
                              [6. ]^1) Náttúruminjar:
                              a. Náttúruverndarsvæði.
        b. [Lífverur, búsvæði þeirra, vistgerðir og vistkerfi]^1) sem eru á
                         náttúruminjaskrá, sbr. 67. gr.
                           [7. ]^1) Náttúruverndarsvæði:
    a. Friðlýst svæði, þ.e. þjóðgarðar, friðlönd, fólkvangar, og náttúruvætti.
    b. Önnur svæði og náttúrumyndanir sem eru á náttúruminjaskrá, sbr. 67. gr.
   c. Afmörkuð svæði á landi og sjó sem njóta verndar samkvæmt öðrum lögum vegna
                             náttúru eða landslags.
      [8. ]^1) Ræktað land: Garðar og tún og akrar, þ.e. land sem hefur verið
 ræktað með jarðvinnslu, sáningu og reglulegri áburðargjöf, land í skógrækt eða
 land sem hvorki hefur þarfnast jarðvinnslu né sáningar til að verða slægjuland
              en er það vegna áburðargjafar og er notað sem slíkt.
     [9. Vistgerðir: Staðir eða svæði með ákveðnum einkennum, t.d. hvað varðar
                  gróður- og dýralíf, jarðveg og loftslag.]^1)
      [10. ]^1) Þjóðlenda: Landsvæði utan eignarlanda þó að einstaklingar eða
             lögaðilar kunni að eiga þar takmörkuð eignarréttindi.
                             ^1)[5]L. 140/2001, 1. gr.

                     II. kafli. Stjórn náttúruverndarmála.
                      4. gr. Yfirstjórn umhverfisráðherra.
            Umhverfisráðherra fer með yfirstjórn náttúruverndarmála.
   Við mótun stefnu í náttúruvernd og framkvæmdir og fræðslu á því sviði skal
 ráðherra hafa samráð við hlutaðeigandi aðila, stofnanir og félagasamtök eftir
                          því sem við á hverju sinni.
                                   5. gr. ^1)
                             ^1)[6]L. 90/2002, 4. gr.
                    6. gr. Hlutverk [Umhverfisstofnunar].^1)
 [Umhverfisstofnun hefur eftirlit með framkvæmd laga þessara og er ráðherra til
                                 ráðgjafar.]^2)
                      Hlutverk [Umhverfisstofnunar]^1) er:
    a. umsjón, rekstur og eftirlit með náttúruverndarsvæðum í samræmi við lög,
       b. eftirlit með því að náttúru landsins sé ekki spillt með athöfnum,
  framkvæmdum eða rekstri, að svo miklu leyti sem slíkt eftirlit er ekki falið
 öðrum með sérstökum lögum; umhverfisráðherra skal, að höfðu samráði við aðrar
   stofnanir og aðila sem fara með eftirlit samkvæmt sérstökum lögum, setja í
              reglugerð nánari ákvæði um eftirlit stofnunarinnar,
    c. eftirlit með umferð og umgengni á svæðum í óbyggðum í samvinnu við önnur
                                  stjórnvöld,
    d. undirbúningur að friðlýsingu svæða, umsjón með gerð verndaráætlana fyrir
                 náttúruverndarsvæði og skráning náttúruminja,
              e. mat á verndargildi náttúru Íslands og náttúruminja,
    f. fræðsla á náttúruverndarsvæðum og almenn fræðsla um náttúruvernd, m.a. í
                                  fjölmiðlum,
                   g. rekstur gestastofa á náttúruverndarsvæðum,
              h. álitsgerð vegna meiri háttar framkvæmda og rekstrar,
    i. friðunar- og uppgræðsluaðgerðir á sviði gróður- og skógverndar, sbr. 39.
                                      gr.,
    j. skýrslugerð til umhverfisráðherra um ástand náttúruverndarsvæða í umsjá
 stofnunarinnar, framkvæmdir á þeim og annað sem máli skiptir og varðar vörslu
                                   svæðanna,
    k. undirbúningur og öflun gagna vegna náttúruverndaráætlunar, sbr. 65. gr.,
     og skráningar náttúruminja og útgáfu náttúruminjaskrár, sbr. 67. gr.,
                      l. veiting leyfa samkvæmt lögum þessum,
       m. önnur störf að náttúruvernd samkvæmt lögum eða ákvörðun ráðherra.
               ^1)[7]L. 164/2002, 22. gr. ^2)[8]L. 164/2002, 23. gr.
                          7. gr. Framkvæmd eftirlits.
 [Umhverfisstofnun]^1) er heimilt að fela náttúrustofum, náttúruverndarnefndum,
sbr. 11. gr., einstaklingum og lögaðilum að annast almennt eftirlit með náttúru
    landsins. Um slíkt skal gera samning sem umhverfisráðherra staðfestir. Í
      samningnum skal m.a. kveðið á um greiðslur fyrir eftirlitið, menntun
             eftirlitsmanna, skýrslugerð og annað sem máli skiptir.
Telji [Umhverfisstofnun]^1) nauðsynlegt að haldið verði uppi sérstöku eftirliti
      með framkvæmdum skal gera um það samkomulag við framkvæmdaraðila. Í
    samkomulaginu skal taka mið af innra eftirliti hans og eftirliti annarra
 opinberra aðila. Þar skulu kostnaðarliðir áætlaðir eins og mögulegt er hverju
  sinni og ber framkvæmdaraðila að endurgreiða [Umhverfisstofnun]^1) útlagðan
kostnað við eftirlitið. Rísi ágreiningur milli aðila um efni samkomulagsins eða
                  greiðslur fyrir eftirlitið sker ráðherra úr.
Að fengnum tillögum [Umhverfisstofnunar]^1) setur ráðherra gjaldskrá um kostnað
    við eftirlit með framkvæmdum. Þar skal m.a. kveðið á um umfang opinbers
  eftirlits og ákvörðun eftirlitsgjalda sem taka mið af innra eftirliti þeirra
                     fyrirtækja sem eftirlitið beinist að.
                            ^1)[9]L. 164/2002, 22. gr.
                                   8. gr. ^1)
                            ^1)[10]L. 140/2001, 2. gr.
                                   9. gr. ^1)
                            ^1)[11]L. 140/2001, 3. gr.
                            10. gr. [Umhverfisþing.
        Umhverfisráðherra skal boða til umhverfisþings að loknum hverjum
                 alþingiskosningum og síðan tveimur árum síðar.
 Á umhverfisþingi skal fjalla um umhverfis- og náttúruvernd og sjálfbæra þróun.
  Fjórða hvert ár skal á umhverfisþingi fjalla um aðgerðaáætlanir um sjálfbæra
  þróun. Til umhverfisþings skal boða alþingismenn, fulltrúa stofnana ríkis og
    sveitarfélaga og fulltrúa atvinnulífs og frjálsra félagasamtaka sem hafa
             umhverfisvernd og sjálfbæra þróun á stefnuskrá sinni.
  Seta á þinginu er ólaunuð, en hlutaðeigandi aðilar greiða kostnað fulltrúa.
  Annar nauðsynlegur kostnaður af þinghaldinu greiðist úr ríkissjóði samkvæmt
                        ákvörðun umhverfisráðherra.]^1)
                            ^1)[12]L. 140/2001, 4. gr.
                         11. gr. Náttúruverndarnefndir.
  Á vegum hvers sveitarfélags eða héraðsnefndar starfar þriggja til sjö manna
      náttúruverndarnefnd. Sveitarstjórnir og héraðsnefndir ákveða fjölda
   nefndarmanna, kjósa þá til fjögurra ára, velja formann og setja nefndinni
   erindisbréf. Varamenn skulu kosnir með sama hætti. Sveitarstjórnir greiða
  kostnað sem hlýst af störfum náttúruverndarnefnda nema öðruvísi sé ákveðið.
Tilkynnt skal eftir hverjar sveitarstjórnarkosningar til [Umhverfisstofnunar]^1)
                        um kjör í náttúruverndarnefndir.
       Náttúruverndarnefndir skulu vera sveitarstjórnum til ráðgjafar um
náttúruverndarmál. Skulu þær stuðla að náttúruvernd hver á sínu svæði, m.a. með
fræðslu og umfjöllun um framkvæmdir og starfsemi sem líkleg er til þess að hafa
      áhrif á náttúruna, og gera tillögur um úrbætur til sveitarstjórna og
                            [Umhverfisstofnunar].^1)
Náttúruverndarnefndir skulu leita aðstoðar og ráðgjafar [Umhverfisstofnunar]^1)
  þegar ástæða er til. [Umhverfisstofnun]^1) og fulltrúar náttúruverndarnefnda
 skulu halda a.m.k. einn sameiginlegan fund á ári. Náttúruverndarnefndir skulu
veita [Umhverfisstofnun]^1) yfirlit yfir störf sín með skýrslu í lok hvers árs.
         Umhverfisráðherra setur í reglugerð nánari ákvæði um hlutverk
 náttúruverndarnefnda og tengsl þeirra við náttúrustofur samkvæmt [13]lögum um
           Náttúrufræðistofnun Íslands og náttúrustofur, nr. 60/1992.
                            ^1)[14]L. 164/2002, 22. gr.

                III. kafli. Almannaréttur, umgengni og útivist.
                    12. gr. Réttindi og skyldur almennings.
      Almenningi er heimil för um landið og dvöl þar í lögmætum tilgangi.
Öllum er skylt að ganga vel um náttúru landsins og sýna ýtrustu varúð þannig að
                            henni verði ekki spillt.
                       13. gr. För um landið og umgengni.
  Á ferð sinni um landið skulu menn sýna landeiganda og öðrum rétthöfum lands
fulla tillitssemi, virða hagsmuni þeirra, m.a. vegna búpenings og ræktunar, þar
á meðal skógræktar og landgræðslu, og fylgja leiðbeiningum þeirra og fyrirmælum
                      varðandi ferð og umgengni um landið.
  Fara skal eftir merktum leiðum og skipulögðum stígum og vegum eftir því sem
 auðið er, hlífa girðingum, fara um hlið eða göngustiga þegar þess er kostur og
  ef farið er um lokuð hlið skal loka þeim eftir að gengið hefur verið um þau.
     Sérstök aðgát skal höfð í nánd við búsmala, selalátur, varplönd fugla,
                           veiðisvæði og veiðistaði.
För manna um landið er ekki á ábyrgð eiganda lands eða rétthafa að öðru leyti en
      því sem leiðir af ákvæðum annarra laga og almennum skaðabótareglum.
                         14. gr. Umferð gangandi manna.
    Mönnum er heimilt, án sérstaks leyfis landeiganda eða rétthafa, að fara
 gangandi, á skíðum, skautum og óvélknúnum sleðum eða á annan sambærilegan hátt
 um óræktað land og dveljast þar. Á eignarlandi í byggð er eiganda eða rétthafa
  þó heimilt að takmarka eða banna með merkingum við hlið og göngustiga umferð
                    manna og dvöl á afgirtu óræktuðu landi.
  För um ræktað land, sbr. [8. tölul. 3. gr.],^1) og dvöl þar er háð samþykki
eiganda þess eða rétthafa. Sama gildir um skógræktarsvæði í byggð sem ekki eru í
   eigu eða umsjá ríkis eða sveitarfélaga, önnur en náttúrulega birkiskóga og
   kjarr. Sé skógrækt styrkt með opinberu fé skal kveða svo á í samningi við
 eiganda eða rétthafa lands að hann tryggi almenningi með reglum sem hann setur
       frjálsa för um landið eftir að fyrstu stigum skógræktar er lokið.
                            ^1)[15]L. 140/2001, 5. gr.
                         15. gr. Umferð hjólandi manna.
     Þegar farið er á reiðhjólum um landið skal fylgt vegum og skipulögðum
                       reiðhjólastígum eins og kostur er.
                         16. gr. Umferð ríðandi manna.
   Þegar farið er ríðandi um landið skal fylgt skipulögðum reiðstígum eins og
                                   kostur er.
  Á ferð um hálendi og önnur lítt gróin svæði skulu menn hafa tiltækt nægilegt
                         aðflutt fóður fyrir hross sín.
Heimilt er mönnum, að fengnu leyfi eiganda eða rétthafa eignarlands þegar við á,
  að slá upp aðhöldum eða næturhólfum, enda valdi það ekki spjöllum á náttúru
   landsins. Á hálendi skal þeim valinn staður á ógrónu landi sé þess kostur.
   Þar sem svo háttar til skal haft samráð við landverði eða umsjónaraðila á
 staðnum þegar farið er um eða dvalist á náttúruverndarsvæðum, sbr. IV. kafla.
  Umhverfisráðherra getur sett í reglugerð^1) nánari ákvæði um umferð ríðandi
                            manna og rekstur hrossa.
                       ^1)Augl. 433/1993. [16]Rg. 619/1998.
                           17. gr. Akstur utan vega.
  Bannað er að aka vélknúnum ökutækjum utan vega. Þó er heimilt að aka slíkum
 tækjum á jöklum, svo og á snjó utan vega utan þéttbýlis svo fremi sem jörð er
                             snævi þakin og frosin.
    Umhverfisráðherra kveður, að fengnum tillögum [Umhverfisstofnunar],^1) í
reglugerð^2) á um aðrar undanþágur frá banni skv. 1. málsl. 1. mgr., m.a. vegna
  starfa manna við landbúnað, landmælingar, línu- og vegalagnir og rannsóknir.
    Ráðherra getur í reglugerð, að fengnum tillögum [Umhverfisstofnunar],^1)
       takmarkað eða bannað akstur á jöklum og á snjó þar sem hætta er á
          náttúruspjöllum eða óþægindum fyrir aðra sem þar eru á ferð.
            Ólögmætur akstur utan vega varðar refsingu, sbr. 76. gr.
                 ^1)[17]L. 164/2002, 22. gr. ^2)[18]Rg. 619/1998.
                            18. gr. Umferð um vötn.
       Um umferð um vötn fer samkvæmt ákvæðum [19]vatnalaga, nr. 15/1923.
                     19. gr. Takmörkun umferðar í óbyggðum.
[Umhverfisstofnun]^1) getur í verndarskyni tímabundið takmarkað umferð eða lokað
svæðum í óbyggðum, enda hafi stofnunin að jafnaði gert grein fyrir fyrirhugaðri
lokun í skýrslu skv. 2. mgr. Slíkar ákvarðanir skal umhverfisráðherra staðfesta
                          og birta í Stjórnartíðindum.
 Skal stofnunin á hverju hausti gera úttekt á ástandi svæða í óbyggðum og gefa
ráðherra skýrslu um niðurstöður úttektarinnar. Í skýrslunni skal koma fram hvaða
     svæði eru í hættu og hvar geti komið til lokana. Stofnunin skal birta
    niðurstöður skýrslunnar með auglýsingu í dagblöðum og Lögbirtingablaði.
                            ^1)[20]L. 164/2002, 22. gr.
                         20. gr. Heimild til að tjalda.
Við alfaraleið í byggð er heimilt, sbr. þó 2. málsl. 1. mgr. 14. gr., að tjalda
  hefðbundnum viðlegutjöldum til einnar nætur á óræktuðu landi, en leita skal
 leyfis landeiganda eða annars rétthafa áður en tjaldað er nærri bústöðum manna
   eða bæ og ætíð ef um fleiri en þrjú tjöld er að ræða eða ef tjaldað er til
                            fleiri en einnar nætur.
   Við alfaraleið í óbyggðum, hvort heldur er á eignarlandi eða þjóðlendu, er
                heimilt að setja niður hefðbundin viðlegutjöld.
 Utan alfaraleiðar, hvort heldur er á eignarlandi eða þjóðlendu, er heimilt að
 setja niður göngutjöld nema annað sé tekið fram í sérreglum sem kunna að gilda
                            um viðkomandi landsvæði.
Á ræktuðu landi, sbr. [8. tölul. 3. gr.],^1) má aðeins slá upp tjöldum með leyfi
                           eiganda þess eða rétthafa.
Við tjöldun skal ætíð virða ákvæði 17. gr. um bann við akstri utan vega, svo og
                gæta fyllsta hreinlætis og varúðar á tjaldstað.
                            ^1)[21]L. 140/2001, 5. gr.
                  21. gr. Takmarkanir á heimild til að tjalda.
   Þegar sérstaklega stendur á getur eigandi lands eða rétthafi takmarkað eða
 bannað að tjöld séu reist þar sem veruleg hætta er á að náttúra landsins geti
                                 beðið tjón af.
Hafi eigandi lands eða rétthafi útbúið sérstakt tjaldsvæði á landi sínu er honum
     heimilt að beina fólki þangað og taka gjald fyrir veitta þjónustu þar.
                         22. gr. Skipulagðar hópferðir.
 Þegar skipulagðar eru hópferðir í atvinnuskyni um eignarlönd skal hafa samráð
 við eiganda lands eða rétthafa um umferð manna og dvöl á landi hans. Eftir því
sem við verður komið skal tjalda á skipulögðum tjaldsvæðum sé gert ráð fyrir að
                          gista í tjöldum í ferðinni.
                               23. gr. Girðingar.
  Óheimilt er að setja niður girðingu á vatns-, ár- eða sjávarbakka þannig að
hindri umferð gangandi manna. Þegar girða á yfir forna þjóðleið eða skipulagðan
göngu-, hjólreiða- eða reiðstíg skal sá sem girðir hafa þar hlið á girðingu eða
                                  göngustiga.
Skylt er að halda girðingu svo vel við að mönnum og skepnum stafi ekki hætta af.
 Að öðru leyti fer um girðingar, viðhald þeirra og upptöku eftir girðingarlögum
                       ^1) og eftir atvikum öðrum lögum.
                            ^1)[22]L. 140/2001, 6. gr.
              24. gr. Tínsla berja, sveppa, fjallagrasa og jurta.
 Í þjóðlendum og afréttum er öllum heimil tínsla berja, sveppa, fjallagrasa og
                                     jurta.
  Tínsla í eignarlöndum er háð leyfi eiganda lands eða rétthafa. Þó er mönnum
                     heimil tínsla til neyslu á vettvangi.
                          25. gr. Tínsla fjörugróðurs.
    Í fjörum þjóðlendna er öllum heimil tínsla sölva, þangs, þara og annars
                                 fjörugróðurs.
   Tínsla í fjörum eignarlanda er háð leyfi eiganda eða rétthafa lands. Þó er
                  mönnum heimil tínsla til neyslu á vettvangi.
                         26. gr. Tínsla í atvinnuskyni.
   Umhverfisráðherra er heimilt að setja í reglugerð ákvæði um tínslu berja,
 sveppa, fjallagrasa, jurta og fjörugróðurs í atvinnuskyni, m.a. um að tilkynna
    skuli Náttúrufræðistofnun Íslands um magn og tegund þess sem tínt er og
tínslustað og þegar sérstaklega stendur á að leyfi [Umhverfisstofnunar]^1) þurfi
              til tínslu einstakra tegunda eða á einstökum svæðum.
                            ^1)[23]L. 164/2002, 22. gr.
                      27. gr. Tæki og verkfæri til tínslu.
  Umhverfisráðherra er heimilt að setja í reglugerð ákvæði um notkun tækja og
verkfæra til tínslu berja, sveppa, fjallagrasa, jurta og fjörugróðurs. Er honum
 heimilt að leggja bann við notkun þeirra ef hætta er á að hún valdi spjöllum á
                               náttúru landsins.

                    IV. kafli. Rekstur náttúruverndarsvæða.
                    28. gr. Umsjón með náttúruverndarsvæðum.
[Umhverfisstofnun]^1) hefur umsjón með náttúruverndarsvæðum nema annað sé tekið
fram í lögum. Umhverfisráðherra getur falið stofnuninni umsjón með öðrum svæðum
          sem sérstök þykja sakir landslags, gróðurfars eða dýralífs.
                            ^1)[24]L. 164/2002, 22. gr.
                              29. gr. Landverðir.
Á náttúruverndarsvæðum starfa landverðir og aðrir starfsmenn. Hlutverk landvarða
                     er m.a. að sjá um eftirlit og fræðslu.
          Umhverfisráðherra setur í reglugerð,^1) að fengnum tillögum
 [Umhverfisstofnunar],^2) nánari ákvæði um menntun og starfsskyldur þeirra sem
                         starfa á náttúruverndarsvæðum.
                  ^1)[25]Rg. 61/1990. ^2)[26]L. 164/2002, 22. gr.
                          30. gr. Umsjón falin öðrum.
[Umhverfisstofnun]^1) getur falið einstaklingum eða lögaðilum umsjón og rekstur
 náttúruverndarsvæða að þjóðgörðum undanskildum. Gera skal sérstakan samning um
 umsjón og rekstur svæðanna sem umhverfisráðherra staðfestir. Í samningnum skal
kveða á um réttindi og skyldur samningsaðila, mannvirkjagerð á svæðunum og aðrar
framkvæmdir, landvörslu, menntun starfsmanna, móttöku ferðamanna og fræðslu, svo
   og gjaldtöku, sbr. 32. gr. [Umhverfisstofnun]^1) hefur eftirlit með því að
          umsjónar- og rekstraraðili uppfylli samningsskuldbindingar.
                            ^1)[27]L. 164/2002, 22. gr.
                              31. gr. Gestastofur.
        [Umhverfisstofnun]^1) er heimilt að stofna og reka gestastofur á
  náttúruverndarsvæðum eftir því sem ákveðið er í fjárlögum hverju sinni. Hafa
skal samstarf við náttúrustofur, sbr. [28]lög um Náttúrufræðistofnun Íslands og
    náttúrustofur, nr. 60/1992, um rekstur gestastofa þegar við á. Gera skal
       sérstakan samning um samstarfið sem umhverfisráðherra staðfestir.
[Umhverfisstofnun]^1) getur falið einstaklingum eða lögaðilum umsjón og rekstur
   gestastofa. Um slíkt skal gera sérstakan samning sem ráðherra staðfestir.
                            ^1)[29]L. 164/2002, 22. gr.
                            32. gr. Gjaldtaka o.fl.
       [Umhverfisstofnun]^1) eða sá aðili sem falinn hefur verið rekstur
 náttúruverndarsvæðis getur ákveðið gjald fyrir veitta þjónustu. Rekstraraðili
 náttúruverndarsvæðis getur enn fremur ákveðið gjald fyrir aðgang að svæðinu ef
     spjöll hafa orðið af völdum ferðamanna eða hætta er á slíkum spjöllum.
Tekjum samkvæmt síðari málslið 1. mgr. skal varið til eftirlits, lagfæringar eða
                   uppbyggingar svæðisins eða aðkomu að því.
   Eigi síðar en í september ár hvert skal [Umhverfisstofnun]^1) leggja fyrir
    umhverfisráðherra til staðfestingar skrá yfir gjöld sem stofnunin hyggst
   innheimta næsta ár á eftir. Staðfesti ráðherra gjaldskrána skal hún birt í
                            B-deild Stjórnartíðinda.
[Umhverfisstofnun]^1) eða öðrum umsjónaraðila náttúruverndarsvæðis er heimilt að
  setja sérstakar reglur um umferð manna og dvöl á náttúruverndarsvæðum og um
             önnur atriði er greinir í III. kafla, sbr. og 60. gr.
     Ráðherra er heimilt að setja nánari ákvæði um framkvæmd greinarinnar í
                                   reglugerð.
                            ^1)[30]L. 164/2002, 22. gr.

                           V. kafli. Landslagsvernd.
                         33. gr. Gerð skipulagsáætlana.
 Leita skal umsagnar [Umhverfisstofnunar]^1) og náttúruverndarnefnda, sbr. 11.
gr., við gerð svæðis- og aðalskipulagsáætlana og verulegar breytingar á þeim og
                    við úrskurði um mat á umhverfisáhrifum.
                            ^1)[31]L. 164/2002, 22. gr.
                       34. gr. Meiri háttar framkvæmdir.
 Meiri háttar framkvæmdir sem áhrif hafa á umhverfið og breyta ásýnd þess, svo
    sem breyting lands með jarðvegi eða efnistöku, skulu vera í samræmi við
   skipulagsáætlanir og úrskurð um mat á umhverfisáhrifum þar sem það á við.
                           35. gr. Hönnun mannvirkja.
 Við hönnun vega, virkjana, verksmiðja og annarra mannvirkja skal þess gætt að
                     þau falli sem best að svipmóti lands.
                                36. gr. Ræktun.
Við túnrækt, skógrækt, uppgræðslu lands, skjólbeltagerð og aðra ræktun skal þess
 gætt að hún falli sem best að heildarsvipmóti lands og raski ekki náttúru- og
                                menningarminjum.
                             37. gr. Sérstök vernd.
  Eftirtaldar [jarðmyndanir og vistkerfi]^1) njóta sérstakrar verndar og skal
                    forðast röskun þeirra eins og kostur er:
                        a. eldvörp, gervigígar og eldhraun,
              b. stöðuvötn og tjarnir, 1.000 m^2 að stærð eða stærri,
                c. mýrar og flóar, 3 hektarar að stærð eða stærri,
          d. fossar, hverir og aðrar heitar uppsprettur, svo og hrúður og
                  hrúðurbreiður, 100 m^2 að stærð eða stærri,
                            e. sjávarfitjar og leirur.
  Leita skal umsagnar [Umhverfisstofnunar]^2) og náttúruverndarnefnda áður en
   veitt er framkvæmda- eða byggingarleyfi, sbr. 27. og 43. gr. skipulags- og
  [32]byggingarlaga, nr. 73/1997, til framkvæmda sem hafa í för með sér röskun
    [jarðmyndana og vistkerfa]^1) skv. 1. mgr. nema fyrir liggi aðalskipulag
samþykkt eftir gildistöku laga þessara þar sem umsögn skv. 33. gr. liggur fyrir.
              ^1)[33]L. 140/2001, 7. gr. ^2)[34]L. 164/2002, 22. gr.
                      38. gr. Hætta á röskun náttúruminja.
 Leyfi [Umhverfisstofnunar]^1) þarf til framkvæmda þar sem hætta er á að spillt
        verði friðlýstum náttúruminjum. Leita skal umsagnar og tilkynna
 [Umhverfisstofnun]^1) um framkvæmdir þar sem hætta er á að spillt verði öðrum
             náttúruminjum á náttúruminjaskrá, sbr. 67. og 68. gr.
Leiti framkvæmandi ekki leyfis skv. 1. mgr. er [Umhverfisstofnun]^1) heimilt að
 krefjast þess með skriflegri áskorun að framkvæmdir verði ekki hafnar eða þær
stöðvaðar. Verði ekki orðið við áskorun stofnunarinnar er henni heimilt að beita
 dagsektum í þessu skyni, sbr. 73. gr., og leita atbeina lögreglu ef með þarf.
                            ^1)[35]L. 164/2002, 22. gr.
                39. gr. Vernd skóga og annarra gróðursamfélaga.
 Umhverfisráðherra getur í samráði við landbúnaðarráðherra ákveðið friðunar- og
        uppgræðsluaðgerðir til að vernda skóga og önnur gróðursamfélög.
 [Umhverfisstofnun]^1) skal ásamt Landgræðslu ríkisins vinna að gróðurvernd og
          hafa eftirlit með ástandi gróðurs. Slíkt eftirlit má þó fela
          gróðurverndarnefndum að fengnu samþykki umhverfisráðherra og
                              landbúnaðarráðherra.
[Umhverfisstofnun]^1) skal ásamt Skógrækt ríkisins vinna að verndun og eftirliti
             með náttúrulegum birkiskógum og skógum til útivistar.
 Ekki skal að óþörfu eyða eða spilla gróðri með mosa-, lyng- eða hrísrifi eða á
                                  annan hátt.
                            ^1)[36]L. 164/2002, 22. gr.
                               40. gr. Steindir.
    Umhverfisráðherra getur, að fenginni tillögu [Umhverfisstofnunar]^1) og
    Náttúrufræðistofnunar Íslands og umsögn iðnaðarráðuneytis, mælt fyrir í
 reglugerð um vernd steinda, m.a. um að leyfi [Umhverfisstofnunar]^1) þurfi til
               töku ákveðinna tegunda þeirra úr föstum jarðlögum.
                            ^1)[37]L. 164/2002, 22. gr.
           41. gr. Innflutningur, ræktun og dreifing lifandi lífvera.
   Að því leyti sem ekki er kveðið á um í öðrum lögum, svo sem [38]lögum nr.
  54/1990, um innflutning dýra, getur ráðherra veitt leyfi fyrir innflutningi,
                 ræktun og dreifingu lifandi framandi lífvera.
   Ráðherra skal í reglugerð^1) kveða á um skráningu, innflutning, ræktun og
  dreifingu lifandi framandi lífvera hér á landi, sbr. þó 1. mgr. Þar má m.a.
  birta skrá yfir tegundir sem óheimilt er að flytja til landsins, svo og yfir
tegundir sem heimilt er að rækta hérlendis og sleppa í villtri náttúru, þar með
                           talið á skógræktarsvæðum.
Ráðherra skipar til fjögurra ára nefnd sérfræðinga stjórnvöldum til ráðgjafar um
   innflutning, ræktun og dreifingu framandi lífvera. Skulu stjórnvöld leita
 umsagnar nefndarinnar og [Umhverfisstofnunar]^2) áður en tekin er ákvörðun um
  innflutning, ræktun eða dreifingu nýrra tegunda lifandi lífvera. Í nefndinni
 skulu eiga sæti einn fulltrúi tilnefndur af Náttúrufræðistofnun Íslands, einn
     samkvæmt tilnefningu Rannsóknastofnunar landbúnaðarins, einn samkvæmt
   tilnefningu Líffræðistofnunar Háskóla Íslands og einn fulltrúi tilnefndur
   sameiginlega af Landgræðslu ríkisins og Skógrækt ríkisins. Ráðherra skipar
                     formann nefndarinnar án tilnefningar.
    Ákvæði greinar þessarar taka ekki til lifandi smitefna, sbr. [39]lög um
      ónæmisaðgerðir, nr. 38/1978, erfðabreyttra lífvera, sbr. [40]lög um
erfðabreyttar lífverur, nr. 18/1996, sjávarafla, sbr. lög um meðferð, vinnslu og
 dreifingu sjávarafurða, nr. 55/1998, og þeirra tegunda sjávarspendýra sem lifa
                                 hér við land.
                 ^1)[41]Rg. 583/2000. ^2)[42]L. 164/2002, 22. gr.
                      42. gr. Áletranir á náttúrumyndanir.
Hvers konar áletranir á náttúrumyndanir eru óheimilar og varða refsingu skv. 76.
                              gr., sbr. og 75. gr.
                      43. gr. Auglýsingar utan þéttbýlis.
   Óheimilt er að setja upp auglýsingar meðfram vegum eða annars staðar utan
   þéttbýlis. Þó er heimilt, að uppfylltum ákvæðum annarra laga, að setja upp
 látlausar auglýsingar um atvinnurekstur eða þjónustu eða vörur á þeim stað þar
                  sem slík starfsemi eða framleiðsla fer fram.
   Umhverfisráðherra setur í reglugerð nánari ákvæði um efni greinarinnar og
                            úrskurðar um vafaatriði.
              44. gr. Eignir í hirðuleysi, eyðijarðir og úrbætur.
   Hafi byggingar, skip í fjöru, bifreiðir, áhöld eða mannvirki, þar á meðal
  girðingar, verið skilin eftir í hirðuleysi og grotni þar niður svo að telja
    verði til lýta eða spjalla á náttúru er eiganda skylt að fjarlægja það.
Fari jörð í eyði er landeiganda skylt að ganga svo frá húsum, girðingum, brunnum
    og öðrum mannvirkjum að ekki valdi hættu fyrir fólk og skepnur né valdi
náttúruspjöllum eða sé til lýta. Þegar sérstök ástæða er til og ætla má að um sé
  að ræða mannvirki eða mannvistarleifar sem hafi menningarsögulegt gildi skal
 gera Þjóðminjasafni Íslands, eða aðila sem starfar í umboði þess, viðvart áður
 en ráðist er í frágang mannvirkja eða mannvistarleifa samkvæmt þessari grein.
 Sveitarstjórn skal annast framkvæmdir sem nauðsynlegar eru samkvæmt fyrirmælum
   þessum á kostnað þess er skylt var að annast þær en hefur látið það ógert.
   Sveitarstjórn getur þó, þegar sérstaklega stendur á og ljóst er af umfangi
aðgerða að umrætt sveitarfélag hefur ekki með hliðsjón af fjölda íbúa og tekjum
þess fjárhagslega getu til framkvæmda, leitað eftir því við umhverfisráðherra að
  hann annist nauðsynlegar framkvæmdir. Fallist ráðherra á þá málaleitan tekur
                hann við framkvæmd mála samkvæmt grein þessari.

                            VI. kafli. Nám jarðefna.
                              45. gr. Gildissvið.
  Ákvæði kafla þessa gilda um efnistöku í jörðu í landi, í botni vatnsfalla og
stöðuvatna og, eftir því sem við á, um efnistöku af eða úr hafsbotni í íslenskri
                         landhelgi og efnahagslögsögu.
                        46. gr. Skipulag efnistökusvæða.
 Um skipulag efnistökusvæða fer eftir ákvæðum skipulags- og [43]byggingarlaga,
                  nr. 73/1997, og reglum settum samkvæmt þeim.
                         47. gr. Heimild til efnistöku.
   Um leyfi til efnistöku af eða úr hafsbotni utan netlaga fer eftir ákvæðum
[44]laga um eignarrétt íslenska ríkisins að auðlindum hafsbotnsins, nr. 73/1990.
Iðnaðarráðherra skal þó leita umsagnar [Umhverfisstofnunar]^1) áður en leyfi er
                                     veitt.
       Öll efnistaka á landi og af eða úr hafsbotni innan netlaga er háð
   framkvæmdaleyfi hlutaðeigandi sveitarstjórnar, sbr. 27. gr. skipulags- og
[45]byggingarlaga, nr. 73/1997. [Þar sem ekki liggur fyrir samþykkt aðalskipulag
 sem [Umhverfisstofnun]^1) og viðkomandi náttúruverndarnefnd hefur gefið umsögn
    sína um, sbr. 33. gr., er óheimilt að gefa út framkvæmdaleyfi fyrr en að
fenginni umsögn framangreindra aðila.]^2) Enn fremur gilda um efnistöku á landi
og af eða úr hafsbotni innan netlaga ákvæði [46]laga um rannsóknir og nýtingu á
                        auðlindum í jörðu, nr. 57/1998.
  Þrátt fyrir ákvæði 2. mgr. er eiganda eða umráðamanni eignarlands heimil án
leyfis minni háttar efnistaka til eigin nota nema um sé að ræða [jarðmyndanir og
                  vistkerfi]^3) sem njóta verndar skv. 37. gr.
   ^1)[47]L. 164/2002, 22. gr. ^2)[48]L. 140/2001, 8. gr. ^3)[49]L. 140/2001, 7.
                                      gr.
                          48. gr. Áætlun um efnistöku.
 Áður en leyfi er veitt til náms jarðefna skv. 47. gr. skal liggja fyrir áætlun
námuréttarhafa um væntanlega efnistöku þar sem m.a. skal gerð grein fyrir magni
            og gerð efnis, vinnslutíma og frágangi á efnistökusvæði.
[Umhverfisstofnun]^1) skal hafa eftirlit með efnistöku á landi, sbr. og b-lið 6.
     gr. og 2. og 3. mgr. 7. gr. Er stofnuninni heimilt að krefjast þess að
   námuréttarhafi leggi fram tryggingu sem stofnunin telur fullnægjandi fyrir
           áætluðum kostnaði við eftirlit og frágang efnistökusvæða.
                            ^1)[50]L. 164/2002, 22. gr.
                       49. gr. Frágangur efnistökusvæða.
Við upphaf efnistöku skal ganga frá gróðri og efsta hluta jarðvegs námasvæðis á
 þann hátt að auðvelt verði að jafna honum aftur yfir efnistökusvæði. Að loknum
vinnslutíma skal ganga snyrtilega frá efnistökusvæði þannig að sem best falli að
                                   umhverfi.
    Sé frágangur ekki í samræmi við áætlun um efnistöku, sbr. 48. gr., getur
[Umhverfisstofnun]^1) gefið námuréttarhafa fyrirmæli um að ljúka frágangi innan
   tiltekins frests sem þó skal aldrei vera lengri en eitt ár. Er stofnuninni
             heimilt að beita dagsektum í þessu skyni, sbr. 73. gr.
      Beri aðgerðir [Umhverfisstofnunar]^1) skv. 2. mgr. ekki árangur skal
 sveitarstjórn ganga frá efnistökusvæði á kostnað námuréttarhafa í samræmi við
    gerða áætlun, sbr. 48. gr. Skal trygging skv. 48. gr. ganga til greiðslu
                                   kostnaðar.
    Efnistökusvæði skal ekki standa ónotað og ófrágengið lengur en þrjú ár.
   [Umhverfisstofnun]^1) getur þó veitt undanþágu frá þessu ákvæði, enda séu
                 sérstakar ástæður fyrir tímabundinni stöðvun.
Förgun úrgangs á efnistökusvæðum skal vera í samræmi við gerða áætlun, sbr. 48.
           gr., og lög og reglur um hollustuhætti og mengunarvarnir.
                            ^1)[51]L. 164/2002, 22. gr.

                     VII. kafli. Friðlýstar náttúruminjar.
                    50. gr. Flokkar friðlýstra náttúruminja.
            Friðlýstar náttúruminjar skiptast í eftirfarandi flokka:
                            a. þjóðgarða, sbr. 51. gr.,
                   b. friðlönd, sbr. 1. tölul. 1. mgr. 53. gr.,
    c. náttúruvætti á landi, sbr. 2. tölul. 1. mgr. 53. gr., og í hafi, sbr. 1.
                                 mgr. 54. gr.,
   d. [friðlýstar lífverur, búsvæði, vistgerðir og vistkerfi, sbr. 3. tölul. 1.
                      mgr. 53. gr. og 1. mgr. 54. gr.],^1)
                            e. fólkvanga, sbr. 55. gr.
                            ^1)[52]L. 140/2001, 9. gr.
                           51. gr. Stofnun þjóðgarða.
Umhverfisráðherra getur, að fengnum tillögum eða áliti [[Umhverfisstofnunar]^1)
   og Náttúrufræðistofnunar Íslands],^2) lýst landsvæði þjóðgarð, enda sé það
sérstætt um landslag eða lífríki eða á því hvíli söguleg helgi þannig að ástæða
 sé til að varðveita það með náttúrufari sínu og leyfa almenningi aðgang að því
                            eftir tilteknum reglum.
Landsvæði þjóðgarða skulu vera í ríkiseign nema sérstakar ástæður mæli með öðru
           og um það náist samkomulag milli ráðherra og landeigenda.
    Ráðherra er heimilt að stofna ráðgjafarnefnd með þátttöku hlutaðeigandi
         sveitarstjórna til að fjalla um rekstur og skipulag þjóðgarða.
              ^1)[53]L. 164/2002, 22. gr. ^2)[54]L. 140/2001, 10. gr.
                           52. gr. Rekstur þjóðgarða.
           Í hverjum þjóðgarði starfar þjóðgarðsvörður sem forstjóri
[Umhverfisstofnunar]^1) ræður. Þjóðgarðsverðir skulu hafa sérþekkingu og reynslu
                           sem nýtist þeim í starfi.
     Þjóðgarðsverðir annast daglegan rekstur þjóðgarða og gera tillögur til
  [Umhverfisstofnunar]^1) um rekstur þeirra. [Umhverfisstofnun]^1) getur falið
 þjóðgarðsvörðum eftirlit og umsjón á öðrum svæðum sem stofnunin ber ábyrgð á.
   [Umhverfisstofnun]^1) gerir tillögur um verndaráætlun og landnotkun innan
                 þjóðgarða og skulu þær staðfestar af ráðherra.
     Umhverfisráðherra setur, að fenginni tillögu [Umhverfisstofnunar],^1)
      reglugerð^2) um meðferð og rekstur þjóðgarða og umgengni almennings.
    ^2)[55]L. 164/2002, 22. gr. ^2)[56]Rg. 359/1993, sbr. [57]285/2001; [58]rg.
                 513/1995, [59]rg. 568/2001, [60]rg. 879/2004.
                53. gr. Friðlýsing annarra náttúruminja á landi.
Umhverfisráðherra getur, að fengnum tillögum eða áliti [[Umhverfisstofnunar]^1)
                og Náttúrufræðistofnunar Íslands],^2) friðlýst:
      1. Landsvæði sem mikilvægt er að varðveita sakir sérstaks landslags eða
               lífríkis. Friðlýst landsvæði nefnast friðlönd.^3)
      2. Náttúrumyndanir, svo sem fossa, eldstöðvar, hella og dranga, svo og
fundarstaði steingervinga, sjaldgæfra steintegunda og steinda, sem mikilvægt er
að varðveita sakir fræðilegs gildis þeirra, fegurðar eða sérkenna. Friðlýsa skal
svæði í kringum náttúrumyndanir svo sem nauðsynlegt er til þess að þær fái notið
  sín og skal þess greinilega getið í friðlýsingu. Friðlýstar náttúrumyndanir
                            nefnast náttúruvætti.^4)
    3. [Lífverur, búsvæði þeirra, vistgerðir og vistkerfi]^5) sem miklu skiptir
 frá vísindalegu, náttúrufræðilegu eða öðru menningarlegu sjónarmiði að ekki sé
                         raskað, fækkað eða útrýmt.^6)
 Friðlýsing skv. 2. og 3. tölul. 1. mgr. getur ýmist verið staðbundin eða tekið
                               til landsins alls.
    ^1)[61]L. 164/2002, 22. gr. ^2)[62]L. 140/2001, 10. gr. ^3)Augl. 457/1996,
    augl. 606/2001, augl. 663/2002. ^4)Augl. 120/1994, augl. 326/1999, augl.
    249/2001, augl. 591/2002. ^5)[63]L. 140/2001, 11. gr. ^6)Augl. 364/2002.
                    54. gr. Friðlýsing náttúruminja í hafi.
   Umhverfisráðherra getur, að fengnu samþykki sjávarútvegsráðherra og eftir
       atvikum að fengnum tillögum eða áliti Hafrannsóknastofnunarinnar,
 [[Umhverfisstofnunar]^1) eða Náttúrufræðistofnunar Íslands],^2) friðlýst innan
 landhelgi og efnahagslögsögu náttúruminjar í hafi, þ.m.t. eyjar og sker, og á
hafsbotni sem mikilvægt þykir að varðveita sakir fegurðar eða sérkenna eða miklu
 skiptir frá vísindalegu, náttúrufræðilegu eða menningarlegu sjónarmiði að ekki
 sé raskað. Friðlýsa skal svæði í kringum náttúruminjar svo sem nauðsynlegt er
   til þess að þær fái notið sín og skal þess greinilega getið í friðlýsingu.
   Ákvæði annarra greina þessa kafla gilda eftir því sem við á um friðlýstar
                             náttúruminjar í hafi.
              ^1)[64]L. 164/2002, 22. gr. ^2)[65]L. 140/2001, 12. gr.
                           55. gr. Stofnun fólkvangs.
  Umhverfisráðherra getur, að fengnum tillögum hlutaðeigandi sveitarfélags eða
  sveitarfélaga og áliti [Umhverfisstofnunar],^1) lýst tiltekið landsvæði, sem
               ætlað er til útvistar og almenningsnota, fólkvang.
Vilji eitt sveitarfélag eða fleiri að tiltekið svæði verði lýst fólkvangur skal
það eða þau gera tillögu um slíkt til [Umhverfisstofnunar]^1) þar sem m.a. skal
 gerð grein fyrir mörkum fólkvangsins og hvaða takmarkanir ákvörðun um fólkvang
     kunni að setja umráðarétti eigenda eða rétthafa viðkomandi landsvæðis.
                            ^1)[66]L. 164/2002, 22. gr.
              56. gr. Kostnaður við stofnun og rekstur fólkvangs.
Hlutaðeigandi sveitarfélög bera allan kostnað af stofnun og rekstri fólkvangs að
    því leyti sem ekki koma til framlög úr ríkissjóði og skal honum skipt í
  hlutfalli við íbúatölu sveitarfélaganna næsta ár á undan. Hætti sveitarfélag
  þátttöku í undirbúningi að stofnun fólkvangs er því skylt að greiða áfallinn
                             kostnað hlutfallslega.
                  57. gr. Samvinnunefnd um rekstur fólkvangs.
Sveitarfélög sem standa að rekstri fólkvangs skulu gera með sér samvinnusamning
   og stofna samvinnunefnd sem starfar í samráði við [Umhverfisstofnun].^1) Í
      samvinnusamningi skal kveðið á um fjölda nefndarmanna og starfshætti
nefndarinnar. Ef ekki er öðruvísi ákveðið ræður afl atkvæða. Þegar um er að ræða
  atriði sem hafa sérstakan kostnað í för með sér fer þó um atkvæðisrétt eftir
                     greiðsluhlutföllum aðila, sbr. 56. gr.
                            ^1)[67]L. 164/2002, 22. gr.
                      58. gr. Undirbúningur friðlýsingar.
 [Umhverfisstofnun]^1) annast undirbúning friðlýsingar, sbr. þó 2. mgr. 55. gr.
Leita skal samráðs við Hafrannsóknastofnunina við undirbúning friðlýsingar skv.
54. gr. [Umhverfisstofnun]^1) skal gera drög að friðlýsingarskilmálum og leggja
 fyrir landeigendur, viðkomandi sveitarfélög og aðra sem hagsmuna eiga að gæta.
  Náist samkomulag um friðlýsingu skal málinu vísað til umhverfisráðherra til
                              frekari ákvörðunar.
                            ^1)[68]L. 164/2002, 22. gr.
                  59. gr. Samkomulag næst ekki um friðlýsingu.
      Náist ekki samkomulag um friðlýsingu skal málinu vísað til meðferðar
  umhverfisráðherra. Ráðherra sendir landeigendum og öðrum rétthöfum lands er
friðlýsing snertir, svo og sveitarfélögum, tillögu að friðlýsingu, jafnframt því
að birta hana með auglýsingu í Lögbirtingablaði og eftir atvikum á þann hátt sem
          venja er að birta auglýsingar stjórnvalda á viðkomandi stað.
  Skal þeim sem hagsmuna eiga að gæta gefinn kostur á að gera athugasemdir við
fyrirhugaða friðlýsingu, koma að mótmælum og gera bótakröfur til ráðherra innan
                                þriggja mánaða.
Að loknum þeim fresti skal ráðherra taka ákvörðun um friðlýsingu og um eignarnám
                          ef þörf krefur, sbr. 64. gr.
                           60. gr. Efni friðlýsingar.
                      Í friðlýsingu skal m.a. kveðið á um:
                      a. meginatriði verndunar náttúruminja,
                           b. hversu víðtæk friðunin er,
                c. að hve miklu leyti framkvæmdir eru takmarkaðar,
                       d. umferð og umferðarrétt almennings,
                              e. notkun veiðiréttar.
Í friðlýsingu má enn fremur setja fyrirmæli um nauðsynlegar aðgerðir til þess að
     almenningur fái notið þess svæðis sem friðlýst er, svo sem um lagningu
                     göngustíga, girðingar og þess háttar.
 Ef ætla má að fyrirhugaðar framkvæmdir á friðlýstu svæði raski svo náttúrulegu
umhverfi að hætta sé á að ákveðnar lífverur, búsvæði þeirra og vistkerfi eyðist
 eða verði fyrir verulegum skaða getur umhverfisráðherra látið friðlýsingu taka
          til banns við slíkum framkvæmdum, enda sé áður fengin umsögn
           [Umhverfisstofnunar]^1) og Náttúrufræðistofnunar Íslands.
                            ^1)[69]L. 164/2002, 22. gr.
                             61. gr. Meðferð máls.
   Um undirbúning og ákvörðun um friðlýsingu fer að öðru leyti eftir ákvæðum
                       [70]stjórnsýslulaga, nr. 37/1993.
                       62. gr. Auglýsingar og merkingar.
    Umhverfisráðherra skal birta ákvörðun um friðlýsingu og ákvæði hennar í
                               Stjórnartíðindum.
 [Umhverfisstofnun]^1) skal merkja og veita upplýsingar um friðlýst svæði eftir
     því sem við verður komið og nauðsynlegt þykir að mati stofnunarinnar.
                            ^1)[71]L. 164/2002, 22. gr.
                    63. gr. Röskun friðlýstra náttúruminja.
   Friðlýstum náttúruminjum má enginn granda, spilla né breyta. Varðar röskun
                 þeirra refsingu skv. 76. gr., sbr. og 75. gr.
                        64. gr. Heimild til eignarnáms.
Umhverfisráðherra er heimilt að taka eignarnámi lönd, mannvirki og réttindi til
   að framkvæma friðlýsingu samkvæmt lögum þessum. Um framkvæmd eignarnáms og
 ákvörðun bóta fer eftir ákvæðum [72]laga um framkvæmd eignarnáms, nr. 11/1973.

             VIII. kafli. Náttúruverndaráætlun og náttúruminjaskrá.
                         65. gr. Náttúruverndaráætlun.
      Umhverfisráðherra skal eigi sjaldnar en á fimm ára fresti láta vinna
        náttúruverndaráætlun fyrir landið allt og leggja fyrir Alþingi.
     [Umhverfisstofnun]^1) skal í samráði við Náttúrufræðistofnun Íslands,
náttúrustofur og hlutaðeigandi náttúruverndarnefndir sjá um undirbúning og öflun
                           gagna vegna áætlunarinnar.
                            ^1)[73]L. 164/2002, 22. gr.
                      66. gr. Efni náttúruverndaráætlunar.
  Í náttúruverndaráætlun skv. 65. gr. skulu vera sem gleggstar upplýsingar um
     náttúruminjar, þ.e. náttúruverndarsvæði og lífverur, [búsvæði þeirra,
vistgerðir]^1) og vistkerfi, sem ástæða þykir til að friðlýsa. Skal í áætluninni
         lýst sérkennum minjanna og þýðingu þeirra í náttúru landsins.
 [Áætlun skal m.a. taka til helstu tegunda vistgerða og vistkerfa hér á landi,
       svo og jarðmyndana.]^1) Við gerð hennar skal m.a. taka tillit til:
                   a. menningarlegrar og sögulegrar arfleifðar,
                    b. nauðsynjar á endurheimt [vistgerða],^1)
                        c. nýtingar mannsins á náttúrunni,
                              d. ósnortinna víðerna.
          Þá skal m.a. miðað við að þau svæði sem áætlunin tekur til:
            a. hýsi sjaldgæfar tegundir eða tegundir í útrýmingarhættu,
                 b. séu óvenjutegundarík eða viðkvæm fyrir röskun,
         c. séu nauðsynleg til viðhalds sterkra stofna mikilvægra tegunda,
      d. hafi verulegt vísinda-, félags-, efnahags- eða menningarlegt gildi,
             e. séu mikilvæg fyrir viðhald náttúrulegra þróunarferla,
                      f. hafi alþjóðlegt náttúruverndargildi,
            g. séu einkennandi fyrir náttúrufar viðkomandi landshluta.
                            ^1)[74]L. 140/2001, 13. gr.
                           67. gr. Náttúruminjaskrá.
 Umhverfisráðherra skal gefa út heildstæða náttúruminjaskrá^1) eigi sjaldnar en
 fimmta hvert ár og birta í Stjórnartíðindum. Birta má hvenær sem er ákvarðanir
                 um ný svæði sem tekin eru á náttúruminjaskrá.
    [Umhverfisstofnun]^2) skal í samráði við Náttúrufræðistofnun Íslands og
hlutaðeigandi náttúrustofur og náttúruverndarnefndir sjá um undirbúning og öflun
       gagna vegna viðbóta við náttúruminjaskrá og heildarútgáfu hennar.
           ^1)Augl. 631/1995, sbr. 78/2002. ^2)[75]L. 164/2002, 22. gr.
                        68. gr. Efni náttúruminjaskrár.
          Í náttúruminjaskrá skulu vera sem gleggstar upplýsingar um:
                           a. friðlýstar náttúruminjar,
            b. náttúruminjar sem ástæða þykir til að friðlýsa samkvæmt
                      náttúruverndaráætlun, sbr. 65. gr.,
   c. aðrar náttúruminjar, þ.e. landsvæði, náttúrumyndanir og lífverur, [búsvæði
         þeirra, vistgerðir]^1) og vistkerfi sem rétt þykir að vernda.
  Í náttúruminjaskrá skal lýst sérkennum náttúruminja og þýðingu þeirra fyrir
                               náttúru landsins.
     Umhverfisráðherra getur í reglugerð sett nánari fyrirmæli um skráningu
                                 náttúruminja.
                            ^1)[76]L. 140/2001, 14. gr.
                 69. gr. Sala jarðar sem er á náttúruminjaskrá.
  Um sölu jarðar sem öll eða að hluta er á náttúruminjaskrá fer eftir ákvæðum
 [77]jarðalaga, nr. 65/1976, en þó þannig að ríkissjóður skal hafa forkaupsrétt
         að þeim aðilum frágengnum sem hann er veittur með þeim lögum.

                            IX. kafli. Ýmis ákvæði.
                            70. gr. Útivistarsvæði.
     Til stuðnings við útivist geta sveitarfélög, [Umhverfisstofnun]^1) eða
náttúruverndarnefndir gengist fyrir að halda opnum göngustígum, strandsvæðum til
sjóbaða, vatnsbökkum og öðrum stígum og svæðum sem ástæða er til að halda opnum
 til að greiða fyrir því að almenningur fái notið náttúrunnar; enn fremur sett
 upp göngubrýr, hlið og göngustiga og afmarkað tjaldsvæði og gert annað það er
                           þurfa þykir í þessu skyni.
 Framkvæmdir samkvæmt þessari grein skulu einungis gerðar með samþykki eigenda
                              eða rétthafa lands.
                            ^1)[78]L. 164/2002, 22. gr.
                                  71. gr. ^1)
                            ^1)[79]L. 140/2001, 15. gr.
                    72. gr. Kostnaður við framkvæmd laganna.
 Kostnaður við framkvæmd laga þessara skal greiddur úr ríkissjóði eftir því sem
                            ákveðið er í fjárlögum.
                               73. gr. Dagsektir.
   Beita má dagsektum er renna í ríkissjóð til að knýja menn til framkvæmda á
ráðstöfunum sem þeim er skylt að hlutast til um samkvæmt lögunum eða til þess að
   láta af atferli sem er ólögmætt. Hámark dagsekta skal ákveða í reglugerð.
                   74. gr. Ágreiningur um framkvæmd laganna.
Rísi ágreiningur um ákvörðun annars aðila en umhverfisráðherra um framkvæmd laga
    þessara er heimilt að kæra umrædda ákvörðun til ráðherra sem kveður upp
  endanlegan úrskurð á stjórnsýslustigi. Um kærurétt og málsmeðferð fer eftir
                   ákvæðum [80]stjórnsýslulaga, nr. 37/1993.
                       75. gr. Spjöll á náttúru landsins.
Hver sá sem veldur á ólögmætan hátt spjöllum á náttúru landsins, hvort heldur er
           af gáleysi eða ásetningi, skal sæta refsingu skv. 76. gr.
                              76. gr. Refsiábyrgð.
  Hver sá sem brýtur gegn ákvæðum laga þessara eða reglna settra samkvæmt þeim
 skal sæta sektum eða fangelsi allt að tveimur árum. Sektir renna í ríkissjóð.
Með mál samkvæmt þessari grein skal farið að hætti opinberra mála, sbr. [81]lög
                    um meðferð opinberra mála, nr. 19/1991.
                              77. gr. Skaðabætur.
Hver sá er fyrir fjártjóni verður vegna framkvæmda skv. VII. kafla laga þessara
á rétt til skaðabóta úr ríkissjóði sé ekki öðruvísi ákveðið. Ef samkomulag næst
  ekki um bætur skulu þær ákveðnar í samræmi við ákvæði [82]laga um framkvæmd
                            eignarnáms, nr. 11/1973.
                              78. gr. Gildistaka.
                      Lög þessi öðlast gildi 1. júlí 1999.
 Reglugerðir og önnur stjórnvaldsfyrirmæli, sem sett eru samkvæmt eldri lögum,
   skulu halda gildi sínu að svo miklu leyti sem þau fara ekki í bága við lög
                                   þessi.^1)
                      ^1)[83]Rg. 205/1973, sbr. [84]640/1982.
                                    79. gr.

                            Ákvæði til bráðabirgða.
I. Umhverfisráðherra skal eigi síðar en árið 2002 leggja fyrir Alþingi í fyrsta
                     sinn náttúruverndaráætlun skv. 65. gr.
    II. Umhverfisráðherra skal fela Náttúruvernd ríkisins,^1) í samráði við
 hlutaðeigandi ráðuneyti, stofnanir, sveitarfélög og framkvæmdaraðila, að gera
 tillögur um frágang efnistökusvæða sem hætt er að nota og eftir atvikum þeirra
  sem nú eru í notkun og ekki liggur fyrir áætlun um frágang á. Skal stofnunin
gera áætlun um frágang svæðanna og kostnað við hann, svo og tillögur um greiðslu
kostnaðar. Þá skal stofnunin enn fremur hafa umsjón með frágangi svæðanna. Skal
                      honum lokið eigi síðar en árið 2003.
               ^1)Nú Umhverfisstofnun, sbr. [85]l. 164/2002, 22. gr.
 III. Sveitarstjórnir skulu eigi síðar en árið 2002 hafa lokið úttekt á ástandi
   skv. 44. gr. og skilað Náttúruvernd ríkisins skriflegri greinargerð þar að
                                    lútandi.

References

   Visible links
   1. http://www.althingi.is/dba-bin/lawformpr.pl?lnr=1999044
   2. file:///altext/stjt/2001.140.html
   3. file://2002090.html
   4. file:///altext/stjt/2002.164.html
   5. file:///altext/stjt/2001.140.html
   6. file://2002090.html#g4
   7. file:///altext/stjt/2002.164.html
   8. file:///altext/stjt/2002.164.html
   9. file:///altext/stjt/2002.164.html
  10. file:///altext/stjt/2001.140.html
  11. file:///altext/stjt/2001.140.html
  12. file:///altext/stjt/2001.140.html
  13. file://1992060.html
  14. file:///altext/stjt/2002.164.html
  15. file:///altext/stjt/2001.140.html
  16. http://www.reglugerd.is/interpro/dkm/WebGuard.nsf/key2/619-1998
  17. file:///altext/stjt/2002.164.html
  18. http://www.reglugerd.is/interpro/dkm/WebGuard.nsf/key2/619-1998
  19. file://1923015.html
  20. file:///altext/stjt/2002.164.html
  21. file:///altext/stjt/2001.140.html
  22. file:///altext/stjt/2001.140.html
  23. file:///altext/stjt/2002.164.html
  24. file:///altext/stjt/2002.164.html
  25. http://www.reglugerd.is/interpro/dkm/WebGuard.nsf/key2/061-1990
  26. file:///altext/stjt/2002.164.html
  27. file:///altext/stjt/2002.164.html
  28. file://1992060.html
  29. file:///altext/stjt/2002.164.html
  30. file:///altext/stjt/2002.164.html
  31. file:///altext/stjt/2002.164.html
  32. file://1997073.html
  33. file:///altext/stjt/2001.140.html
  34. file:///altext/stjt/2002.164.html
  35. file:///altext/stjt/2002.164.html
  36. file:///altext/stjt/2002.164.html
  37. file:///altext/stjt/2002.164.html
  38. file://1990054.html
  39. file://1978038.html
  40. file://1996018.html
  41. http://www.reglugerd.is/interpro/dkm/WebGuard.nsf/key2/583-2000
  42. file:///altext/stjt/2002.164.html
  43. file://1997073.html
  44. file://1990073.html
  45. file://1997073.html
  46. file://1998057.html
  47. file:///altext/stjt/2002.164.html
  48. file:///altext/stjt/2001.140.html
  49. file:///altext/stjt/2001.140.html
  50. file:///altext/stjt/2002.164.html
  51. file:///altext/stjt/2002.164.html
  52. file:///altext/stjt/2001.140.html
  53. file:///altext/stjt/2002.164.html
  54. file:///altext/stjt/2001.140.html
  55. file:///altext/stjt/2002.164.html
  56. http://www.reglugerd.is/interpro/dkm/WebGuard.nsf/key2/359-1993
  57. http://www.reglugerd.is/interpro/dkm/WebGuard.nsf/key2/285-2001
  58. http://www.reglugerd.is/interpro/dkm/WebGuard.nsf/key2/513-1995
  59. http://www.reglugerd.is/interpro/dkm/WebGuard.nsf/key2/568-2001
  60. http://www.reglugerd.is/interpro/dkm/WebGuard.nsf/key2/879-2004
  61. file:///altext/stjt/2002.164.html
  62. file:///altext/stjt/2001.140.html
  63. file:///altext/stjt/2001.140.html
  64. file:///altext/stjt/2002.164.html
  65. file:///altext/stjt/2001.140.html
  66. file:///altext/stjt/2002.164.html
  67. file:///altext/stjt/2002.164.html
  68. file:///altext/stjt/2002.164.html
  69. file:///altext/stjt/2002.164.html
  70. file://1993037.html
  71. file:///altext/stjt/2002.164.html
  72. file://1973011.html
  73. file:///altext/stjt/2002.164.html
  74. file:///altext/stjt/2001.140.html
  75. file:///altext/stjt/2002.164.html
  76. file:///altext/stjt/2001.140.html
  77. file://1976065.html
  78. file:///altext/stjt/2002.164.html
  79. file:///altext/stjt/2001.140.html
  80. file://1993037.html
  81. file://1991019.html
  82. file://1973011.html
  83. http://www.reglugerd.is/interpro/dkm/WebGuard.nsf/key2/205-1973
  84. http://www.reglugerd.is/interpro/dkm/WebGuard.nsf/key2/640-1982
  85. file:///altext/stjt/2002.164.html
