
   --------------------------------------------------------------------------

                             Lög um Þjóðhagsstofnun

                              1974 nr. 54 21. maí

   --------------------------------------------------------------------------

      1. gr. Fela skal sérstakri stofnun að fylgjast með árferði og afkomu
    þjóðarbúsins, vinna að hagrannsóknum og vera ríkisstjórn og Alþingi til
                          ráðuneytis í efnahagsmálum.
 [Stofnunin nefnist Þjóðhagsstofnun og heyrir undir forsætisráðherra. Ráðherra
                skipar forstjóra hennar til fimm ára í senn.]^1)
                             ^1)[2]L. 83/1997, 7. gr.
            2. gr. Meðal verkefna Þjóðhagsstofnunarinnar eru þessi:
                           1. Að færa þjóðhagsreikninga.
                      2. Að semja þjóðhagsspár og -áætlanir.
           3. Að semja og birta opinberlega tvisvar á ári, vor og haust,
yfirlitsskýrslur um þróun þjóðarbúskaparins og horfur í þeim efnum, þar á meðal
 um framleiðslu, neyslu, fjárfestingu, viðskipta- og greiðslujöfnuð, verðlag og
  kaupgjald, atvinnu og tekjur almennings, afkomu atvinnuvega og fjármál hins
 opinbera. Auk þess skal stofnunin koma niðurstöðum athugana sinna á einstökum
     þáttum efnahagsmála fyrir almennings sjónir, eftir því sem kostur er.
     4. Að annast hagfræðilegar athuganir og skýrslugerð um efnahagsmál fyrir
     ríkisstjórnina og alþjóðastofnanir á sviði efnahagsmála, eftir því sem
    ríkisstjórnin ákveður, og fyrir Seðlabanka Íslands og Framkvæmdastofnun
                       ríkisins, eftir því sem um semst.
   5. Að láta alþingismönnum og nefndum Alþingis í té upplýsingar og skýrslur um
                                  efnahagsmál.
     6. Að veita aðilum vinnumarkaðarins upplýsingar um efnahagsmál og annast
           fyrir þá hagfræðilegar athuganir, eftir því sem um semst.
3. gr. Skylt er að veita Þjóðhagsstofnuninni þær upplýsingar, er hún óskar eftir
og þarf á að halda vegna starfsemi sinnar. Nýtur hún í þessu efni sömu réttinda
     og Hagstofa Íslands, og sömu viðurlög liggja við, ef út af er brugðið.
         Byggingarnefndir og oddvitar senda Þjóðhagsstofnun skýrslur um
 byggingarframkvæmdir í umdæmum sínum. Heimilt er að ákveða, að þessar skýrslur
      nái einnig til umsókna um byggingarleyfi og veittra byggingarleyfa.
 Stofnunin skal hafa samráð við Hagstofu Íslands og aðra aðila, sem hliðstæðum
           upplýsingum safna, í því skyni að komast hjá tvíverknaði.
 4. gr. Þjóðhagsstofnunin og starfsmenn hennar annast úrlausn þeirra verkefna,
sem Efnahagsstofnuninni og starfsmönnum hennar eru falin í [3]lögum nr. 69/1964,
um breytingu á [4]lögum nr. 97/1961, um Verðlagsráð sjávarútvegsins,^1) [5]lögum
 nr. 59/1965, um Landsvirkjun,^2) [6]lögum nr. 60/1965, um Laxárvirkjun,^2) og
                           [7]orkulögum nr. 58/1967.
                     ^1)Nú [8]l. 43/1985. ^2)Nú [9]l. 42/1983.
    5. gr. Ríkissjóður og Seðlabanki Íslands greiða í sameiningu kostnað af
  starfsemi Þjóðhagsstofnunarinnar. Skulu þeir gera með sér samning um fjármál
                                stofnunarinnar.
                                     6. gr.
          7. gr. Nánari ákvæði um framkvæmd þessara laga og starfsemi
                 Þjóðhagsstofnunarinnar má setja með reglugerð.
                  8. gr. Lög þessi öðlast gildi 1. ágúst 1974.

References

   Visible links
   1. http://www.althingi.is/dba-bin/lawformpr.pl?lnr=1974054
   2. file:///altext/stjt/1997.083.html
   3. file:///altext/stjtnr.html#1964069
   4. file:///altext/stjtnr.html#1961097
   5. file:///altext/stjtnr.html#1965059
   6. file:///altext/stjtnr.html#1965060
   7. file://1967058.html
   8. file://1985043.html
   9. file://1983042.html
