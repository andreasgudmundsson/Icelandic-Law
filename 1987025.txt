                                    dálkum.

   --------------------------------------------------------------------------

                                    Vaxtalög

                              1987 nr. 25 27. mars

   --------------------------------------------------------------------------

                             I. kafli. Gildissvið.
  1. gr. Lög þessi gilda um vexti af peningakröfum á sviði fjármunaréttar og á
öðrum sviðum réttarins, eftir því sem við getur átt, nema öðruvísi sé kveðið á í
                                     lögum.
2. gr. Auk vaxta taka lög þessi til annars endurgjalds sem áskilið er eða tekið
                     fyrir lánveitingu eða umlíðun skuldar.
3. gr. Ákvæði II. og III. kafla laga þessara um ákvörðun vaxta gilda því aðeins
               að ekki leiði annað af lögum, samningum eða venju.

                          II. kafli. Almennir vextir.
 4. gr. Almenna vexti skal því aðeins greiða af peningakröfum fram að gjalddaga
          þeirra að það leiði af samningum, venju eða lagafyrirmælum.
 5. gr. [Þegar samið er um vexti af peningakröfu, en hundraðshluti þeirra ekki
 tiltekinn, skulu vextir frá því að til skuldar er stofnað vera á hverjum tíma
       jafnháir vegnu meðaltali ársávöxtunar á nýjum almennum útlánum hjá
                      viðskiptabönkum og sparisjóðum.]^1)
                             ^1)[2]L. 67/1989, 1. gr.
  6. gr. Sé samið um breytilega vexti í samræmi við hæstu lögleyfða vexti eða
  hæstu vexti á markaðnum á hverjum tíma skal miða við hæstu gildandi vexti af
 hliðstæðum lánum sem eru í almennri notkun hjá viðskiptabönkum og sparisjóðum
                        eins og þeir eru á hverjum tíma.
   7. gr. [Kröfur um skaðabætur skulu bera vexti frá og með þeim degi er hið
 bótaskylda atvik átti sér stað og vera á hverjum tíma jafnháir vegnu meðaltali
     vaxta af almennum óbundnum sparisjóðsreikningum hjá viðskiptabönkum og
 sparisjóðum. Sé skaðabótakrafa miðuð við verðlag síðar en hið bótaskylda atvik
                  varð ber krafan þó vexti frá þeim tíma.]^1)
                             ^1)[3]L. 67/1989, 2. gr.
   8. gr. Viðskiptabönkum og sparisjóðum ber án tafar að tilkynna Seðlabanka
   Íslands um öll vaxtakjör og breytingar á þeim í því formi sem Seðlabankinn
krefst. [Verðbréfafyrirtæki skulu einnig tilkynna Seðlabankanum um breytingar á
     ávöxtunarkröfum sem gerðar eru fyrir verðbréfasjóði í þeirra umsjá og
 eignarleigufyrirtækjum skal skylt að upplýsa bankann um almennar breytingar á
                      eignarleigukjörum sem þau bjóða.]^1)
Seðlabankinn skal fyrir lok mánaðar birta í Lögbirtingablaði í aðgengilegu formi
öll almenn vaxtakjör hvers viðskiptabanka og sparisjóðanna sameiginlega, svo og
vegið meðaltal þeirra svo sem áskilið er í lögum þessum og skal hver tilkynning
 lögð til grundvallar samkvæmt lögunum næsta mánuðinn eða uns næsta tilkynning
                                    birtist.
                             ^1)[4]L. 67/1989, 3. gr.

                           III. kafli. Dráttarvextir.
9. gr. [Hafi gjalddagi verið fyrir fram ákveðinn skulu dráttarvextir reiknast af
   peningakröfu frá og með gjalddaga, ef eigi er greitt á gjalddaga, fram að
                                 greiðsludegi.
Dráttarvextir skulu ætíð reiknast sem dagvextir nema á annan veg sé sérstaklega
                               mælt í lögum.]^1)
  Nú er ekki samið um gjalddaga kröfu og er þá heimilt að reikna dráttarvexti
   þegar liðinn er mánuður frá því að kröfuhafi sannanlega krafði skuldara um
 greiðslu. Sé sá mánaðardagur, sem greiðslukrafan miðast við, ekki til í næsta
 mánuði skal skuldari greiða dráttarvexti frá og með síðasta degi þess mánaðar.
 Þrátt fyrir ákvæði 2. mgr.^2) er ætíð heimilt að reikna dráttarvexti frá þeim
     tíma er dómsmál telst höfðað til heimtu kröfunnar, sbr. þó 15. gr. um
                                  skaðabætur.
        ^1)[5]L. 67/1989, 4. gr. ^2)Nú 3. mgr., sbr. [6]l. 67/1989, 4. gr.
10. gr. [Dráttarvextir af peningakröfum í íslenskum gjaldmiðli skulu ákveðnir af
      Seðlabanka Íslands sem ársvextir með þeim hætti að hlutfallið milli
dráttarvaxta, að viðbættri tölunni 100, og ávöxtunar nýrra almennra útlána skv.
    2. mgr. þessarar greinar, að viðbættri tölunni 100, sé á bilinu 1,02 til
                                   1,06.]^1)
  [Seðlabanki Íslands skal eigi sjaldnar en mánaðarlega reikna vegið meðaltal
  ársávöxtunar á nýjum almennum útlánum hjá viðskiptabönkum og sparisjóðum og
  birta meðaltal þetta í Lögbirtingablaði ásamt dráttarvöxtum skv. 1. mgr. og
         skulu þeir dráttarvextir gilda uns næsta tilkynning er birt í
                             Lögbirtingablaði.]^2)
    Viðskiptaráðherra setur, að fengnum tillögum Seðlabanka Íslands, nánari
  reglur^3) um grundvöll og útreikning meðalávöxtunar og dráttarvaxta samkvæmt
                            grein þessari og 11. gr.
      ^1)[7]L. 90/1992, 1. gr. ^2)[8]L. 9/1989, 19. gr. ^3)Rg. 287/1987, sbr.
                                    12/1990.
  11. gr. [Dráttarvextir af löglegum peningakröfum í erlendum gjaldmiðli skulu
ákveðnir af Seðlabanka Íslands sem ársvextir með þeim hætti að hlutfallið milli
 dráttarvaxta, að viðbættri tölunni 100, og meðalvaxta viðkomandi gjaldmiðils á
 innlendum gjaldeyrisreikningum í viðskiptabönkum og sparisjóðum, að viðbættri
                  tölunni 100, sé á bilinu 1,02 til 1,06.]^1)
Um útreikning Seðlabanka Íslands á meðalávöxtun og ákvörðun dráttarvaxta skv. 1.
  mgr. greinarinnar, birtingu útreiknings og gildistíma dráttarvaxta fer eftir
                     ákvæðum 2. mgr. 10. gr. laga þessara.
    Sé um gjaldmiðil að ræða sem ekki er gefinn kostur á að eiga á innlendum
 gjaldeyrisreikningi hér á landi eða gjaldmiðil sem ekki er skráður hér á landi
 skal miða við vexti af almennum óbundnum sparisjóðsreikningum í hlutaðeigandi
                 landi samkvæmt upplýsingum Seðlabanka Íslands.
                             ^1)[9]L. 90/1992, 2. gr.
   12. gr. Áfallnir dráttarvextir skulu lagðir við höfuðstól skuldar og nýir
 dráttarvextir reiknaðir af samanlagðri fjárhæð ef vanskil standa lengur en 12
    mánuði. Aldrei skal reikna slíka vaxtavexti oftar en á 12 mánaða fresti.
 13. gr. Ef atvik, sem varða kröfuhafa og skuldara verður ekki um kennt, valda
   því að greiðsla fer ekki fram skal ekki reikna dráttarvexti þann tíma sem
                    greiðsludráttur verður af þessum sökum.
  14. gr. Sé mál höfðað til heimtu peningakröfu og dráttarvaxta krafist má ^1)
dæma dráttarvexti frá þeim tíma, er mál telst höfðað, til greiðsludags enda þótt
                      vaxtahæð sé ekki tilgreind í stefnu.
[Sé mál hins vegar höfðað til heimtu peningakröfu sem gjaldféll eftir gildistöku
 laga þessara og dráttarvaxta er krafist skv. 10. gr. má dæma dráttarvexti frá
gjalddaga kröfunnar skv. 9. gr. fram að greiðsludegi enda þótt vaxtahæð sé ekki
                            tilgreind í stefnu.]^2)
               ^1)[10]L. 91/1991, 160. gr. ^2)[11]L. 67/1989, 5. gr.
 15. gr. Skaðabótakröfur skulu bera dráttarvexti skv. 1. mgr. 10. gr. að liðnum
mánuði frá þeim degi er kröfuhafi sannanlega lagði fram þær upplýsingar sem þörf
  var á til þess að meta tjónsatvik og fjárhæð bóta. Dómstólar geta þó ákveðið
                        annan upphafstíma dráttarvaxta.
  16. gr. Þegar greiða skal dráttarvexti samkvæmt lögum þessum skulu almennir
             vextir, verðbætur eða annað umsamið álag falla niður.

          [IV. kafli. Vaxtakjör opinberra fjárfestingarlánasjóða.]^1)
                             ^1)[12]L. 67/1989, 6. gr.
 [17. gr. Ákvæði þessa kafla gilda um lánskjör opinberra fjárfestingarlánasjóða
            atvinnuveganna sem starfa samkvæmt sérstökum lögum.]^1)
                             ^1)[13]L. 67/1989, 6. gr.
[18. gr. Fjárfestingarlánasjóðir atvinnuveganna endurlána það fé sem þeir fá til
   ráðstöfunar með sambærilegum lánskjörum og þeir sæta sjálfir að viðbættum
  hæfilegum vaxtamun og að teknu tilliti til annarra tekna sjóðanna. Jafnframt
skulu þeir gæta þess að gengistryggðar, verðtryggðar og óverðtryggðar eignir og
                   skuldbindingar standist í meginatriðum á.
  Viðskiptaráðherra lætur fara fram árlega og oftar, ef þurfa þykir, athugun á
  lánskjörum fjárfestingarlánasjóða, sbr. ákvæði 1. mgr., og skal þá bera þau
  saman við samsetningu þess fjármagns sem sjóðirnir hafa yfir að ráða og þau
   lánskjör sem almennt gilda á lánamarkaði á sambærilegum lánveitingum.]^1)
                             ^1)[14]L. 67/1989, 6. gr.
[19. gr. Viðskiptaráðherra er heimilt að undangenginni athugun skv. 2. mgr. 18.
 gr. og að fengnum tillögum Seðlabanka Íslands að setja meginreglur um lánskjör
  þeirra fjárfestingarlánasjóða sem ákvæði þessa kafla ná til. Stjórnir þeirra
 sjóða, sem hlut eiga að máli, skulu síðan gera tillögur til Seðlabanka Íslands
               um lánskjör þeirra innan ramma slíkra meginreglna.
   Seðlabanki Íslands staðfestir ákvörðun stjórnar fjárfestingarlánasjóðs um
lánskjör enda leiði undanfarandi athugun í ljós að hún samræmist meginreglu skv.
                                  1. mgr.]^1)
                             ^1)[15]L. 67/1989, 6. gr.

               [V. kafli. Verðtrygging sparifjár og lánsfjár.]^1)
                             ^1)[16]L. 13/1995, 1. gr.
   [20. gr. Ákvæði kafla þessa gilda um skuldbindingar um sparifé og lánsfé í
íslenskum krónum þar sem skuldari lofar að greiða peninga og þar sem áskilið er
að greiðslurnar skuli breytast í hlutfalli við verðvísitölu eða vísitölu gengis
                    á erlendum gjaldmiðli, sbr. 21. gr.]^1)
                             ^1)[17]L. 13/1995, 1. gr.
 [21. gr. Það er skilyrði verðtryggingar sparifjár og lánsfjár skv. 20. gr. að
                       grundvöllur hennar sé annaðhvort:
    1. vísitala neysluverðs sem Hagstofa Íslands reiknar samkvæmt lögum sem um
         vísitöluna gilda og birtir mánaðarlega í Lögbirtingablaði eða
      2. vísitala gengis á erlendum gjaldmiðli eða samsettum gjaldmiðlum sem
      Seðlabanki Íslands reiknar og birtir mánaðarlega í Lögbirtingablaði.
   Viðskiptaráðherra setur að fenginni tillögu Seðlabankans nánari ákvæði um
                        gengisvísitölur í reglugerð.^1)
          Vísitala sem reiknuð er og birt í tilteknum mánuði gildir vegna
           verðtryggingar sparifjár og lánsfjár næsta mánuð á eftir.
   Seðlabankinn getur að fengnu samþykki viðskiptaráðherra heimilað að fleiri
     opinberlega skráðar vísitölur en tilgreindar eru í 1. mgr. geti verið
               grundvöllur verðtryggingar sparifjár og lánsfjár.
   Seðlabankinn skal að fengnu samþykki viðskiptaráðherra ákveða lágmarkstíma
   verðtryggðra innstæðna og lána. Bankinn getur jafnframt að fengnu samþykki
     ráðherra ákveðið að vextir verðtryggðra innstæðna eða lána skuli vera
                        óbreytanlegir á lánstímanum.]^2)
                    ^1)Rg. 293/1999. ^2)[18]L. 13/1995, 1. gr.
   [22. gr. Þegar skuldbindingum með ákvæðum um verðtryggingu er þinglýst hjá
sýslumönnum skulu þeir gæta þess að ákvæðanna sé getið í veðmálaskrám og að þær
                       komi fram á veðbókarvottorðum.]^1)
                             ^1)[19]L. 13/1995, 1. gr.
[23. gr. Seðlabanki Íslands setur nánari reglur^1) um verðtryggingu sparifjár og
                                 lánsfjár.]^2)
             ^1)Rg. 152/1995, rg. 879/1999. ^2)[20]L. 22/2000, 1. gr.
 [24. gr. Fjármálaeftirlitinu er heimilt að setja reglur um jöfnuð verðtryggðra
      eigna og skulda viðskiptabanka, sparisjóða og annarra lánastofnana.
Fjármálaeftirlitið getur beitt viðskiptabanka, sparisjóði og aðrar lánastofnanir
   viðurlögum á þann hátt sem fyrir er mælt í lögum um opinbert eftirlit með
             fjármálastarfsemi ef ekki er farið eftir reglunum.]^1)
                             ^1)[21]L. 22/2000, 2. gr.
 [[25. gr.]^1) Vísitala neysluverðs, sbr. 21. gr., með grunninn 100 í maí 1988,
 skal í hverjum mánuði margfölduð með stuðlinum 19,745. Útkoman, án aukastafa,
  skal gilda sem vísitala fyrir næsta mánuð á eftir, í fyrsta sinn fyrir apríl
 1995, gagnvart fjárskuldbindingum sem samið hefur verið um fyrir 1. apríl 1995
 og eru með ákvæðum um lánskjaravísitölu þá sem Seðlabanki Íslands reiknaði og
  birti mánaðarlega samkvæmt heimild í [22]39. gr. laga nr. 13/1979, um stjórn
efnahagsmála o.fl., sbr. reglugerð nr. 18/1989. Hagstofan skal birta mánaðarlega
        í Lögbirtingablaði vísitölu skv. 2. málsl. þessarar málsgreinar.
    Verði gerð breyting á grunni vísitölu neysluverðs skal Hagstofan birta í
     Lögbirtingablaði margfeldisstuðul fyrir þannig breytta vísitölu í stað
                       stuðulsins sem getið er í 1. mgr.
  Ákvæði 1. og 2. mgr. gilda einnig um lánskjaravísitölu í lögum og hvers kyns
  stjórnvaldsfyrirmælum öðrum og samningum sem í gildi eru 1. apríl 1995.]^2)
                ^1)[23]L. 22/2000, 2. gr. ^2)[24]L. 13/1995, 1. gr.

                    [VI. kafli.]^1) Viðurlög og málsmeðferð.
                             ^1)[25]L. 13/1995, 1. gr.
   [26. gr.]^1) [Hver, sem af ásetningi eða stórfelldu gáleysi hagnýtir sér á
 óréttmætan hátt fjárþröng viðsemjanda síns eða aðstöðumun þeirra að öðru leyti
til þess að áskilja sér vexti eða annað endurgjald fyrir lánveitingu eða umlíðun
 skuldar umfram gildandi vaxtamörk sambærilegra útlánsvaxta hjá viðskiptabönkum
  og sparisjóðum á þeim tíma er til skuldar er stofnað, sbr. 8. gr., skal sæta
   sektum ^2) eða fangelsi allt að einu ári. Sé brot ítrekað eða sakir miklar
                varðar brotið ^2) fangelsi allt að tveimur árum.
   Hafi Seðlabanki Íslands hlutast til um vexti útlána hjá viðskiptabönkum og
sparisjóðum á grundvelli [26]9. gr. laga nr. 36/1986, um Seðlabanka Íslands, með
  síðari breytingum, skulu gildandi vaxtamörk útlána þau sömu og Seðlabankinn
                                  ákveður.]^3)
Ákvæði 1. mgr. tekur einnig til þeirra sem bera fyrir sig eða framselja samning
eins og þar er lýst eða hafa af honum óréttmætan ávinning. Um hlutdeild í brotum
      að öðru leyti og um tilraun til brota fer eftir III. kafla almennra
                        [27]hegningarlaga, nr. 19/1940.
Gera má lögaðila fésekt fyrir brot á lögum þessum án tillits til þess hvort sök
 verður sönnuð á fyrirsvarsmann eða starfsmann lögaðilans. Hafi fyrirsvarsmaður
 eða starfsmaður gerst sekur um brot á lögum þessum má einnig gera lögaðilanum
   sekt og sviptingu starfsréttinda, enda sé brotið drýgt til hagsbóta fyrir
              lögaðilann eða hann hafi notið hagnaðar af brotinu.
    ^1)[28]L. 22/2000, 2. gr. ^2)[29]L. 82/1998, 184. gr. ^3)[30]L. 67/1989, 7.
                                      gr.
  [27. gr.]^1) Hver, sem af ásetningi eða stórfelldu gáleysi áskilur sér hærri
  dráttarvexti en leyfilegt er samkvæmt lögum þessum, skal sæta sektum ^2) eða
 fangelsi allt að einu ári. Sé brot ítrekað eða sakir miklar varðar brotið ^2)
                         fangelsi allt að tveimur árum.
Ákvæði 2. og 3. mgr. 17. gr.^3) taka til brota gegn þessari grein, eftir því sem
                                 við getur átt.
   ^1)[31]L. 22/2000, 2. gr. ^2)[32]L. 82/1998, 184. gr. ^3)Nú 3. og 4. mgr. 25.
                                      gr.
 [28. gr.]^1) Ef samningur um vexti eða annað endurgjald fyrir lánveitingu eða
umlíðun skuldar eða dráttarvexti telst ólögmætur er sá samningur ógildur og hafi
  endurgjald verið greitt ber kröfuhafa að endurgreiða skuldara þá fjárhæð sem
   hann hefur þannig ranglega af honum haft. Oftekna vexti fram að gjalddaga
     skuldar skal þá miða við það sem er umfram hæstu auglýstu útlánsvexti
 viðskiptabanka og sparisjóða á hliðstæðum lánum á þeim tíma er til skuldar var
                                    stofnað.
                             ^1)[33]L. 22/2000, 2. gr.
   [29. gr.]^1) [Mál út af refsiverðum brotum gegn lögum þessum sæta meðferð
 opinberra mála. Endurgreiðslukröfur og aðrar einkaréttarkröfur má hafa uppi og
                            dæma í slíkum málum.]^2)
               ^1)[34]L. 22/2000, 2. gr. ^2)[35]L. 19/1991, 195. gr.

               [VII. kafli.]^1) Gildistaka og bráðabirgðaákvæði.
                             ^1)[36]L. 13/1995, 1. gr.
                   [30. gr.]^1) Lög þessi öðlast þegar gildi.
     Ákvæði II. kafla laga þessara taka til allra skulda sem stofnast eftir
                              gildistöku laganna.
                             ^1)[37]L. 22/2000, 2. gr.

                            Ákvæði til bráðabirgða.
                                       I.
   II. Nú segir í lánssamningi, gerðum fyrir gildistöku laga þessara, að við
vanskil reiknist hæstu lögleyfðir dráttarvextir eins og þeir eru á hverjum tíma
       og skulu þá dráttarvextir þessir fara eftir 10. gr. laga þessara.
    Komi fram í lánssamningi um verðtryggt lán, gerðum fyrir gildistöku laga
þessara, að verðtrygging skuli haldast ef greiðsludráttur verður skal regla 16.
           gr. laga þessara gilda allt að einu um lánssamning þennan.
III. Nú segir í lánssamningi, gerðum fyrir gildistöku laga þessara, að vextir af
  láni fram að gjalddaga skuli vera breytilegir í samræmi við hæstu lögleyfða
  vexti á hverjum tíma eða hæstu vexti á markaðnum á hverjum tíma og skulu þá
 vextir af þessum lánum eftir gildistöku laganna verða jafnháir vegnu meðaltali
vaxta af hliðstæðum lánum hjá viðskiptabönkum og sparisjóðum eins og þeir eru á
                                 hverjum tíma.

References

   Visible links
   1. http://www.althingi.is/dba-bin/lawformpr.pl?lnr=1987025
   2. file:///altext/stjt/1989.067.html
   3. file:///altext/stjt/1989.067.html
   4. file:///altext/stjt/1989.067.html
   5. file:///altext/stjt/1989.067.html
   6. file:///altext/stjt/1989.067.html
   7. file:///altext/stjt/1992.090.html
   8. file://1989009.html
   9. file:///altext/stjt/1992.090.html
  10. file://1991091.html#g160
  11. file:///altext/stjt/1989.067.html
  12. file:///altext/stjt/1989.067.html
  13. file:///altext/stjt/1989.067.html
  14. file:///altext/stjt/1989.067.html
  15. file:///altext/stjt/1989.067.html
  16. file:///altext/stjt/1995.013.html
  17. file:///altext/stjt/1995.013.html
  18. file:///altext/stjt/1995.013.html
  19. file:///altext/stjt/1995.013.html
  20. file:///altext/stjt/2000.022.html
  21. file:///altext/stjt/2000.022.html
  22. file:///altext/stjtnr.html#1979013?g39
  23. file:///altext/stjt/2000.022.html
  24. file:///altext/stjt/1995.013.html
  25. file:///altext/stjt/1995.013.html
  26. file://1986036.html#g9
  27. file://1940019.html
  28. file:///altext/stjt/2000.022.html
  29. file:///altext/stjt/1998.082.html
  30. file:///altext/stjt/1989.067.html
  31. file:///altext/stjt/2000.022.html
  32. file:///altext/stjt/1998.082.html
  33. file:///altext/stjt/2000.022.html
  34. file:///altext/stjt/2000.022.html
  35. file://1991019.html
  36. file:///altext/stjt/1995.013.html
  37. file:///altext/stjt/2000.022.html
