                                    dálkum.

   --------------------------------------------------------------------------

                           Lög um eftirlaun ráðherra

                              1965 nr. 47 14. maí

   --------------------------------------------------------------------------

1. gr. Ráðherrar skulu greiða í lífeyrissjóð starfsmanna ríkisins 4%  fjóra af
    hundraði  af ráðherralaunum sínum, eins og þau eru á hverjum tíma. Skal
upphæðin dragast frá laununum mánaðarlega og greiðast sjóðnum ásamt mótframlagi
   er greiðist úr ríkissjóði, að upphæð 6%  sex af hundraði  af mánaðarlega
     greiddum ráðherralaunum. Ráðherrar skulu vera í sérstakri deild innan
   lífeyrissjóðs starfsmanna ríkisins með sérstöku reikningshaldi. Þátttaka í
ráðherradeild sjóðsins hefur ekki áhrif á rétt né skyldu ráðherra til að vera í
öðrum deildum sjóðsins. Ráðherrar njóta að öðru leyti sömu réttinda og bera sömu
skyldur og aðrir sjóðfélagar, meðan þeir gegna ráðherraembættum, nema annars sé
                             getið í lögum þessum.
2. gr. [Þegar maður hefur látið af ráðherraembætti og er 65 ára eða eldri eða er
öryrki á hann rétt á eftirlaunum úr sjóðnum eftir þeim reglum, sem fyrir er mælt
 í 3. gr. þessara laga. Þegar talað er um öryrkja í lögum þessum er átt við 75%
   örorku eða meiri. Heimilt er þó stjórn sjóðsins að ákveða, ef sérstaklega
      stendur á, að greiða skuli fyrrverandi ráðherra, sem aflað hefur sér
  eftirlaunaréttar samkvæmt lögum þessum, hluta af eftirlaunum hans, en aldrei
    meira en 50% eftirlaunanna, þótt örorka hans nái ekki 75%. Skal í slíkum
 tilvikum farið eftir meginreglum [2]13. gr. laga nr. 29/1963, um Lífeyrissjóð
                          starfsmanna ríkisins.^1)]^2)
                   ^1)Nú [3]l. 1/1997. ^2)[4]L. 73/1982, 7. gr.
    3. gr. [Fyrrverandi ráðherra, sem gegnt hefur embætti a.m.k. eitt ár og
uppfyllir ákvæði 2. gr. laga þessara, á eftirlaunarétt, er nemur 6% fyrir hvert
ár og samsvarandi hlutfallslega fyrir hvern byrjaðan mánuð í ráðherraembætti, þó
                              aldrei meira en 50%.
 Eftirlaunin skulu fylgja ráðherralaununum, eins og þau eru á hverjum tíma, og
vera sá hundraðshluti þeirra sem eftirlaunarétturinn samkvæmt 1. mgr. segir til
                                      um.
  Eftirlaunin greiðast ekki meðan hinn fyrrverandi ráðherra fær greidd biðlaun
  samkvæmt [5]29. gr. laga nr. 92/1955, um laun starfsmanna ríkisins, og ekki
  heldur meðan hann fær greitt þingfararkaup eða biðlaun samkvæmt [6]lögum nr.
                75/1980, um þingfararkaup alþingismanna.^1)]^2)
                   ^1)Nú [7]l. 88/1995. ^2)[8]L. 73/1982, 8. gr.
   [4. gr.]^1) [Eftirlifandi maki ráðherra eða fyrrverandi ráðherra á rétt á
 eftirlaunum að honum látnum. Eftirlaunaréttur maka skal vera 20% að viðbættum
     50% af þeim hundraðshluta sem hinn látni ráðherra hafði áunnið sér sem
                         eftirlaunarétt samkvæmt 3. gr.
  Eftirlaun maka skulu fylgja ráðherralaunum eins og þau eru á hverjum tíma og
vera sá hundraðshluti þeirra sem eftirlaunarétturinn samkvæmt 1. mgr. segir til
                                    um.]^2)
                ^1)[9]L. 73/1982, 9. gr. ^2)[10]L. 73/1982, 10. gr.
   [5. gr.]^1) [Nú andast ráðherra eða fyrrverandi ráðherra, sem öðlast hefur
eftirlaunarétt samkvæmt 3. gr. laga þessara áður en hann náði 65 ára aldri, og á
þá maki hans, ef á lífi er, rétt til eftirlauna samkvæmt 5. gr.^2) laga þessara.
         Ákvæði 2. mgr. 5. gr.^2) eiga einnig við í þessu tilviki.]^3)
       ^1)[11]L. 73/1982, 9. gr. ^2)Nú [12]4. gr. ^3)[13]L. 73/1982, 11. gr.
[6. gr.]^1) Lífeyrir samkvæmt lögum þessum greiðist án tillits til lífeyris, sem
sjóðfélagi á rétt á úr öðrum deildum lífeyrissjóðs starfsmanna ríkisins og öðrum
     lögboðnum lífeyrissjóðum, og hefur ekki áhrif á slík lífeyrisréttindi.
                             ^1)[14]L. 73/1982, 9. gr.
[7. gr.]^1) Halli, sem verða kann á lífeyrissjóði ráðherra, ef iðgjöld í sjóðinn
     endast ekki til greiðslu eftirlauna samkvæmt lögum þessum, greiðist úr
                                  ríkissjóði.
                             ^1)[15]L. 73/1982, 9. gr.
 [Ákvæði til bráðabirgða. Nú hefur maður þegar öðlast betri rétt samkvæmt þeim
  reglum, sem settar voru með [16]lögum nr. 47 14. maí 1965, og fer þá um rétt
                 hans til eftirlauna samkvæmt þeim reglum.]^1)
                                ^1)[17]L. 73/1982.

References

   Visible links
   1. http://www.althingi.is/dba-bin/lawformpr.pl?lnr=1965047
   2. file://1963029.html
   3. file://1997001.html
   4. file:///altext/stjtnr.html#1982073?g7
   5. file://1955092.html#g29
   6. file://1980075.html
   7. file://1995088.html
   8. file:///altext/stjtnr.html#1982073?g8
   9. file:///altext/stjtnr.html#1982073?g9
  10. file:///altext/stjtnr.html#1982073?g10
  11. file:///altext/stjtnr.html#1982073?g9
  12. file:///altext/stjtnr.html#1982073?g4
  13. file:///altext/stjtnr.html#1982073?g11
  14. file:///altext/stjtnr.html#1982073?g9
  15. file:///altext/stjtnr.html#1982073?g9
  16. file://1965047.html
  17. file:///altext/stjtnr.html#1982073
