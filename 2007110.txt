
   --------------------------------------------------------------------------

                               Lög um kauphallir

                             2007 nr. 110 26. júní

   --------------------------------------------------------------------------

                 Ferill málsins á Alþingi.   Frumvarp til laga.

Tóku gildi 1. nóvember 2007. EES-samningurinn: IX. viðauki tilskipun 2004/39/EB.
Breytt með [1]l. 88/2008 (tóku gildi 1. jan. 2009 nema brbákv. VII sem tók gildi
            21. júní 2008) og l. 96/2008 (tóku gildi 24. júní 2008).

                     I. kafli. Gildissvið og orðskýringar.
                               1. gr. Gildissvið.
          Lög þessi gilda um kauphallir og skipulega verðbréfamarkaði.
                              2. gr. Orðskýringar.
                             Í lögum þessum merkir:
    1. Kauphöll: Hlutafélag sem fengið hefur leyfi samkvæmt lögum þessum til að
                        reka skipulegan verðbréfamarkað.
     2. Skipulegur verðbréfamarkaður: Marghliða viðskiptakerfi innan Evrópska
 efnahagssvæðisins sem leiðir saman kaupendur og seljendur fjármálagerninga, í
  samræmi við ófrávíkjanlegar reglur þess, þannig að til samninga stofnast um
    fjármálagerninga sem teknir hafa verið til viðskipta í viðskiptakerfinu.
    3. Markaðstorg fjármálagerninga (MTF): Markaður samkvæmt skilgreiningu laga
                             um verðbréfaviðskipti.
    4. Opinber skráning: Skráning Fjármálaeftirlitsins á verðbréfum á opinberan
    lista, að uppfylltum þeim kröfum sem gerðar eru til slíkrar skráningar.
    5. Taka fjármálagerninga til viðskipta: Samþykki kauphallar á að viðskipti
með fjármálagerninga hefjist á skipulegum verðbréfamarkaði að uppfylltum reglum
                              hennar skv. 22. gr.
      6. Markaðsaðili: Aðili sem rétt hefur til að setja fram tilboð og eiga
                    viðskipti á skipulegum verðbréfamarkaði.
         7. Fjármálagerningur: Löggerningur samkvæmt skilgreiningu laga um
                              verðbréfaviðskipti.
   8. Verðbréf: Löggerningur samkvæmt skilgreiningu laga um verðbréfaviðskipti.
   9. Innmiðlari: Fjármálafyrirtæki sem starfar sem innmiðlari samkvæmt lögum um
                              verðbréfaviðskipti.
        10. Náin tengsl: Tengsl milli aðila samkvæmt skilgreiningu laga um
                               fjármálafyrirtæki.

            II. kafli. Leyfi til að reka skipulegan verðbréfamarkað.
                              3. gr. Starfsleyfi.
Starfsemi, sem kveðið er á um í lögum þessum, er einungis heimil hlutafélagi sem
 hlotið hefur starfsleyfi Fjármálaeftirlitsins. Starfsleyfi verður aðeins veitt
         aðilum sem fullnægja eftirfarandi skilyrðum við útgáfu leyfis:
    1. Að samþykktir félagsins séu ekki andstæðar ákvæðum laga og að ekki þyki
    ástæða til að ætla annað en að það muni reka starfsemina lögum samkvæmt.
               2. Að hlutafé skv. 8. gr. hafi verið að fullu greitt.
   3. Að þeir sem eiga eða koma til með að eiga virkan eignarhlut í félaginu séu
   hæfir til að fara með eignarhlutinn með tilliti til heilbrigðs og trausts
                     reksturs skipulegs verðbréfamarkaðar.
                4. Að félagið uppfylli önnur skilyrði laga þessara.
                         4. gr. Umsókn um starfsleyfi.
    Umsókn um starfsleyfi til reksturs skipulegs verðbréfamarkaðar skal vera
skrifleg og þar skulu koma fram nægar upplýsingar til að mat verði lagt á hvort
  skilyrðum laganna um veitingu starfsleyfis sé fullnægt. Umsókn skal fylgja:
                               1. Samþykktir félags.
      2. Upplýsingar um starfsskipulag þar sem m.a. komi fram upplýsingar um
     hvernig fyrirhugaðri starfsemi verður sinnt og reglur um viðskipta- og
                 upplýsingakerfi sem nota skal í starfseminni.
       3. Upplýsingar um innra skipulag fyrirtækisins, þ.m.t. eftirlits- og
                                 starfsreglur.
    4. Rekstraráætlun þar sem m.a. komi fram fyrirhugaður vöxtur og uppbygging
                                  eigin fjár.
              5. Upplýsingar um stofnendur og hluthafa, sbr. 18. gr.
       6. Upplýsingar um stjórnarmenn, framkvæmdastjóra og aðra stjórnendur.
         7. Staðfesting endurskoðanda á innborgun hlutafjár eða stofnfjár.
    8. Upplýsingar um náin tengsl fyrirtækisins við einstaklinga eða lögaðila.
    9. Upplýsingar um þau skilyrði sem gilda um aðild að markaðnum og áætlun um
væntanlega markaðsaðila og þær tegundir fjármálagerninga sem áætlað er að teknir
                              verði til viðskipta.
         10. Aðrar viðeigandi upplýsingar sem Fjármálaeftirlitið ákveður.
Ákvörðun Fjármálaeftirlitsins um starfsleyfi skal tilkynna umsækjanda skriflega
svo fljótt sem unnt er og eigi síðar en þremur mánuðum eftir að fullbúin umsókn
          barst því. Synjun Fjármálaeftirlits á umsókn skal rökstudd.
 Þegar hlutafélag sem rekur skipulegan verðbréfamarkað hefur ákveðið að breyta
    samþykktum félagsins skal það tilkynna breytingarnar með fjögurra vikna
                      fyrirvara til Fjármálaeftirlitsins.
        Fjármálaeftirlitið veitir kauphöll leyfi til að reka markaðstorg
       fjármálagerninga (MTF), enda séu uppfyllt ákvæði IV. kafla laga um
                              verðbréfaviðskipti.
                        5. gr. Afturköllun starfsleyfis.
    Fjármálaeftirlitið getur afturkallað starfsleyfi til að reka skipulegan
 verðbréfamarkað í heild eða að hluta ef eitthvert eftirtalinna skilyrða á við:
      1. Félagið nýtir ekki starfsleyfið innan tólf mánaða frá því að það var
    veitt, afsali sér því ótvírætt eða hætti starfsemi í meira en sex mánuði
                                   samfellt.
     2. Í ljós kemur að félagið hefur fengið starfsleyfið á grundvelli rangra
                    upplýsinga eða á annan óeðlilegan hátt.
    3. Félagið fullnægir ekki lengur skilyrðum fyrir veitingu starfsleyfisins.
   4. Félagið brýtur með alvarlegum hætti eða ítrekað gegn lögum eða reglum sem
                             um starfsemina gilda.
   5. Stjórnarmenn eða framkvæmdastjóri félags fullnægja ekki skilyrðum 11. gr.
      eða rekstur leyfishafa er óstarfhæfur vegna ákvæða í 4. mgr. 18. gr.
   6. Það er mat Fjármálaeftirlitsins að náin tengsl leyfishafa við einstaklinga
   eða lögaðila geti hindrað það í eðlilegum eftirlitsaðgerðum eða að lög og
reglur, sem um þá aðila gilda, hindri eðlilegt eftirlit eða skaði trúverðugleika
                                  markaðarins.
    7. Bú leyfishafa hefur verið tekið til gjaldþrotaskipta eða félaginu verið
                            slitið af öðrum ástæðum.
   Afturköllun starfsleyfis skal tilkynnt stjórn hlutaðeigandi leyfishafa og
rökstudd skriflega. Birta skal tilkynningu um afturköllun í Lögbirtingablaði og
                           auglýsa hana í fjölmiðlum.
                          6. gr. Um nafntilgreiningu.
 Félögum sem hlotið hafa starfsleyfi samkvæmt lögum þessum er einum heimilt að
 nota í firma sínu eða til nánari skýringar á starfsemi sinni orðin kauphöll og
              verðbréfamarkaður, ein sér eða samtengd öðrum orðum.
                               7. gr. Reglugerð.
Ráðherra er heimilt að setja í reglugerð nánari ákvæði um umsókn um starfsleyfi
                    og veitingu og afturköllun slíks leyfis.

                  III. kafli. Stofnun og starfsemi kauphalla.
                                8. gr. Hlutafé.
 Innborgað hlutafé kauphallar skal nema að lágmarki 65 millj. kr. en þó aldrei
lægri fjárhæð en sem nemur 730.000 evrum miðað við opinbert viðmiðunargengi eins
                         og það er skráð hverju sinni.
       Fjármálaeftirlitið getur þrátt fyrir ákvæði 1. mgr. ákveðið hærra
 lágmarkshlutafé kauphallar með tilliti til umfangs rekstursins og áhættuþátta
              sem honum fylgja og með hliðsjón af kröfum í 10. gr.
Bókfært eigið fé kauphallar má á hverjum tíma eigi nema lægri fjárhæð en kveðið
              er á um í 1. mgr. eða ákveðið í samræmi við 2. mgr.
                        9. gr. Starfsábyrgð kauphallar.
    Kauphöll er skylt að hafa í gildi ábyrgðartryggingu vegna fjárhagstjóns
  viðskiptamanns sem rakið er til gáleysis í starfsemi hennar eða starfsmanna
                                    hennar.
 Vátryggingin skal bæta tjón allt að 50 millj. kr. vegna hvers tjónsatburðar og
    allt að 100 millj. kr. innan hvers tryggingarárs. Fjárhæðir þessar skulu
breytast mánaðarlega í hlutfalli við breytingar sem verða á vísitölu neysluverðs
     til verðtryggingar frá gildistöku laganna. Nánari ákvæði um gildissvið
                 vátryggingar er heimilt að setja í reglugerð.
                           10. gr. Skyldur kauphalla.
 Kauphöll ber ábyrgð á að rekstur skipulegs verðbréfamarkaðar sé heilbrigður og
                                   traustur.
                                 Kauphöll skal:
     1. Greina og bregðast við hagsmunaárekstrum sem gætu haft neikvæð áhrif á
        trúverðugleika markaðarins eða hagsmuni þátttakenda á markaðnum.
     2. Hafa stjórn á þeim áhættum sem fylgt geta rekstrinum, þ.m.t. að greina
                áhættur og gera ráðstafanir til að lágmarka þær.
    3. Tryggja öruggan rekstur tæknilegra kerfa, þ.m.t. með ráðstöfunum til að
  bregðast við ófyrirséðum atvikum sem valdið gætu röskun á starfsemi þeirra.
    4. Tryggja að viðskipti á markaðnum fari fram á heiðarlegan og sanngjarnan
      hátt og tryggja örugga framkvæmd fyrirmæla, m.a. með skýrum reglum.
    5. Gera ráðstafanir til að tryggja að öruggt uppgjör viðskipta á markaðnum
                                geti farið fram.
    6. Búa ávallt yfir nægilegu fjármagni til að sinna hlutverki sínu að teknu
  tilliti til eðlis og umfangs viðskipta á markaðnum sem og áhættu sem tengist
                                     þeim.
                      11. gr. Stjórn og framkvæmdastjóri.
            Stjórn kauphallar skal skipuð eigi færri en fimm mönnum.
 Stjórnarmenn og framkvæmdastjóri skulu vera lögráða og hafa óflekkað mannorð.
   Þeir mega ekki á síðustu fimm árum hafa verið úrskurðaðir gjaldþrota eða í
   tengslum við atvinnurekstur hlotið dóm fyrir refsiverðan verknað samkvæmt
     almennum hegningarlögum, samkeppnislögum, þessum lögum eða löggjöf um
hlutafélög, einkahlutafélög, bókhald, ársreikninga, gjaldþrot eða opinber gjöld
      eða þeim sérlögum sem gilda um aðila sem lúta opinberu eftirliti með
                               fjármálastarfsemi.
Til viðbótar framangreindum skilyrðum skulu stjórnarmenn og framkvæmdastjóri búa
    yfir nægilegri þekkingu og starfsreynslu til að geta gegnt stöðu sinni á
 tilhlýðilegan hátt. Þeir mega ekki hafa sýnt af sér háttsemi sem gefur tilefni
          til að ætla að þeir misnoti aðstöðu sína eða skaði félagið.
 Kauphöll skal tilkynna Fjármálaeftirlitinu um breytingar á skipan stjórnar eða
 framkvæmdastjóra. Tilkynningu skal senda áður en breytingin á sér stað, eftir
því sem kostur er, og innihalda fullnægjandi upplýsingar til að mat verði lagt á
      hæfi nýs stjórnarmanns eða framkvæmdastjóra samkvæmt þessari grein.
      Fjármálaeftirlitið skal hafna því að nýir stjórnarmenn taki sæti eða
 framkvæmdastjóri hefji störf ef ætla má að breytingin sé skaðleg fyrir rekstur
                          skipulegs verðbréfamarkaðar.
Stjórnarmenn og framkvæmdastjórar skipulegs verðbréfamarkaðar teljast hæfir til
                 að stýra markaðstorgi fjármálagerninga (MTF).
                12. gr. Hlutafjáreign og viðskipti starfsmanna.
Framkvæmdastjóra og öðrum starfsmönnum kauphallar er óheimilt án leyfis stjórnar
 að sitja í stjórn stofnana og atvinnufyrirtækja eða taka þátt í atvinnurekstri
að öðru leyti. Hlutafjáreign í fyrirtæki telst þátttaka í atvinnurekstri nema um
  sé að ræða óverulegan hlut sem ekki ræður úrslitum um stjórnun þess og telst
                       fyrst og fremst ávöxtun sparifjár.
 Um verðbréfaviðskipti stjórnar og starfsmanna kauphallar fer eftir þeim reglum
                         sem Fjármálaeftirlitið setur.
                             13. gr. Þagnarskylda.
 Stjórnarmenn, allir starfsmenn, endurskoðendur og hverjir þeir sem taka að sér
 verk í þágu kauphallar og skipulegs verðbréfamarkaðar eru bundnir þagnarskyldu
  um allt það er varðar hagi viðskiptamanna hans og málefni félagsins, svo og
önnur atriði sem þeir fá vitneskju um í starfi sínu og leynt skulu fara samkvæmt
lögum eða eðli máls, nema dómari úrskurði að skylt sé að veita upplýsingar fyrir
 dómi eða lögreglu eða skylda sé til þess að veita upplýsingar lögum samkvæmt.
                  Þagnarskyldan helst þótt látið sé af starfi.
  Þrátt fyrir ákvæði 1. mgr. er kauphöll heimilt að hafa samvinnu við erlenda
   skipulega verðbréfamarkaði eða lögbær yfirvöld erlendis og láta þeim í té
 upplýsingar að því tilskildu að viðkomandi erlendir aðilar uppfylli kröfur um
     samsvarandi þagnarskyldu og séu undir eftirliti í sínu heimalandi. Með
 upplýsingar, sem kauphöll fær frá framangreindum erlendum aðilum og einkenndar
 eru sem trúnaðarmál eða eru það eðli máls samkvæmt, skal fara að hætti 1. mgr.
                            14. gr. Önnur starfsemi.
       Kauphöll er heimilt að stunda aðra starfsemi en að reka skipulegan
 verðbréfamarkað enda sé hún í eðlilegum tengslum við starfsemi markaðarins og
    gerðar séu fullnægjandi ráðstafanir til að fyrirbyggja hagsmunaárekstra.
         [Kauphöll er heimilt að hafa milligöngu um eignarskráningar í
                             verðbréfamiðstöð.]^1)
  Kauphöll er einnig heimilt að stunda þá hliðarstarfsemi að veita aðilum utan
                           markaðarins þjónustu sína.
 Kauphöll skal tilkynna Fjármálaeftirlitinu fyrir fram um fyrirhugaða starfsemi
samkvæmt þessari grein. Fjármálaeftirlitið getur ákveðið að starfsemi skv. 1. og
                     2. mgr. skuli rekin í sérstöku félagi.
                               ^1)L. 96/2008, 9. gr.
              15. gr. Starfsemi innan Evrópska efnahagssvæðisins.
Kauphöll, sem hyggst gera ráðstafanir í öðru ríki á Evrópska efnahagssvæðinu til
    að auðvelda aðilum í viðkomandi ríki þátttöku í viðskiptum á skipulegum
 verðbréfamarkaði eða markaðstorgi fjármálagerninga (MTF), skal tilkynna um þau
áform til Fjármálaeftirlitsins. Fjármálaeftirlitið skal senda upplýsingarnar til
      lögbærra yfirvalda í viðkomandi ríki innan eins mánaðar frá móttöku
                               tilkynningarinnar.
                             16. gr. Ársreikningur.
   Ársreikningur kauphallar skal endurskoðaður af löggiltum endurskoðanda eða
                            endurskoðunarfyrirtæki.
Skylt er að veita endurskoðanda aðgang að öllum eignum, bókum og fylgiskjölum og
öðrum gögnum félagsins og jafnframt skulu stjórn og starfsmenn veita honum allar
                 umbeðnar upplýsingar sem unnt er að láta í té.
      Endurskoðaður ársreikningur ásamt [skýrslu stjórnar]^1) skal sendur
Fjármálaeftirlitinu innan þriggja mánaða frá lokum reikningsárs á því formi sem
                                  það ákveður.
Verði endurskoðandi var við verulega ágalla í rekstri eða atriði sem veikt geta
 fjárhagsstöðu kauphallar eða atriði sem leiða til þess að hann mundi synja um
 áritun eða gera fyrirvara, svo og ef endurskoðandi hefur ástæðu til að ætla að
   lög, reglugerðir eða reglur sem gilda um félagið hafi verið brotnar, skal
 endurskoðandi gera stjórn þess og Fjármálaeftirlitinu viðvart. Þetta á einnig
 við um sambærileg atriði sem endurskoðandi fær vitneskju um og varða fyrirtæki
              sem er í nánum tengslum við hlutaðeigandi kauphöll.
 Tilkynning endurskoðanda skv. 4. mgr. felur ekki í sér brot gegn þagnarskyldu
                  hvort sem hún er reist á lögum eða samningi.
                              ^1)L. 96/2008, 10. gr.
                   17. gr. Hagtölugerð og veiting upplýsinga.
Kauphöll er heimilt, að eigin frumkvæði eða samkvæmt beiðni utanaðkomandi aðila
  og í samræmi við heimildir annarra laga, að vinna og birta hagtölur og aðrar
upplýsingar í þágu markaðarins á grundvelli gagna sem hún hefur yfir að ráða eða
                aflar með öðrum hætti um viðskipti á markaðnum.
                          18. gr. Virkur eignarhlutur.
 Aðilar sem hyggjast eignast beina eða óbeina hlutdeild í kauphöll, sem fengið
hefur starfsleyfi hér á landi til að reka skipulegan verðbréfamarkað, sem nemur
 að minnsta kosti 10% af hlutafé eða atkvæðisrétti eða minna ef hún felur í sér
 veruleg áhrif á stjórn félagsins, skulu leita samþykkis Fjármálaeftirlitsins.
Fjármálaeftirlitið getur synjað umsækjanda um heimild skv. 1. mgr. ef það telur
        að eignarhaldið skaði heilbrigðan eða traustan rekstur skipulegs
  verðbréfamarkaðar. Ákvörðun Fjármálaeftirlitsins skal vera skrifleg og hafa
 borist umsækjanda innan eins mánaðar frá þeim degi er því bárust fullnægjandi
 upplýsingar ásamt fylgigögnum. Berist ákvörðun Fjármálaeftirlitsins ekki innan
þess tíma telst það hafa samþykkt umsóknina. Rökstuðningur skal fylgja synjun á
                                    umsókn.
 Sæki aðili ekki um leyfi til Fjármálaeftirlitsins í tilefni af kaupum á virkum
 eignarhlut skv. 1. mgr. fellur niður atkvæðisréttur sem fylgir þeim hlutum sem
eru umfram leyfileg mörk. Hið sama gildir hafni Fjármálaeftirlitið umsækjanda um
                   heimild til að fara með virkan eignarhlut.
 Fari hluthafi, sem á svo stóran hlut sem segir í 1. mgr., þannig með hlut sinn
        að það skaði heilbrigðan eða traustan rekstur félagsins að mati
     Fjármálaeftirlitsins getur stofnunin ákveðið að hlut þessum fylgi ekki
  atkvæðisréttur eða lagt fyrir félagið að grípa til viðeigandi ráðstafana eða
 krafist sölu hlutarins. Skulu umræddir hlutir ekki teknir með við útreikning á
      því fyrir hve mikinn hluta atkvæða mætt hafi verið á hluthafafundum.
Kauphöll skal gera opinberlega grein fyrir eignarhaldi á félaginu og breytingum
sem verða á því. Jafnframt skal upplýsa um þá aðila sem falla undir 1. mgr. og í
                        hverju áhrif þeirra eru fólgin.
 Ráðherra er heimilt að setja með reglugerð nánari ákvæði um efni umsóknar til
Fjármálaeftirlitsins um virkan eignarhlut í kauphöll, um mat á hæfi umsækjanda,
   um afgreiðslu umsóknar, um nýtingu heimildar, um úrræði ef ekki er sótt um
 leyfi, um úrræði ef umsókn er hafnað, um tilkynningu eiganda um sölu á virkum
    eignarhlut og um úrræði ef eigandi er ekki hæfur til að fara með virkan
                                  eignarhlut.

                IV. kafli. Aðild að skipulegum verðbréfamarkaði.
                             19. gr. Markaðsaðild.
Kauphöll skal setja reglur um aðild að skipulegum verðbréfamarkaði þar sem gerð
  er grein fyrir þeim skyldum sem hvíla á markaðsaðilum. Skulu reglurnar vera
                  gagnsæjar, hlutlægar og byggðar á jafnræði.
Markaðsaðilar geta orðið fjármálafyrirtæki hérlendis og annars staðar á Evrópska
      efnahagssvæðinu sem hafa leyfi til að framkvæma fyrirmæli fyrir hönd
viðskiptavina eða eiga í viðskiptum fyrir eigin reikning, Seðlabanki Íslands og
       aðrir seðlabankar á Evrópska efnahagssvæðinu og aðrir aðilar sem:
                            1. Eru vel til þess hæfir.
                 2. Hafa fullnægjandi getu til að eiga viðskipti.
         3. Fullnægja, þar sem við á, kröfum sem gerðar eru til skipulags.
   4. Hafa fullnægjandi fjárráð til að framkvæma þær aðgerðir sem þeim er ætlað
                                 að framkvæma.
 Um leið og umsókn um aðild að skipulegum verðbréfamarkaði er samþykkt skal það
  tilkynnt til Fjármálaeftirlitsins. Kauphöll skal jafnframt ársfjórðungslega
         upplýsa Fjármálaeftirlitið um hverjir eru aðilar að skipulega
                              verðbréfamarkaðnum.
Markaðsaðilar sem ekki eru undir eftirliti Fjármálaeftirlitsins skulu að beiðni
              þess veita upplýsingar um viðskipti sín á markaðnum.
                     20. gr. Niðurfelling aðildarsamnings.
Brjóti aðili að skipulegum verðbréfamarkaði ítrekað eða með vítaverðum hætti þau
skilyrði sem sett eru í aðildarsamningi er kauphöll heimilt að fella samninginn
  einhliða úr gildi eða beita vægari ráðstöfunum, svo sem tímabundinni stöðvun
aðildar að skipulega verðbréfamarkaðnum. Grípi kauphöll til ráðstafana samkvæmt
   þessari grein skal hún án tafar gera Fjármálaeftirlitinu grein fyrir þeim.
                  21. gr. Eftirlit kauphallar með viðskiptum.
Kauphöll skal hafa eftirlit með því að markaðsaðilar starfi eftir lögum, reglum
   og samþykktum sem um viðskipti á skipulegum verðbréfamarkaði gilda og reka
                   viðeigandi eftirlitskerfi með viðskiptum.
 Kauphöll ber að tilkynna Fjármálaeftirlitinu ef grunur eða vitneskja er um að
    brotið hafi verið gegn lögum, reglugerðum eða öðrum reglum sem gilda um
 viðskipti á skipulegum verðbréfamarkaði eða að brotið hafi verið gróflega eða
                      ítrekað gegn reglum kauphallarinnar.
Kauphöll skal veita yfirvöldum viðeigandi upplýsingar og aðstoð vegna rannsóknar
  eða saksóknar vegna gruns um refsiverða háttsemi sem á sér stað á skipulegum
                verðbréfamarkaði eða í gegnum markaðskerfi hans.

              V. kafli. Taka fjármálagerninga til viðskipta o.fl.
                  22. gr. Taka fjármálagerninga til viðskipta.
  Kauphöll skal setja skýrar og gagnsæjar reglur um töku fjármálagerninga til
      viðskipta á skipulegum verðbréfamarkaði. Reglurnar skulu tryggja að
  fjármálagerningar sem teknir eru til viðskipta á markaðnum séu þess eðlis að
hægt sé að stunda viðskipti með þá á sanngjarnan, skipulegan og skilvirkan hátt
   og, þegar um er að ræða verðbréf, að viðskiptin með þau séu án takmarkana.
    Reglurnar skulu jafnframt tryggja að eiginleikar afleiðna geri ráð fyrir
  eðlilegri verðmyndun og skilvirkum uppgjörsskilyrðum. Áður en kauphöll setur
 reglur um töku fjármálagerninga til viðskipta eða gerir breytingar á þeim skal
         hún tilkynna Fjármálaeftirlitinu með fjögurra vikna fyrirvara.
 Kauphöll skal, áður en fjármálagerningur er tekinn til viðskipta á skipulegum
  verðbréfamarkaði, ganga úr skugga um að reglur skv. 1. mgr. séu uppfylltar.
Jafnframt skal kauphöll ganga úr skugga um, hvað varðar verðbréf, að fyrir liggi
       staðfest lýsing og að útgefandi uppfylli reglur um upplýsingagjöf.
  Kauphöll skal reglulega fara yfir hvort fjármálagerningar uppfylli skilyrði
    fyrir töku til viðskipta. Kauphöll skal hafa eftirlit með að útgefendur
verðbréfa sem tekin hafa verið til viðskipta á skipulegum verðbréfamarkaði fylgi
 reglum um upplýsingaskyldu útgefenda og tryggja aðgang markaðsaðila að slíkum
                                  upplýsingum.
   Ráðherra skal setja í reglugerð nánari ákvæði um töku fjármálagerninga til
 viðskipta á skipulegum verðbréfamarkaði og um hvaða skilyrði fjármálagerningar
                   þurfa að uppfylla samkvæmt þessari grein.
          23. gr. Taka verðbréfa til viðskipta án samþykkis útgefanda.
Kauphöll er heimilt að taka verðbréf til viðskipta á skipulegum verðbréfamarkaði
   án samþykkis útgefanda ef um er að ræða verðbréf sem tekin hafa verið til
   viðskipta á öðrum skipulegum verðbréfamarkaði á Evrópska efnahagssvæðinu.
    Kauphöll skal tilkynna útgefanda um að viðskipti fari fram á markaðnum.
Útgefanda verðbréfa, sem ekki hefur samþykkt töku til viðskipta skv. 1. mgr., er
      ekki skylt að sinna upplýsingaskyldu gagnvart viðkomandi skipulegum
                               verðbréfamarkaði.
  24. gr. Taka fjármálagerninga úr viðskiptum og tímabundin stöðvun viðskipta.
Kauphöll er heimilt að stöðva tímabundið viðskipti með fjármálagerninga eða taka
þá varanlega úr viðskiptum, uppfylli þeir ekki lengur kröfur sem gerðar eru til
   töku til viðskipta eða ef útgefandi verðbréfa fylgir ekki reglum skipulegs
   verðbréfamarkaðar, nema líkur væru til þess að slíkar aðgerðir mundu valda
fjárfestum verulegu tjóni eða hefðu neikvæð áhrif á trúverðugleika markaðarins.
   Útgefandi, sem fengið hefur verðbréf sín tekin til viðskipta á skipulegum
 verðbréfamarkaði, getur óskað eftir því skriflega að verðbréfin verði tekin úr
viðskiptum. Skal kauphöll verða við því að fenginni skriflegri greinargerð fyrir
 þeirri ósk. Kauphöll getur ákveðið að bréfin verði ekki tekin úr viðskiptum ef
  líkur eru til að það mundi valda fjárfestum verulegu tjóni eða hefði neikvæð
   áhrif á trúverðugleika markaðarins. Kauphöll getur einnig ákveðið að birta
  greinargerð útgefanda í heild eða að hluta. Útgefandi getur þó ávallt fengið
 verðbréf tekin úr viðskiptum ef þau eru tekin til viðskipta á öðrum skipulegum
                               verðbréfamarkaði.
 Kauphöll skal tilkynna opinberlega um tímabundna stöðvun viðskipta og töku úr
      viðskiptum og senda viðeigandi upplýsingar til Fjármálaeftirlitsins.
 Fjármálaeftirlitið skal koma upplýsingunum til viðeigandi eftirlitsaðila innan
                          Evrópska efnahagssvæðisins.
                25. gr. Taka verðbréfa kauphalla til viðskipta.
   Valdheimildir skv. 22. gr. skulu vera í höndum Fjármálaeftirlitsins þegar
kauphöll hér á landi eða í öðru landi innan Evrópska efnahagssvæðisins sækir um
  töku eigin verðbréfa til viðskipta á skipulegum verðbréfamarkaði. Jafnframt
   skulu valdheimildir skv. 24. gr. vera í höndum Fjármálaeftirlitsins þegar
  verðbréf samkvæmt þessari grein hafa verið tekin til viðskipta á skipulegum
                               verðbréfamarkaði.
                      26. gr. Opinber skráning verðbréfa.
     Fjármálaeftirlitið getur, að fenginni umsókn frá útgefanda hlutabréfa,
  heimildarskírteina fyrir hlut eða skuldabréfa, skráð opinberlega viðkomandi
    verðbréf, ef þau eru tekin til viðskipta eða til stendur að taka þau til
                    viðskipta á skipulegum verðbréfamarkaði.
    Fjármálaeftirlitið getur með samningi falið kauphöll að annast opinbera
                             skráningu skv. 1. mgr.
   Ráðherra setur reglugerð um skilyrði fyrir opinberri skráningu verðbréfa.
               27. gr. Aðild að skipulegum verðbréfamarkaði o.fl.
Reglur kauphallar um uppgjör viðskipta skulu tryggja að markaðsaðilar hafi rétt
til að tilnefna annað uppgjörskerfi en kauphöllin hefur valið svo framarlega sem
      nauðsynlegar tengingar og ráðstafanir eru til staðar milli tilnefnds
  uppgjörskerfis og annarra kerfa og Fjármálaeftirlitið samþykkir að tæknileg
    skilyrði uppgjörs viðskipta tryggi örugga starfsemi viðkomandi skipulegs
                               verðbréfamarkaðar.

               VI. kafli. Gagnsæi á skipulegum verðbréfamarkaði.
                          28. gr. Almennt um gagnsæi.
  Til að tryggja eðlilegt gagnsæi skal kauphöll birta upplýsingar um tilboð og
   viðskipti með þá fjármálagerninga sem teknir eru til viðskipta á skipulega
  verðbréfamarkaðnum í þeim mæli sem nauðsynlegt er, með tilliti til eðlis og
                             umfangs starfseminnar.
                       29. gr. Upplýsingagjöf um tilboð.
Kauphöll skal birta opinberlega verðupplýsingar um kaup- og sölutilboð og umfang
     tilboða á þeim verðum, fyrir hlutabréf, sem sett eru fram á skipulegum
verðbréfamarkaði. Upplýsingarnar skulu birtar samfellt á almennum opnunartíma og
          vera aðgengilegar almenningi á sanngjörnum viðskiptakjörum.
 Veiti kauphöll innmiðlurum aðgang að kerfum sínum til birtingar upplýsinga um
  tilboð þá skal það gert á sanngjörnum viðskiptakjörum og á jafnræðisgrunni.
  Fjármálaeftirlitið getur veitt kauphöll undanþágu frá birtingu upplýsinga um
tilboð skv. 1. mgr. á grundvelli eiginleika markaðarins eða tegundar eða stærðar
                                    tilboða.
 Ráðherra skal setja reglugerð um skyldur til birtingar upplýsinga skv. 1. mgr.
og skilyrði fyrir undanþágu frá birtingu upplýsinga skv. 3. mgr. Ráðherra getur
    sett reglugerð um skyldur kauphalla til að birta upplýsingar um kaup- og
  sölutilboð og umfang tilboða sem sett eru fram á skipulegum verðbréfamarkaði
                   fyrir aðra fjármálagerninga en hlutabréf.
                      30. gr. Upplýsingagjöf um viðskipti.
  Kauphöll skal birta opinberlega upplýsingar um verð, umfang og tímasetningu
   viðskipta sem fara fram með hlutabréf sem tekin hafa verið til viðskipta á
     skipulegum verðbréfamarkaði. Upplýsingarnar skulu birtar á sanngjörnum
            viðskiptakjörum og eins nálægt rauntíma og mögulegt er.
   Ef kauphöll veitir fjármálafyrirtæki, sem er skylt að birta upplýsingar um
viðskipti samkvæmt lögum um verðbréfaviðskipti, aðgang að því kerfi sem notað er
   til að birta viðskiptaupplýsingar skv. 1. mgr. skal það gert á sanngjörnum
                     viðskiptakjörum og á jafnræðisgrunni.
 Kauphöll er heimilt að setja sér reglur um að tefja skuli birtingu upplýsinga
    vegna stærðar eða tegundar viðskipta. Reglurnar skulu uppfylla skilyrði
 reglugerðar skv. 4. mgr. og vera samþykktar fyrir fram af Fjármálaeftirlitinu.
   Kauphöll skal sjá til þess að markaðsaðilar og fjárfestar séu upplýstir um
                                    töfina.
 Ráðherra skal setja reglugerð um skyldur til birtingar upplýsinga skv. 1. mgr.
 og skilyrði fyrir töfum á birtingu upplýsinga skv. 3. mgr. Ráðherra getur sett
   reglugerð um skyldu kauphalla til að birta upplýsingar um verð, umfang og
  tímasetningu viðskipta sem fram fara á skipulegum verðbréfamarkaði með aðra
                         fjármálagerninga en hlutabréf.

                             VII. kafli. Eftirlit.
  31. gr. Fjármálaeftirlitið hefur eftirlit með því að starfsemi kauphalla og
 skipulegra verðbréfamarkaða sé í samræmi við lög þessi, reglur eða reglugerðir
 settar samkvæmt þeim, svo og önnur fyrirmæli eða samþykktir sem um starfsemina
 gilda. Skal Fjármálaeftirlitinu þess vegna heimill aðgangur að öllum gögnum og
   upplýsingum um starfsemi sem fram fer samkvæmt lögum þessum sem það telur
                                   nauðsyn á.
      Fjármálaeftirlitið getur krafist hvers konar gagna og upplýsinga frá
     einstaklingum eða lögaðilum sem eiga eða hyggjast eignast eða fara með
 eignarhlut í hlutafélagi sem starfar samkvæmt lögum þessum í því skyni að meta
  hvort þeir falli undir tilkynningarskyldu skv. 18. gr. og hvort þeir teljist
 hæfir til að fara með virkan eignarhlut. Fjármálaeftirlitið getur krafist sömu
  upplýsinga frá einstaklingum eða lögaðilum sem hafa selt eignarhlut eða haft
milligöngu um viðskipti með eignarhlut. Lagaákvæði um þagnarskyldu takmarka ekki
           skyldu til þess að veita upplýsingar og aðgang að gögnum.
   Telji Fjármálaeftirlitið að starfsemi samkvæmt lögum þessum sé stunduð án
 tilskilinna leyfa getur það krafist gagna og upplýsinga hjá viðkomandi aðilum
  sem nauðsynleg eru til að ganga úr skugga um hvort svo sé. Getur það krafist
þess að slíkri starfsemi sé hætt þegar í stað. Jafnframt er því heimilt að birta
   opinberlega nöfn aðila sem taldir eru bjóða þjónustu án tilskilinna leyfa.
        Fjármálaeftirlitinu er heimilt að krefjast þess að viðskipti með
     fjármálagerninga verði stöðvuð tímabundið eða þeir teknir varanlega úr
    viðskiptum, uppfylli þeir ekki lengur kröfur sem gerðar eru til töku til
       viðskipta eða ef útgefandi verðbréfa fylgir ekki reglum skipulegs
  verðbréfamarkaðar. Fjármálaeftirlitið skal koma upplýsingunum til viðeigandi
                eftirlitsaðila innan Evrópska efnahagssvæðisins.
Fjármálaeftirlitið skal tilkynna opinberlega um tímabundna stöðvun viðskipta og
töku fjármálagerninga úr viðskiptum. Fjármálaeftirlitið skal koma upplýsingunum
        til viðeigandi eftirlitsaðila innan Evrópska efnahagssvæðisins.
 Ef Fjármálaeftirlitinu berst tilkynning frá eftirlitsstjórnvaldi frá öðru ríki
    innan Evrópska efnahagssvæðisins um að eftirlitsstjórnvald hafi stöðvað
viðskipti með fjármálagerning eða tekið fjármálagerning varanlega úr viðskiptum
á skipulegum verðbréfamarkaði skal Fjármálaeftirlitið ákveða að stöðva viðskipti
með sama fjármálagerning á skipulegum verðbréfamarkaði hérlendis nema líkur væru
  til þess að slíkar aðgerðir mundu valda fjárfestum verulegu tjóni eða hefðu
                  neikvæð áhrif á trúverðugleika markaðarins.
 Um eftirlit samkvæmt þessum lögum gilda að öðru leyti ákvæði laga um opinbert
   eftirlit með fjármálastarfsemi. Heimilt er að beita ákvæðum þeirra laga um
   dagsektir, févíti og leit og hald á gögnum við upplýsingaöflun og eftirlit
                             samkvæmt þessum lögum.
 32. gr. Telji Fjármálaeftirlitið að kauphöll sem starfar samkvæmt lögum þessum
hafi brotið gegn ákvæðum laga þessara, laga um verðbréfaviðskipti eða reglum og
reglugerðum settum samkvæmt þeim eða að háttsemi félaga eða stofnana sé að öðru
 leyti óeðlileg, óheilbrigð eða ótraust skal það veita hlutaðeigandi hæfilegan
                    frest til úrbóta nema brot séu alvarleg.
   Í tilefni af brotum samkvæmt lögum þessum er Fjármálaeftirlitinu jafnframt
   heimilt að krefjast úrbóta án tafar, svo og að leggja tímabundið bann við
             frekari starfsemi ef sérstakar aðstæður krefjast þess.
  Hafi kauphöll ekki sinnt ítrekuðum tilmælum Fjármálaeftirlitsins um úrbætur
  samkvæmt þessari grein er því heimilt að afturkalla starfsleyfi, sbr. 5. gr.

                             VIII. kafli. Viðurlög.
                           33. gr. Stjórnvaldssektir.
 Fjármálaeftirlitið getur lagt stjórnvaldssektir á hvern þann sem brýtur gegn:
    1. 1. málsl. 3. gr. um að starfsleyfisskyld starfsemi skuli ekki stunduð án
                                 starfsleyfis,
                          2. 6. gr. um nafntilgreiningu,
                3. 1. mgr. 9. gr. um ábyrgðartryggingu kauphallar,
                         4. 10. gr. um skyldur kauphallar,
    5. 2. og 4. mgr. 11. gr. um hæfisskilyrði stjórnarmanna og framkvæmdastjóra
                       og tilkynningu á skipan stjórnar,
     6. 1. mgr. 12. gr. um þátttöku starfsmanna í atvinnurekstri og viðskipti
                     stjórnenda og starfsmanna kauphallar,
                        7. 1. mgr. 13. gr. um þagnarskyldu,
     8. 16. gr. um endurskoðun og skil ársreiknings til Fjármálaeftirlitsins,
                     9. 1. mgr. 18. gr. um virkan eignarhlut,
       10. 3. mgr. 19. gr. um að tilkynningar um samþykkt á aðildarumsókn að
                   kauphöll skuli sendar Fjármálaeftirlitinu,
   11. 2. málsl. 20. gr. um tilkynningarskyldu kauphallar til Fjármálaeftirlits
    um ráðstafanir sem gerðar eru vegna brota á skilyrðum í aðildarsamningi,
                    12. 21. gr. um eftirlitsskyldu kauphallar,
       13. 4. málsl. 1. mgr. 22. gr. um tilkynningarskyldu kauphallar vegna
   setningar eða breytinga á reglum um töku fjármálagerninga til viðskipta á
                          skipulegum verðbréfamarkaði,
     14. 3. mgr. 24. gr. um tilkynningarskyldu um stöðvun viðskipta og töku úr
                                  viðskiptum,
           15. 29. og 30. gr. um gagnsæi á skipulegum verðbréfamarkaði,
            16. sátt milli Fjármálaeftirlitsins og aðila, sbr. 34. gr.
 Sektir sem lagðar eru á einstaklinga geta numið frá 10 þús. kr. til 20 millj.
 kr. Sektir sem lagðar eru á lögaðila geta numið frá 50 þús. kr. til 50 millj.
  kr. Við ákvörðun sekta skal m.a. tekið tillit til alvarleika brots, hvað það
hefur staðið lengi, samstarfsvilja hins brotlega aðila og hvort um ítrekað brot
       er að ræða. Ákvarðanir um stjórnvaldssektir skulu teknar af stjórn
   Fjármálaeftirlitsins og eru þær aðfararhæfar. Sektir renna í ríkissjóð að
 frádregnum kostnaði við innheimtuna. Séu stjórnvaldssektir ekki greiddar innan
 mánaðar frá ákvörðun Fjármálaeftirlitsins skal greiða dráttarvexti af fjárhæð
sektarinnar. Um ákvörðun og útreikning dráttarvaxta fer eftir lögum um vexti og
                                 verðtryggingu.
 Stjórnvaldssektum verður beitt óháð því hvort lögbrot eru framin af ásetningi
                                  eða gáleysi.
   34. gr. Hafi aðili gerst brotlegur við ákvæði laga þessara eða ákvarðanir
Fjármálaeftirlitsins á grundvelli þeirra er Fjármálaeftirlitinu heimilt að ljúka
  málinu með sátt með samþykki málsaðila, enda sé ekki um að ræða meiri háttar
 brot sem refsiviðurlög liggja við. Sátt er bindandi fyrir málsaðila þegar hann
hefur samþykkt og staðfest efni hennar með undirskrift sinni. Fjármálaeftirlitið
                setur nánari reglur^1) um framkvæmd ákvæðisins.
                                ^1)Rgl. 1245/2007.
    35. gr. Í máli sem beinist að einstaklingi og lokið getur með álagningu
stjórnvaldssekta eða kæru til lögreglu hefur maður, sem rökstuddur grunur leikur
  á að hafi gerst sekur um lögbrot, rétt til að neita að svara spurningum eða
  afhenda gögn eða muni nema hægt sé að útiloka að það geti haft þýðingu fyrir
ákvörðun um brot hans. Fjármálaeftirlitið skal leiðbeina hinum grunaða um þennan
                                     rétt.
  36. gr. Heimild Fjármálaeftirlits til að leggja á stjórnvaldssektir samkvæmt
  lögum þessum fellur niður þegar fimm ár eru liðin frá því að háttsemi lauk.
 Frestur skv. 1. mgr. rofnar þegar Fjármálaeftirlitið tilkynnir aðila um upphaf
   rannsóknar á meintu broti. Rof frests hefur réttaráhrif gagnvart öllum sem
                             staðið hafa að broti.
   37. gr. Það varðar sektum eða fangelsi allt að tveimur árum, liggi þyngri
      refsing ekki við broti samkvæmt öðrum lögum, að brjóta gegn ákvæðum:
    1. 1. málsl. 3. gr. um að starfsleyfisskyld starfsemi skuli ekki stunduð án
                                 starfsleyfis,
     2. 1. mgr. 12. gr. um þátttöku starfsmanna í atvinnurekstri og viðskipti
                     stjórnenda og starfsmanna kauphallar,
                        3. 1. mgr. 13. gr. um þagnarskyldu,
     4. 16. gr. um endurskoðun og skil ársreiknings til Fjármálaeftirlitsins.
38. gr. Brot gegn lögum þessum er varða sektum eða fangelsi varða refsingu hvort
                  sem þau eru framin af ásetningi eða gáleysi.
Heimilt er að gera upptækan með dómi beinan eða óbeinan hagnað sem hlotist hefur
        af broti gegn ákvæðum laga þessara er varða sektum eða fangelsi.
  Tilraun til brots eða hlutdeild í brotum samkvæmt lögum þessum er refsiverð
                 eftir því sem segir í almennum hegningarlögum.
 39. gr. [Brot gegn lögum þessum sæta aðeins rannsókn lögreglu að undangenginni
                         kæru Fjármálaeftirlitsins.]^1)
    Varði meint brot á lögum þessum bæði stjórnvaldssektum og refsingu metur
     Fjármálaeftirlitið hvort mál skuli kært til lögreglu eða því lokið með
       stjórnvaldsákvörðun hjá stofnuninni. Ef brot eru meiri háttar ber
 Fjármálaeftirlitinu að vísa þeim til lögreglu. Brot telst meiri háttar ef það
lýtur að verulegum fjárhæðum, ef verknaður er framinn með sérstaklega vítaverðum
    hætti eða við aðstæður sem auka mjög á saknæmi brotsins. Jafnframt getur
  Fjármálaeftirlitið á hvaða stigi rannsóknar sem er vísað máli vegna brota á
   lögum þessum til [rannsóknar lögreglu].^1) Gæta skal samræmis við úrlausn
                               sambærilegra mála.
Með kæru Fjármálaeftirlitsins skulu fylgja afrit þeirra gagna sem grunur um brot
  er studdur við. Ákvæði IV.VII. kafla stjórnsýslulaga gilda ekki um ákvörðun
               Fjármálaeftirlitsins um að kæra mál til lögreglu.
 Fjármálaeftirlitinu er heimilt að láta lögreglu og ákæruvaldi í té upplýsingar
og gögn sem stofnunin hefur aflað og tengjast þeim brotum sem tilgreind eru í 2.
 mgr. Fjármálaeftirlitinu er heimilt að taka þátt í aðgerðum lögreglu sem varða
               rannsókn þeirra brota sem tilgreind eru í 2. mgr.
 Lögreglu og ákæruvaldi er heimilt að láta Fjármálaeftirlitinu í té upplýsingar
og gögn sem hún hefur aflað og tengjast þeim brotum sem tilgreind eru í 2. mgr.
   Lögreglu er heimilt að taka þátt í aðgerðum Fjármálaeftirlitsins sem varða
               rannsókn þeirra brota sem tilgreind eru í 2. mgr.
  Telji ákærandi að ekki séu efni til málshöfðunar vegna ætlaðrar refsiverðrar
    háttsemi sem jafnframt varðar stjórnsýsluviðurlögum getur hann sent eða
     endursent málið til Fjármálaeftirlitsins til meðferðar og ákvörðunar.
                            ^1)[2]L. 88/2008, 234. gr.

                          IX. kafli. Gildistaka o.fl.
 40. gr. Í reglugerð^1) er ráðherra heimilt að setja nánari reglur um framkvæmd
                                 þessara laga.
                                 ^1)Rg. 994/2007.
 41. gr. Lög þessi fela í sér innleiðingu á tilskipun Evrópuþingsins og ráðsins
2004/39/EB frá 21. apríl 2004 um markaði fyrir fjármálagerninga og um breytingu
  á tilskipunum ráðsins 85/611/EBE og 93/6/EBE og tilskipun Evrópuþingsins og
ráðsins 2000/12/EB og um niðurfellingu á tilskipun ráðsins 93/22/EBE eins og hún
var tekin upp í samninginn um Evrópska efnahagssvæðið með ákvörðun sameiginlegu
                EES-nefndarinnar nr. 65/2005 frá 29. apríl 2005.
                42. gr. Lög þessi öðlast gildi 1. nóvember 2007.

                            Ákvæði til bráðabirgða.
     Starfandi hlutafélög með starfsleyfi ráðherra til að reka kauphöll eða
  skipulegan tilboðsmarkað skulu halda starfsleyfi sínu til að reka skipulegan
                  verðbréfamarkað við gildistöku laga þessara.

References

   Visible links
   1. file://2008088.html
   2. file://2008088.html#g234
