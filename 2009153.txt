
   --------------------------------------------------------------------------

    Lög um samruna opinberu hlutafélaganna Flugstoða og Keflavíkurflugvallar

                           2009 nr. 153 29. desember

   --------------------------------------------------------------------------

                 Ferill málsins á Alþingi.   Frumvarp til laga.

                           Tóku gildi 1. janúar 2010.
               1. gr. Heimild til samruna opinberra hlutafélaga.
Heimilt er samgöngu- og sveitarstjórnarráðherra fyrir hönd íslenska ríkisins að
ákveða samruna opinberu hlutafélaganna Flugstoða og Keflavíkurflugvallar í nýtt
 opinbert hlutafélag sem stofna skal af þessu tilefni. Við gildistöku samrunans
       skulu allar eignir og skuldir, réttindi og skuldbindingar opinberu
        hlutafélaganna, án sérstakra skuldaskila, renna til nýs félags.
                2. gr. Framkvæmd samruna, slit, tilkynning o.fl.
Ákvæði [1]XIV. kafla laga um [2]hlutafélög, nr. 2/1995, gilda ekki um framkvæmd
 samruna samkvæmt lögum þessum. Yfirteknu félögunum telst slitið í skilningi 1.
 tölul. 1. mgr. [3]127. gr. laga um hlutafélög, nr. 2/1995, við tilkynningu til
 hlutafélagaskrár um gildistöku samrunans. Stjórn félags sem stofnað er skv. 1.
          gr. skal annast tilkynningu samrunans til hlutafélagaskrár.
                    3. gr. Eignarhald og forræði á hlutafé.
   Hlutafé í félagi sem stofnað er skv. 1. gr. skal allt vera í eigu íslenska
             ríkisins og skal sala þess og önnur ráðstöfun óheimil.
            Fjármálaráðherra skal fara með hlut ríkisins í félaginu.
                         4. gr. Tilgangur félags o.fl.
   Tilgangur yfirtökufélags skv. 1. gr. skal vera í samræmi við tilgang hinna
 yfirteknu félaga. Honum skal nánar lýst í samþykktum þess. Félaginu skal vera
     heimilt að standa að stofnun og gerast eignaraðili að öðrum félögum og
fyrirtækjum. Félaginu er heimilt að gera hvers konar samninga við aðra aðila til
                 að ná tilgangi sínum á sem hagkvæmastan hátt.
                      5. gr. Yfirtaka réttinda og skyldna.
 Við samruna samkvæmt lögum þessum skal yfirtökufélag skv. 1. gr. taka yfir öll
   réttindi og allar skuldbindingar yfirteknu félaganna sem kveðið er á um í
    [4]lögum nr. 102/2006, um stofnun hlutafélags um flugleiðsöguþjónustu og
 flugvallarekstur Flugmálastjórnar Íslands, og [5]lögum nr. 76/2008, um stofnun
opinbers hlutafélags um rekstur Keflavíkurflugvallar o.fl. Yfirtakan veitir ekki
  samningsaðilum yfirteknu félaganna, sem samruninn kann að varða, heimild til
                   uppsagnar fyrirliggjandi samningssambanda.
      Að öðru leyti en kveðið er á um í lögum þessum gilda ákvæði laga um
        [6]hlutafélög, nr. 2/1995 (opinber hlutafélög), um félag þetta.
                               6. gr. Gildistaka.
                      Lög þessi öðlast gildi þegar í stað.
 Ákvæði til bráðabirgða. Stofnfundur nýs félags sem stofnað er skv. 1. gr. skal
  haldinn fyrir 31. janúar 2010. Skal á stofnfundi leggja fram til samþykktar
 stofnyfirlýsingu og samþykktir fyrir félagið í samræmi við ákvæði laga þessara
 og ákvæði laga um [7]hlutafélög, nr. 2/1995. Á þeim fundi skal kjósa félaginu
  stjórn sem starfar fram að fyrsta aðalfundi félagsins, svo og endurskoðanda
 félagsins. Heimilt er að stofna hlutafélagið með stofnfé að fjárhæð 10 millj.
                        kr. sem greiðist úr ríkissjóði.
Á stofnfundi félagsins skal taka ákvörðun um samruna skv. 1. gr. og hvenær hann
   tekur gildi, sem skal vera innan fjögurra mánaða, en tímamark samruna skal
miðast við áramót 20092010. Stofnefnahagsreikningur yfirtökufélags skal liggja
 fyrir eigi síðar en 31. mars 2010. Þegar stofnefnahagsreikningur liggur fyrir
skal halda framhaldsstofnfund þar sem stofnefnahagsreikningurinn er lagður fram
    og hlutafé hins nýja félags ákveðið á grundvelli efnahagsreikninga hinna
 sameinuðu félaga. Tilkynning skv. 2. gr. skal send til hlutafélagaskrár innan
 mánaðar frá því að samruninn hefur tekið gildi og telst þá Flugstoðum ohf. og
        Keflavíkurflugvelli ohf. slitið með samruna við hið nýja félag.

References

   Visible links
   1. file://1995002.html
   2. file://1995002.html
   3. file://1995002.html#g127
   4. file://2006102.html
   5. file://2008076.html
   6. file://1995002.html
   7. file://1995002.html
